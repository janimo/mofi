PARTEA I

Anul 179 (XXIII) — Nr. 625

Vineri, 2 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ALE GUVERNULUI ROMÂNIEI

26.

— Ordonanță privind înființarea Inspectoratului de Stat
pentru Controlul în Transportul Rutier ........................

2–3

27.

— Ordonanță privind transporturile rutiere ................

4–14

69.

— Ordonanță de urgență pentru modificarea
Ordonanței Guvernului nr. 36/2006 privind instituirea
prețurilor locale de referință pentru energia termică
furnizată populației prin sisteme centralizate ............

15–16

2

MONITORUL OFICIAL AL ROMÂNIEI, PARTEA I, Nr. 625/2.IX.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind înființarea Inspectoratului de Stat pentru Controlul în Transportul Rutier
În temeiul art. 108 din Constituția României, republicată, și al art. 1 pct. III.6 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — (1) Se înființează Inspectoratul de Stat pentru
Controlul în Transportul Rutier, denumit în continuare I.S.C.T.R.,
instituție publică cu personalitate juridică, în subordinea
Ministerului Transporturilor și Infrastructurii.
(2) I.S.C.T.R. are sediul în municipiul București, bd. Dinicu
Golescu nr. 38, sectorul 1. Sediul poate fi schimbat prin hotărâre
a Guvernului.
Art. 2. — (1) I.S.C.T.R. este organismul tehnic permanent
specializat al Ministerului Transporturilor și Infrastructurii
desemnat să asigure inspecția și controlul respectării
reglementărilor interne și internaționale în domeniul
transporturilor rutiere, privind în principal:
a) condițiile de efectuare a activităților de transport rutier, a
activităților conexe transportului rutier și a activității de pregătire
a persoanelor în vederea obținerii permisului de conducere;
b) siguranța transporturilor rutiere și protecția mediului;
c) starea tehnică a vehiculelor rutiere;
d) masele și/sau dimensiunile maxime admise pe drumurile
publice și masele totale maxime autorizate;
e) tariful de utilizare și tariful de trecere pe rețeaua de
drumuri naționale din România.
(2) În organizarea și luarea deciziilor, I.S.C.T.R. este
independent față de orice organism de siguranță rutieră,
administrator de infrastructură rutieră, operator de transport
rutier, precum și față de orice parte ale cărei interese ar putea
intra în conflict cu sarcinile încredințate.
Art. 3. — I.S.C.T.R. este finanțat din venituri proprii, care se
constituie astfel:
a) prin virarea de către Autoritatea Rutieră Română — A.R.R.
(A.R.R.) și Regia Autonomă ăRegistrul Auto Român” (R.A.R.) în
contul I.S.C.T.R. a unei sume echivalente cu media procentelor
alocate de către fiecare dintre cele două structuri pentru
activitatea de control în ultimii 2 ani, raportată la cuantumul total
al tarifelor încasate, în vederea acoperirii cheltuielilor necesare
înființării și organizării I.S.C.T.R. Modalitatea de transfer al
acestor sume se stabilește pe bază de protocol încheiat între
A.R.R. și R.A.R., pe de o parte, și I.S.C.T.R., pe de altă parte.
Sursele proprii de finanțare nu au impact asupra bugetului de
stat și nu implică mărirea tarifelor deja existente;
b) prin virarea de către A.R.R., lunar, a unui procent de 60%
din cuantumul tarifelor încasate pentru serviciile specifice
prestate, respectiv prin virarea, lunar, de către R.A.R. a unui
procent de 20% din cuantumul tarifelor încasate pentru serviciile
specifice prestate în contul I.S.C.T.R., în vederea funcționării
acestuia.
Art. 4. — (1) Conducerea I.S.C.T.R. este asigurată de către
un consiliu de conducere format din 5 persoane, al cărui
președinte este inspectorul de stat șef.

(2) Inspectorul de stat șef și ceilalți membri ai consiliului de
conducere sunt numiți și revocați prin ordin al ministrului
transporturilor și infrastructurii.
(3) Salarizarea inspectorului de stat șef și indemnizațiile
membrilor consiliului de conducere al I.S.C.T.R. se stabilesc prin
ordin al ministrului transporturilor și infrastructurii, în conformitate
cu reglementările în vigoare.
Art. 5. — (1) I.S.C.T.R. are în structura sa organizatorică
8 inspectorate teritoriale, fără personalitate juridică, conduse de
câte un inspector șef teritorial, numit și revocat prin ordin al
ministrului transporturilor și infrastructurii, la propunerea
inspectorului de stat șef.
(2) Personalul I.S.C.T.R. este angajat cu contract individual
de muncă pe durată nedeterminată, iar salarizarea acestuia se
face potrivit reglementărilor legale în vigoare.
(3) Personalul I.S.C.T.R. este alcătuit din inspectori și alte
categorii de personal.
(4) Încadrarea inspectorilor și a celorlalte categorii de
personal se face prin concurs, în raport cu pregătirea
profesională și cu aptitudinile candidaților, în condițiile legii.
(5) I.S.C.T.R. asigură pregătirea și perfecționarea
profesională a personalului propriu.
Art. 6. — (1) În exercitarea atribuțiilor de serviciu, inspectorii
trebuie să manifeste imparțialitate și independență, fiind obligați
să aibă o atitudine obiectivă, neutră față de orice interes politic,
economic sau de altă natură.
(2) Inspectorii au obligația de a purta uniforma de serviciu, de
a deține asupra lor legitimația de control pe timpul efectuării
acțiunilor de control și de a respecta prevederile legale privind
oprirea vehiculelor în trafic.
(3) În exercitarea atribuțiilor de serviciu, inspectorii au dreptul
să oprească orice autovehicul, altele decât cele exceptate de
lege, care circulă pe drumul public și este utilizat la efectuarea
transporturilor rutiere, precum și la activitatea de pregătire
practică a persoanelor în vederea obținerii permisului de
conducere. Inspectorii pot opri vehiculele semnalizând
regulamentar din poziția statică în același mod ca și polițiștii
rutieri sau din autovehiculul din dotare aflat în mers.
(4) În exercitarea atribuțiilor de serviciu, inspectorii au dreptul
să folosească autovehicule care vor fi dotate cu dispozitive de
semnalizare luminoasă cu mesaje variabile de culoare roșie, de
care aceștia pot face uz numai pentru oprirea în trafic a
vehiculelor care efectuează activitățile prevăzute la alin. (3).
Art. 7. — (1) În cazul unui control efectuat în trafic asupra
unui vehicul destinat transportului rutier de mărfuri și/sau de
persoane, inspectorii au dreptul să efectueze controlul atât în
spațiul din vehicul, destinat conducătorului auto, cât și în spațiul
din vehicul destinat transportului respectiv.

MONITORUL OFICIAL AL ROMÂNIEI, PARTEA I, Nr. 625/2.IX.2011
(2) În cazul transporturilor rutiere de mărfuri inspectorii au
dreptul să verifice concordanța dintre înscrisurile din
documentele de transport și mărfurile transportate.
(3) În cazul transporturilor rutiere de mărfuri suspectate a fi
mărfuri periculoase, inspectorii au dreptul de a preleva mostre
care vor fi transmise spre analiză laboratoarelor autorizate.
(4) În cazul transporturilor rutiere de persoane, inspectorii au
dreptul să verifice concordanța dintre înscrisurile din documentul
de transport și identitatea persoanelor transportate, precum și
legitimațiile de călătorie ale acestora, după caz.
Art. 8. — (1) La efectuarea controlului la sediul
întreprinderilor/operatorilor de transport rutier în legătură cu
activitățile de transport rutier, activitățile conexe transportului
rutier și activitățile de pregătire a persoanelor în vederea
obținerii permisului de conducere, inspectorii au dreptul să
efectueze controlul în timpul programului de lucru atât în spațiile
de lucru, cât și în vehiculele deținute de aceștia.
(2) La efectuarea controlului la sediu, întreprinderile/
operatorii de transport rutier au obligația prezentării tuturor
documentelor solicitate de inspectorii I.S.C.T.R.
Art. 9. — La efectuarea controlului în trafic, inspectorii au
dreptul, în condițiile legii:
a) să imobilizeze vehiculul rutier în condiții de siguranță și
securitate ale transportului și, dacă este cazul, să procedeze la
ridicarea plăcuțelor de înmatriculare până la îndeplinirea
condițiilor legale pentru continuarea efectuării transportului;
b) să suspende dreptul de utilizare a vehiculului prin reținerea
plăcuțelor de înmatriculare și a certificatului de înmatriculare;
c) să rețină următoarele documente: licența de
transport/licența comunitară, copia conformă a acesteia,
certificatul de transport în cont propriu, copia conformă a
acestuia, licența de traseu, autorizația specială de transport,
autorizația de transport internațional sau documentul de
transport de persoane prin servicii ocazionale, precum și orice
alte documente în legătură cu desfășurarea activității de
transport rutier ori a activității de pregătire a persoanelor în
vederea obținerii permisului de conducere.
Art. 10. — Reglementările privind modul de efectuare a
inspecțiilor și a controlului asupra transporturilor rutiere și
activităților conexe acestora, modelul și însemnele uniformei,
precum și dotarea și inscripționarea autovehiculelor de control
se stabilesc prin ordin al ministrului transporturilor și
infrastructurii până la intrarea în vigoare a legii de aprobare a
prezentei ordonanțe.

Art. 11. — (1) Atribuțiile, regulamentul de organizare și
funcționare și structura organizatorică ale I.S.C.T.R., precum și
atribuțiile și obligațiile inspectorilor se aprobă prin hotărâre a
Guvernului în termen de 60 de zile de la data publicării prezentei
ordonanțe.
(2) Regulamentul de organizare și funcționare prevăzut la
alin. (1) va cuprinde condițiile de numire, revocare și angajare,
după caz, a membrilor consiliului de conducere, inclusiv a
inspectorului de stat șef, inspectorilor șefi teritoriali, inspectorilor,
precum și a celorlalte categorii de personal contractual, în
condițiile legii.
(3) Patrimoniul se constituie în condițiile legii.
(4) I.S.C.T.R. va avea acces, în baza unor protocoale
încheiate cu A.R.R., C.N.A.D.N.R. — S.A. și R.A.R., la bazele de
date ale acestora, precum și la orice alte informații necesare în
vederea îndeplinirii atribuțiilor care îi revin.
(5) Prin protocoalele menționate la alin. (4) se vor stabili
inclusiv condițiile privind furnizarea de date de către A.R.R.,
C.N.A.D.N.R. — S.A. și R.A.R. în vederea creării și actualizării
permanente a propriei baze de date a I.S.C.T.R.
Art. 12. — (1) Personalul I.S.C.T.R. va exercita atribuțiile de
inspecție și control care revin, potrivit actelor normative în
vigoare, personalului cu atribuții de inspecție și control din cadrul
A.R.R., R.A.R. și C.N.A.D.N.R. — S.A., precum și personalului
împuternicit de Ministerul Transporturilor și Infrastructurii în
acest scop, stabilite conform art. 11 alin. (1).
(2) Începând cu data de 4 decembrie 2011, A.R.R., R.A.R. și
C.N.A.D.N.R. — S.A. nu mai exercită atribuțiile de inspecție și
control în trafic privind respectarea reglementărilor interne și
internaționale în domeniul transporturilor rutiere, cu excepția
controlului desfășurat de către C.N.A.D.N.R. — S.A. în punctele
de trecere a frontierei de stat.
Art. 13. — Prezenta ordonanță intră în vigoare la 3 zile de la
data publicării, urmând ca I.S.C.T.R. să își desfășoare activitatea
începând cu data de 4 decembrie 2011.
Art. 14. — (1) În termen de 60 de zile de la data intrării în
vigoare a prezentei ordonanțe, Ministerul Transporturilor și
Infrastructurii va elabora și va propune spre aprobare, în
condițiile legii, actele normative de modificare a actelor
normative de înființare, organizare și funcționare a unităților
prevăzute la art. 12, corespunzător prevederilor prezentei
ordonanțe, sub aspectul atribuțiilor și al obiectului de activitate.
(2) Actele normative de modificare prevăzute la alin. (1) vor
intra în vigoare începând cu data de 4 decembrie 2011.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul muncii, familiei și protecției sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu
București, 31 august 2011.
Nr. 26.

3

4

MONITORUL OFICIAL AL ROMÂNIEI, PARTEA I, Nr. 625/2.IX.2011
GUVERNUL ROMÂNIEI

ORDONANȚĂ
privind transporturile rutiere
În temeiul art. 108 din Constituția României, republicată, și al art. 1 pct. III.1 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
SECȚIUNEA 1
Domeniu de aplicare

Art. 1. — (1) Dispozițiile prezentei ordonanțe constituie cadrul
general pentru organizarea și efectuarea transporturilor rutiere
de mărfuri și persoane pe teritoriul României, precum și a
activităților conexe acestora, în condiții de siguranță și calitate,
cu respectarea principiilor liberei concurențe, garantarea
accesului liber și nediscriminatoriu la piața transportului rutier,
protecția mediului înconjurător, a drepturilor și intereselor
legitime ale persoanelor fizice și juridice și pentru satisfacerea
necesitaților economiei naționale și a nevoilor de apărare ale
țării.
(2) Prin prezenta ordonanță se creează cadrul legal general
pentru aplicarea directă a prevederilor Regulamentului (CE)
nr. 1.071/2009 al Parlamentului European și al Consiliului din
21 octombrie 2009 de stabilire a unor norme comune privind
condițiile care trebuie îndeplinite pentru exercitarea ocupației de
operator de transport rutier și de abrogare a Directivei 96/26/CE
a Consiliului, ale Regulamentului (CE) nr. 1.072/2009 al
Parlamentului European și al Consiliului din 21 octombrie 2009
privind normele comune pentru accesul la piața transportului
rutier internațional de mărfuri și ale Regulamentului (CE)
nr. 1.073/2009 al Parlamentului European și al Consiliului din
21 octombrie 2009 privind normele comune pentru accesul la
piața internațională a serviciilor de transport cu autocarul și
autobuzul și de modificare a Regulamentului (CE) nr. 561/2006,
denumite în continuare Regulamentul (CE) nr. 1.071/2009,
Regulamentul (CE) nr. 1.072/2009, respectiv Regulamentul (CE)
nr. 1.073/2009.
(3) Transportul rutier și activitățile conexe acestuia se
desfășoară cu respectarea reglementărilor în vigoare privind
condițiile de lucru ale conducătorilor auto, condițiile de
exploatare a vehiculelor rutiere și de utilizare a infrastructurii
rutiere, precum și condițiile privind siguranța circulației rutiere.
(4) În toate raporturile generate de transportul rutier și de
activitățile conexe acestuia, protecția vieții umane și a mediului
înconjurător este prioritară.
Art. 2. — Transportul public local efectuat în interiorul unei
localități, precum și serviciul public de transport persoane, așa
cum este definit în Regulamentul (CE) nr. 1.370/2007 al
Parlamentului și al Consiliului din 23 octombrie 2007 privind
serviciile publice de transport feroviar și rutier de călători și de
abrogare a regulamentelor (CEE) nr. 1.191/69 și nr. 1.107/70
ale Consiliului, se reglementează prin legi speciale.
SECȚIUNEA a 2-a
Definiții

Art. 3. — În sensul prezentei ordonanțe, termenii și expresiile
de mai jos au următoarele semnificații:
1. activitate conexă transportului rutier — activitate care se
desfășoară în legătură cu transportul rutier;

2. autoturism — autovehicul cu cel puțin 4 roți și o viteză
maximă constructivă mai mare de 25 km/h, conceput și construit
pentru transportul de persoane, care are cel mult 9 locuri pe
scaune, inclusiv locul conducătorului auto;
3. autobuz — autovehicul cu cel puțin 4 roți și o viteză
maximă constructivă mai mare de 25 km/h, conceput și construit
pentru transportul de persoane pe scaune și în picioare, care
are mai mult de 9 locuri pe scaune, inclusiv locul conducătorului
auto;
4. autocar — autobuz cu mai mult de 22 de locuri pe scaune,
destinat și echipat numai pentru transportul de persoane
așezate pe scaune, având spații speciale pentru transportul
bagajelor pe distante mari, amenajat și dotat pentru a asigura
confortul persoanelor transportate, având interdicția de a
transporta persoane în picioare;
5. autorizație de transport internațional — document care dă
dreptul unui operator de transport rutier să efectueze în anumite
condiții una sau mai multe operațiuni de transport internațional
pe teritoriul unui stat, pe perioada sa de valabilitate;
6. autogară — spațiu special delimitat, amenajat și dotat
pentru a permite plecarea și sosirea autobuzelor, inclusiv a celor
aflate în tranzit, asigurând urcarea sau coborârea persoanelor,
precum și condiții și servicii pentru autobuze și pentru
persoanele aflate în așteptare;
7. capăt de traseu — stația de plecare sau stația de
destinație a unui traseu, utilizată pentru urcarea/coborârea,
după caz, a persoanelor transportate prin servicii regulate de
transport contra cost de persoane;
8. certificat de competență profesională — document care
atestă pregătirea profesională a unei persoane în domeniul
transporturilor rutiere;
9. certificat de transport în cont propriu — document care
permite exercitarea ocupației de întreprindere de transport rutier
în cont propriu;
10. contract de închiriere de vehicule rutiere — contract
încheiat în formă autentică, prin care un locator, persoană fizică
sau juridică, transmite, contra cost, dreptul de folosință pe
perioadă determinată a unuia sau mai multor vehicule, fără
conducător auto, către o altă persoană fizică sau juridică, numită
locatar;
11. copie conformă a certificatului de transport în cont propriu —
document în baza căruia se efectuează transport rutier în cont
propriu, eliberat de autoritatea competentă pentru fiecare dintre
autovehiculele sau ansamblurile de vehicule rutiere utilizate la
transportul rutier în cont propriu;
12. copie conformă a licenței comunitare — document în
baza căruia se efectuează transport rutier contra cost, eliberat
de autoritatea competentă pentru fiecare dintre autovehiculele
sau ansamblurile de vehicule rutiere utilizate la transportul rutier
contra cost;
13. cursă — parcursul dus-întors realizat de un autobuz între
capetele de traseu, în cadrul aceluiași serviciu regulat de
transport de persoane;
14. document de transport — document care se află la bordul
autovehiculului rutier pe toată durata derulării transportului,
având înscrise date privind întreprinderea care efectuează

MONITORUL OFICIAL AL ROMÂNIEI, PARTEA I, Nr. 625/2.IX.2011
transportul, expeditorul, beneficiarul transportului, mărfurile sau
persoanele transportate, după caz, și care trebuie să facă
posibilă stabilirea categoriei și a tipului de transport rutier
efectuat;
15. grafic de circulație — document care conține denumirea
traseului, capetele de traseu, autogările, stațiile publice aflate
pe traseu, distanțele dintre acestea, orele de plecare/sosire din
capetele de traseu și din stațiile publice/autogările aflate pe
traseu, zilele în care se efectuează serviciul regulat și serviciul
regulat special, după caz;
16. grup de persoane dinainte constituit — grup de persoane
constituit, pentru care o persoană juridică sau o persoane fizică
este responsabilă cu încheierea contractului și plata serviciului
ocazional, înainte de plecarea în cursă. Pe tot parcursul
transportului respectiv componența grupului trebuie să rămână
aceeași;
17. inspecție tehnică periodică — operațiune de control
periodic al vehiculelor aflate în exploatare, care privește în
principal sistemele și componentele acestora ce contribuie la
siguranța circulației, protecția mediului și încadrarea în categoria
de folosință;
18. intermediere în transporturile rutiere — activitatea unei
întreprinderi cu scop patrimonial care constă în preluarea de la
beneficiari a comenzilor de transport rutier național și/sau
internațional, acestea urmând a fi executate de intermediar, în
numele său, prin intermediul unuia sau mai multor operatori de
transport;
19. întreprindere — conform definiției din Regulamentul (CE)
nr. 1.071/2009;
20. licență pentru activități conexe transportului rutier —
document care dă dreptul unei întreprinderi să desfășoare
activități conexe transportului rutier;
21. licență comunitară — document care permite accesul
operatorului de transport autorizat la piața transportului rutier;
22. licență de traseu — document pe baza căruia operatorul
de transport rutier efectuează transport rutier național contra
cost de persoane prin servicii regulate sau servicii regulate
speciale, pe un anumit traseu, conform programului de
transport;
23. masa totală maximă autorizată — masa totală maximă a
unui vehicul rutier, așa cum este declarată de constructorul
acestuia;
24. omologare — procedura administrativă prin care
autoritatea competentă certifică, conform legislației în vigoare,
că un tip de vehicul, un sistem sau o componentă ori o entitate
tehnică independentă satisface cerințele tehnice prevăzute de
reglementările în vigoare;
25. ocupația de operator de transport rutier de mărfuri —
potrivit definiției din Regulamentul (CE) nr. 1.071/2009,
ăactivitatea oricărei întreprinderi care efectuează, cu ajutorul fie
al unor autovehicule, fie al unei combinații de vehicule,
transportul de marfă contra cost în numele unui terț”;
26. ocupația de operator de transport rutier de persoane —
potrivit definiției din Regulamentul (CE) nr. 1.071/2009,
ăactivitatea oricărei întreprinderi care efectuează, cu ajutorul
unor autovehicule construite și echipate astfel încât să fie
potrivite pentru transportul a mai mult de nouă persoane,
inclusiv conducătorul auto, și destinate acestui scop, servicii de
transport de persoane pentru public sau pentru anumite
categorii de utilizatori, contra cost, plătite de către persoana
transportată sau de către organizatorul transportului”;
27. operator de transport rutier — întreprindere care
desfășoară activitatea de transport rutier de mărfuri și/sau
persoane, contra cost;
28. operator de transport rutier român — operator de
transport rutier stabilit în România;
29. operator de transport rutier străin — operator de transport
rutier stabilit în alt stat;

5

30. operator pentru activități conexe transportului rutier —
orice operator economic care desfășoară activități conexe
transportului rutier, titular al licenței pentru activități conexe
transportului rutier;
31. operațiune de cabotaj — conform definiției din
Regulamentul (CE) nr. 1.072/2009 și Regulamentul (CE)
nr. 1.073/2009, după caz;
32. manager de transport — conform definiției din
Regulamentul (CE) nr. 1.071/2009;
33. program de transport — program întocmit și aprobat de
autoritatea competentă, prin care se stabilesc traseele, graficele
de circulație, numărul autovehiculelor necesare, precum și
capacitatea de transport minimă în vederea efectuării
transportului rutier contra cost de persoane prin servicii regulate.
Capacitatea de transport a autovehiculului este dată de numărul
de locuri pe scaune înscris în certificatul de clasificare pe stele
sau categorii;
34. serviciu regulat — conform definiției din Regulamentul
nr. 1.073/2009, aplicabilă și transportului rutier național;
35. serviciu regulat special — conform definiției din
Regulamentul (CE) nr. 1.073/2009;
36. serviciu ocazional — potrivit definiției din Regulamentul
(CE) nr. 1.073/2009;
37. stație publică — spațiu delimitat, situat pe traseul unui
serviciu regulat de transport de persoane, amenajat de către
administrația publică locală, destinat îmbarcării/debarcării
persoanelor, semnalizat și prevăzut cu un panou destinat afișării
unor informații;
38. traseu — parcurs care asigură legătura dintre capătul de
traseu de plecare și capătul de traseu de destinație, pe care se
efectuează servicii regulate sau servicii regulate speciale. În
funcție de amplasarea capetelor de traseu și de parcursul dintre
acestea, traseele pot fi județene, interjudețene și internaționale;
traseele dintr-o asociație de dezvoltare intercomunitară având
ca obiect transportul rutier public de persoane prin servicii
regulate sunt considerate trasee locale;
39. transport rutier — deplasarea persoanelor sau a
mărfurilor cu un autovehicul ori cu un ansamblu de vehicule
rutiere, pe un drum deschis circulației publice, chiar dacă
vehiculele respective sunt, pe o anumită porțiune a parcursului,
transportate la rândul lor pe sau de alte vehicule ori dacă
autovehiculele se deplasează fără încărcătură. Operațiunile de
încărcare/descărcare și de întocmire/distribuire a documentelor
însoțitoare ale transportului, realizate sau supravegheate de
către conducătorul autovehiculului ori al ansamblului de vehicule
rutiere, sunt parte integrantă din transportul rutier;
40. transport rutier contra cost — transport rutier de mărfuri
și/sau persoane efectuat contra plată, prin încasarea unui tarif
sau a echivalentului în natură ori în servicii;
41. transport rutier în cont propriu de mărfuri — transportul
rutier de mărfuri efectuat cu respectarea condițiilor prevăzute la
art. 1 alin. (5) lit. d) din Regulamentul (CE) nr. 1.072/2009;
42. transport rutier în cont propriu de persoane — transportul
rutier efectuat în scopuri necomerciale și nonprofit de către o
persoană fizică sau juridică cu respectarea condițiilor prevăzute
la art. 2 pct. 5 din Regulamentul (CE) nr. 1.073/2009.
43. transport agabaritic — transportul rutier efectuat cu
depășirea maselor și/sau a dimensiunilor maxime admise;
44. transport rutier național — transportul rutier care se
efectuează între două localități situate pe teritoriul României,
fără a depăși teritoriul statului;
45. transport rutier internațional — conform definiției din
Regulamentul (CE) nr. 1.072/2009 sau definiției din
Regulamentul (CE) nr. 1.073/2009, după caz;
46. transport rutier județean — transportul rutier care se
efectuează între două localități situate pe teritoriul aceluiași
județ, fără a depăși teritoriul județului respectiv;
47. transport rutier interjudețean — transportul rutier care se
efectuează între capul de traseu de plecare și capul de traseu

6

MONITORUL OFICIAL AL ROMÂNIEI, PARTEA I, Nr. 625/2.IX.2011

de destinație, situate pe teritoriul a două județe diferite, cu sau
fără tranzitarea unuia sau a mai multor județe; în sensul
prezentei ordonanțe, transportul rutier dintre municipiul
București și alte județe este considerat transport rutier
interjudețean, cu excepția transportului dintre municipiul
București și localitățile județului Ilfov, care este considerat
transport local;
48. transport rutier local de persoane — transportul rutier
public de persoane prin servicii regulate efectuat în interiorul
unei localități, precum și în limitele unei asociații de dezvoltare
intercomunitare;
49. vehicul rutier — sistem mecanic destinat circulației pe
drumurile publice, cu sau fără mijloace de autopropulsare, și
care se utilizează în mod normal pentru transportul de persoane
și/sau de mărfuri ori pentru efectuarea de servicii sau lucrări. În
sensul prezentei ordonanțe, autovehiculele, remorcile,
semiremorcile și tractoarele sunt considerate vehicule rutiere,
fiind definite astfel:
a) autovehicul — orice vehicul rutier care se deplasează prin
propulsie proprie, cu excepția vehiculelor care circulă pe șine și
a autovehiculelor cu două sau 3 roți;
b) remorcă — vehicul rutier fără motor, conceput și construit
pentru a fi tractat de un autovehicul;
c) semiremorcă — vehicul rutier tractat, conceput pentru a fi
cuplat la un tractor sau la o axă de tractare, astfel încât asupra
tractorului ori axei de tractare se exercită o forță verticală
semnificativă;
d) tractor — vehicul rutier care, prin concepție și construcție,
este destinat exclusiv sau în principal tractării de
remorci/semiremorci sau utilaje;
50. vehicule istorice — vehicule în cazul cărora perioada
trecută de la încetarea fabricației acestora, pentru care s-a
utilizat același tip de caroserie și același tip de motor, este de cel
puțin 30 de ani, acestea fiind originale, restaurate sau
reconstruite, pentru care deținătorii au obținut un atestat de
vehicul istoric emis de organisme agreate conform
reglementărilor în vigoare.
SECȚIUNEA a 3-a
Clasificarea transporturilor rutiere
și a activităților conexe transporturilor rutiere

Art. 4. — În sensul prezentei ordonanțe, transporturile rutiere
se clasifică pe categorii și tipuri după cum urmează:
I. categorii de transport rutier:
1. clasificarea din punctul de vedere al ariei de desfășurare:
a) transport rutier național;
b) transport rutier internațional;
2. clasificarea din punctul de vedere al caracterului comercial
al activității:
a) transport rutier contra cost;
b) transport rutier în cont propriu;
II. tipuri de transport rutier:
1. transport rutier de mărfuri:
a) transport rutier de mărfuri generale;
b) transport rutier de mărfuri perisabile;
c) transport rutier de mărfuri și deșeuri periculoase;
d) transport rutier de deșeuri;
e) transport rutier de animale vii;
f) transport rutier agabaritic;

2. transport rutier de persoane:
a) transport rutier prin servicii regulate;
b) transport rutier prin servicii regulate speciale;
c) transport rutier prin servicii ocazionale.
Art. 5. — În sensul prezentei ordonanțe, activitățile conexe
transporturilor rutiere se clasifică după cum urmează:
a) activitate de autogară;
b) activitate de intermediere în transportul contra cost de
mărfuri sau în transportul contra cost de persoane efectuat prin
servicii ocazionale.
SECȚIUNEA a 4-a
Atribuțiile Ministerului Transporturilor și Infrastructurii
în domeniul transporturilor rutiere

Art. 6. — (1) Ministerul Transporturilor și Infrastructurii, în
calitate de organ de specialitate al administrației publice
centrale, autoritate de stat și de reglementare în domeniul
transporturilor rutiere, reprezintă, în sensul prezentei ordonanțe,
autoritatea competentă.
(2) Ministerul Transporturilor și Infrastructurii, în calitate de
organ de specialitate al administrației publice centrale în
domeniul transporturilor rutiere, are următoarele atribuții:
a) elaborează strategiile naționale de dezvoltare a activităților
de transport rutier;
b) elaborează reglementări specifice în domeniul
transporturilor rutiere și al activităților conexe acestora;
c) elaborează programe de dezvoltare durabilă și de
modernizare a sistemului național de transport rutier, de
siguranță și securitate a transporturilor rutiere și de protecție a
mediului;
d) asigură condițiile unui mediu concurențial normal în
activitatea de transport rutier, în corelație cu celelalte moduri de
transport, și între operatorii de transport rutier;
e) stabilește norme obligatorii pentru operatorii de transport
rutier, precum și pentru operatorii de activități conexe
transportului rutier;
f) asigură controlul respectării reglementărilor specifice
domeniului transporturilor rutiere de către operatorii de transport
rutier/întreprinderi, precum și de către ceilalți utilizatori ai
infrastructurii rutiere;
g) asigură dezvoltarea cercetării și elaborarea de studii de
specialitate în domeniul transporturilor rutiere;
h) monitorizează piața transporturilor rutiere în scopul
constatării apariției situațiilor de criză și adoptă măsurile
necesare acestor situații;
i) stabilește condițiile tehnice și metodologia de omologare a
vehiculelor rutiere în vederea înmatriculării sau înregistrării
acestora;
j) stabilește condițiile tehnice și metodologia pentru
efectuarea inspecțiilor tehnice periodice, precum și a controlului
tehnic în trafic al vehiculelor rutiere;
k) stabilește condițiile tehnice și metodologia de omologare
și certificare a produselor și materialelor de exploatare utilizate
la vehiculele rutiere, în vederea introducerii acestora pe piață.
(3) Ministerul Transporturilor și Infrastructurii, în calitate de
autoritate de stat în domeniul transporturilor rutiere, are
următoarele atribuții:
a) exercită autoritatea de registru și inspecție de stat în
transporturile rutiere;
b) organizează și ține evidența tuturor tipurilor de vehicule
rutiere omologate, cu excepția celor care aparțin instituțiilor din
sistemul național de apărare și siguranță publică;
c) elaborează programe privind echiparea rețelei de transport
rutier cu infrastructuri și sisteme telematice de culegere a
datelor, precum și cu centre de control și/sau de informare cu
privire la traficul rutier și de monitorizare a operațiunilor de

MONITORUL OFICIAL AL ROMÂNIEI, PARTEA I, Nr. 625/2.IX.2011
transport rutier pentru constatarea respectării prevederilor în
vigoare și a siguranței traficului rutier;
d) elaborează norme privind organizarea și efectuarea
transporturilor rutiere și a activităților conexe acestora și
controlează respectarea lor;
e) exercită controlul de stat privind respectarea
reglementărilor naționale și internaționale în activitățile specifice
domeniului transporturilor rutiere;
f) autorizează activitățile de transport rutier contra cost și în
cont propriu, național și/sau internațional, și eliberează în acest
sens licențe, certificate de transport în cont propriu și autorizații
de transport internațional, direct sau prin intermediul
autorităților/instituțiilor/unităților prevăzute de legislația în
vigoare, în conformitate cu procedurile specifice stabilite pentru
operatorii de transport rutier, întreprinderi și operatorii de
activități
conexe
transportului
rutier,
precum
și
atestate/certificate pentru personalul de specialitate din
domeniul transporturilor rutiere, conform prevederilor în vigoare,
acordurilor și convențiilor la care România este parte;
g) autorizează centrele de pregătire și perfecționare a
personalului din domeniul transporturilor rutiere, școlile de
conducători auto și instructorii auto;
h) elaborează norme obligatorii privind pregătirea,
examinarea și atestarea profesională a personalului de
specialitate din domeniul transporturilor rutiere, respectiv a
persoanelor desemnate să conducă permanent și efectiv
activități de transport rutier, a consilierilor de siguranță, a
conducătorilor auto, a profesorilor de legislație rutieră, a
instructorilor de conducere auto, precum și a lectorilor necesari
procesului de pregătire și perfecționare profesională a acestora;
i) asigură cadrul privind condițiile în care se execută
transportul combinat de mărfuri și promovarea acestuia în
conformitate cu acordurile și convențiile internaționale la care
România este parte;
j) asigură realizarea unui sistem de supraveghere și
monitorizare a transporturilor rutiere de mărfuri și de persoane;
k) elaborează, cu avizul Ministerului Sănătății, norme privind
examinarea medicală a persoanelor în vederea obținerii
permisului de conducere auto, precum și pentru verificările
periodice ale posesorilor de permis de conducere auto;
l) certifică încadrarea vehiculelor rutiere în normele tehnice
privind siguranța circulației rutiere, protecția mediului și în
categoria de folosință, conform destinației, prin inspecția tehnică
periodică, în conformitate cu reglementările în vigoare;
m) certifică sau omologhează, potrivit reglementărilor în
vigoare, produsele și materialele de exploatare utilizate la
vehiculele rutiere fabricate în țară sau importate și dispune, în
caz de neconcordanță, suspendarea ori anularea certificatului
de conformitate sau de omologare;
n) evaluează laboratoarele de încercare aferente domeniului
rutier;
o) certifică încadrarea în normele de poluare și siguranță
rutieră a vehiculelor rutiere destinate transportului internațional
de mărfuri sau cu alte caracteristici speciale;
p) omologhează vehiculele rutiere în vederea înmatriculării
sau înregistrării acestora, controlează, la producător și la
vânzător, conformitatea caracteristicilor tehnice ale vehiculelor
rutiere cu tipul omologat și dispune, în caz de neconcordanță,
suspendarea ori anularea certificatului de omologare;
q) autorizează operatorii economici care desfășoară activități
de reparații, de reglare, de modificări constructive, de
reconstrucție a vehiculelor rutiere, precum și de dezmembrare
a vehiculelor rutiere scoase din uz;
r) autorizează înființarea și funcționarea stațiilor de inspecție
tehnică, supraveghează și controlează activitatea acestora și
atestă personalul care efectuează inspecția tehnică periodică;

7

s)
autorizează
desfășurarea
activităților
conexe
transporturilor rutiere prin acordarea licenței pentru activități
conexe transportului rutier, supraveghează și controlează
desfășurarea acestora;
ș) asigură efectuarea inspecției tehnice a vehiculelor rutiere,
în vederea primei înmatriculări în România și certificării
autenticității acestora, în vederea înmatriculării/reînmatriculării
sau la cerere;
t) clasifică vehiculele rutiere destinate transportului rutier de
persoane pe categorii de confort și vehiculele destinate
transportului rutier de mărfuri;
ț) acordă operatorilor de transport rutier străini autorizații de
transport internațional valabile pe teritoriul României.
Art. 7. — (1) Ministerul Transporturilor și Infrastructurii poate
să desemneze unități care funcționează în subordinea sau sub
autoritatea sa să elaboreze și să pună în aplicare norme tehnice
și reglementări specifice transporturilor rutiere și vehiculelor
rutiere, care să asigure inclusiv inspecția și controlul tehnic de
specialitate.
(2) Instituțiile publice, regiile autonome, precum și societățile
comerciale prevăzute la alin. (1), care funcționează în
subordinea sau sub autoritatea Ministerului Transporturilor și
Infrastructurii, se autofinanțează din tarife și comisioane,
obținute din prestații specifice, precum și din alte surse,
constituite potrivit legii.
Art. 8. — Ministerul Transporturilor și Infrastructurii este
autoritatea competentă pentru aplicarea acordurilor și
convențiilor internaționale, bilaterale sau multilaterale, din
domeniul transporturilor rutiere la care România este parte.
CAPITOLUL II
Accesul la activitatea de transport rutier
SECȚIUNEA 1
Accesul la ocupația de operator de transport rutier

Art. 9. — Pentru a avea acces la ocupația de operator de
transport rutier, întreprinderile trebuie să îndeplinească cerințele
prevăzute la art. 3 alin. (1) din Regulamentul (CE)
nr. 1.071/2009.
Art. 10. — (1) Autorizarea întreprinderilor în vederea
accesului la ocupația de operator de transport rutier se face prin
înregistrarea acestora în Registrul electronic național al
operatorilor de transport rutier, ținut de autoritatea competentă.
(2) Modul de întocmire, completare și gestionare a registrului
prevăzut la alin. (1), precum și de înscriere a datelor aferente
operatorilor de transport se stabilește de către autoritatea
competentă prin norme.
Art. 11. — În conformitate cu prevederile art. 1 alin. (5) lit. a)
din Regulamentul (CE) nr. 1.071/2009, prevederile privind
accesul la ocupația de operator de transport nu se aplică
întreprinderilor angajate exclusiv în următoarele tipuri de
transport rutier național:
a) transporturi poștale efectuate în cadrul unui serviciu
universal;
b) transportul necomercial de vehicule defecte sau care sunt
avariate;
c) transportul de mărfuri cu autovehicule a căror masă totală
maximă autorizată, inclusiv cea a remorcilor, nu depășește
3,5 tone;
d) transportul de mărfuri în regim de taxi;
e) transportul de medicamente, aparate și echipamente
medicale și al altor articole necesare în cazul situațiilor de
urgență specifice catastrofelor naturale;
f) transporturi funerare;
g) deplasări efectuate cu vehicule istorice;

8

MONITORUL OFICIAL AL ROMÂNIEI, PARTEA I, Nr. 625/2.IX.2011

h) transporturi efectuate cu vehicule rutiere special destinate
serviciilor medicale de urgență;
i) transporturi efectuate cu vehicule rutiere utilizate de
serviciile forțelor armate, de serviciile protecției civile, de
pompieri și structurile responsabile cu menținerea și restabilirea
ordinii și siguranței publice sau închiriate de acestea fără
conducător auto, atunci când transportul intră în atribuțiile proprii
ale acestor servicii și se efectuează sub controlul acestora;
j) transporturi efectuate cu vehicule rutiere a căror viteză
maximă autorizată nu depășește 40 km/h;
k) transporturi efectuate cu vehicule rutiere de încercări
pentru îmbunătățirea tehnologică;
l) transporturi efectuate cu tractoare agricole sau forestiere;
m) transporturi în interes personal efectuate de către
persoane fizice, cu vehicule rutiere deținute de acestea,
indiferent de capacitate;
n) transporturi efectuate cu autovehicule construite și
echipate pentru transportul a cel mult 9 persoane, inclusiv
conducătorul auto, și destinate acestui scop;
o) transporturi necomerciale de lapte și stupi de albine.
Art. 12. — (1) Întreprinderea care exercită ocupația de
operator de transport rutier desemnează un manager de
transport, cu respectarea prevederilor art. 4 alin. (1) din
Regulamentul (CE) nr. 1.071/2009.
(2) Orice modificare în ceea ce privește managerul de
transport desemnat se comunică autorității competente de către
operatorul de transport în maximum 15 zile de la data acesteia.
Art. 13. — Autoritatea competentă stabilește prin norme
modalitatea de îndeplinire a condițiilor referitoare la cerința
privind sediul.
Art. 14. — (1) Cerința privind buna reputație trebuie
îndeplinită de către întreprindere și de către managerul de
transport al întreprinderii.
(2) Autoritatea competentă stabilește prin norme:
a) modalitatea de îndeplinire a condițiilor referitoare la cerința
privind buna reputație;
b) procedura administrativă prin care se constată pierderea
bunei reputații a întreprinderii/managerului de transport;
c) măsurile cu efect echivalent măsurii de reabilitare pentru
îndeplinirea cerinței privind buna reputație.
Art. 15. — Autoritatea competentă stabilește prin norme
modalitatea de îndeplinire a condițiilor referitoare la cerința
privind capacitatea financiară.
Art. 16. — (1) Certificatul de competență profesională a
managerului de transport se obține în baza pregătirii
profesionale inițiale, urmată de o examinare, în condițiile stabilite
de către autoritatea competentă prin norme.
(2) Deținătorii de certificate de competență profesională au
obligația de a urma cursuri pentru pregătirea profesională
periodică în domeniile enumerate în anexa I la Regulamentul
(CE) nr. 1.071/2009, la intervale de cel mult 10 ani, care se
finalizează printr-o evaluare privind actualizarea cunoștințelor,
în condițiile stabilite de către autoritatea competentă prin norme.
(3) Deținătorii de certificate de competență profesională care
nu au mai condus o întreprindere de transport rutier de marfă
sau o întreprindere de transport rutier de persoane în ultimii
5 ani au obligația de a urma cursuri de pregătire profesională
periodică, care se finalizează printr-o evaluare privind
actualizarea cunoștințelor, în condițiile stabilite de către
autoritatea competentă prin norme.
(4) În vederea actualizării cunoștințelor pe care le dețin,
managerii de transport au obligația să urmeze cursuri pentru
pregătirea profesională continuă, care se finalizează printr-o
evaluare privind actualizarea cunoștințelor, în condițiile stabilite
de către autoritatea competentă prin norme.

SECȚIUNEA a 2-a
Accesul la transportul rutier în cont propriu

Art. 17. — Pentru a avea acces la transportul rutier în cont
propriu, întreprinderea trebuie să îndeplinească cerințele
prevăzute la art. 3 alin. (1) lit. b) și d) din Regulamentul (CE)
nr. 1.071/2009.
Art. 18. — Prevederile privind accesul la transportul rutier în
cont propriu se aplică întreprinderilor care efectuează operațiuni
de transport rutier în cont propriu cu vehicule rutiere a căror
masă totală maximă autorizată, inclusiv remorca/semiremorca,
depășește 3,5 tone și/sau cu vehicule rutiere destinate
transportului a mai mult de 9 persoane, inclusiv conducătorul
auto, sau întreprinderilor care efectuează operațiuni de transport
rutier în cont propriu cu vehicule rutiere care se deplasează fără
încărcătură.
Art. 19. — Prevederile privind accesul la transportul rutier în
cont propriu nu se aplică întreprinderilor angajate exclusiv în
următoarele tipuri de transport rutier național:
a) transportul de vehicule rutiere defecte sau care sunt
avariate;
b) transportul de mărfuri cu autovehicule a căror masă totală
maximă autorizată, inclusiv cea a remorcilor, nu depășește
3,5 tone;
c) transportul de medicamente, aparate și echipamente
medicale și al altor articole necesare în cazul situațiilor de
urgență specifice catastrofelor naturale;
d) transporturi funerare;
e) deplasări efectuate cu vehicule istorice;
f) transporturi efectuate cu vehicule rutiere special destinate
serviciilor medicale de urgență;
g) transporturi efectuate cu vehicule rutiere utilizate de
serviciile forțelor armate, de serviciile protecției civile, de
pompieri și structurile responsabile cu menținerea și restabilirea
ordinii și siguranței publice sau închiriate de acestea fără
conducător auto, atunci când transportul intră în atribuțiile proprii
ale acestor servicii și se efectuează sub controlul acestora;
h) transporturi efectuate cu vehicule rutiere a căror viteză
maximă autorizată nu depășește 40 km/h;
i) transporturi efectuate cu vehicule rutiere de încercări
pentru îmbunătățirea tehnologică;
j) transporturi efectuate cu tractoare agricole sau forestiere;
k) transporturi în interes personal efectuate de către
persoane fizice, cu vehicule deținute de acestea, indiferent de
capacitate;
l) transporturi efectuate cu autovehicule construite și
echipate pentru transportul a cel mult 9 persoane, inclusiv
conducătorul auto, și destinate acestui scop;
m) transporturi necomerciale de lapte și stupi de albine.
Art. 20. — (1) Pentru a efectua transport rutier în cont
propriu, întreprinderile trebuie să fie înregistrate în Registrul
electronic național al întreprinderilor care efectuează transport
rutier în cont propriu, ținut de autoritatea competentă.
(2) Modul de întocmire, completare și gestionare a registrului
prevăzut la alin. (1), precum și de înscriere a datelor aferente
întreprinderilor care efectuează transport rutier în cont propriu se
stabilește de către autoritatea competentă prin norme.
Art. 21. — (1) Certificatul de transport în cont propriu se
acordă de către autoritatea competentă în urma îndeplinirii
condițiilor de bună reputație și de competență profesională.
(2) Autoritatea competentă stabilește prin norme modalitatea
de îndeplinire a condițiilor de bună reputație și de competență
profesională.
Art. 22. — (1) Întreprinderea care efectuează transport rutier
în cont propriu desemnează un manager de transport, cu
respectarea prevederilor art. 4 alin. (1) din Regulamentul (CE)
nr. 1.071/2009.

MONITORUL OFICIAL AL ROMÂNIEI, PARTEA I, Nr. 625/2.IX.2011
(2) Orice modificare în ceea ce privește managerul de
transport desemnat se comunică autorității competente de către
întreprinderea care efectuează transport rutier în cont propriu în
maximum 15 zile de la data acesteia.
CAPITOLUL III
Accesul la piața transportului rutier
SECȚIUNEA 1
Transportul rutier contra cost

Art. 23. — Accesul la piața transportului rutier contra cost de
mărfuri și persoane se face liber și nediscriminatoriu, cu
respectarea principiilor liberei concurențe, calitatea serviciilor de
transport, interesul publicului călător și siguranța rutieră fiind
prioritare.
Art. 24. — (1) Transportul rutier contra cost de mărfuri și
persoane se efectuează de către operatorii de transport rutier
în baza licenței comunitare numai cu autovehicule la bordul
cărora există, pe toată durata transportului, o copie conformă a
licenței comunitare, documentul de transport, precum și celelalte
documente specifice tipului de transport efectuat, stabilite prin
reglementările în vigoare.
(2) Licența comunitară este eliberată de autoritatea
competentă cu o valabilitate de 10 ani și se păstrează la sediul
întreprinderii.
(3) Perioada de valabilitate a copiilor conforme ale licenței
comunitare eliberate de autoritatea competenta este de
minimum un an, fără a depăși perioada de valabilitate a licenței
comunitare.
(4) Copiile conforme ale licenței comunitare nu sunt
transmisibile și sunt personalizate de către emitent cu numerele
de înmatriculare ale autovehiculelor pentru care au fost emise.
(5) Modalitatea de eliberare a licenței comunitare și a copiilor
conforme ale acesteia se stabilește de către autoritatea
competentă prin norme.
Art. 25. — (1) Transportul rutier național contra cost se poate
efectua numai cu vehicule rutiere înmatriculate în România,
deținute și utilizate în condițiile prezentei ordonanțe.
(2) Transportul rutier internațional contra cost se poate
efectua numai cu autovehicule rutiere înmatriculate în România,
deținute și utilizate în condițiile prezentei ordonanțe.
(3) Transportul rutier contra cost se poate efectua în afara
spațiului Uniunii Europene cu un ansamblu de vehicule doar în
condițiile în care semiremorca/remorca este înmatriculată în
conformitate cu prevederile acordurilor și convențiilor
internaționale la care România este parte.
(4) În cazul efectuării transportului rutier internațional contra
cost, operatorii de transport rutier români utilizează autovehicule
conduse de cetățeni români, de cetățeni ai Uniunii Europene
sau de cetățeni ai statelor din afara Uniunii Europene cu drept
de muncă în România, angajați sau puși la dispoziția acestora,
titulari ai unui certificat de competență profesională obținut în
condițiile prevăzute de reglementările naționale și ale Uniunii
Europene.
(5) În cazul efectuării transportului rutier național contra cost,
operatorii de transport rutier români utilizează autovehicule
conduse de cetățeni români, de cetățeni ai Uniunii Europene
sau de cetățeni ai statelor din afara Uniunii Europene cu drept
de muncă în România, angajați ai acestora, titulari ai unui
certificat de competență profesională obținut în condițiile
prevăzute de reglementările naționale și ale Uniunii Europene.
Art. 26. — Operatorii de transport rutier pot efectua transport
rutier în cont propriu pe baza licenței comunitare și a copiilor
conforme ale acesteia, fără a deține certificat de transport în
cont propriu.

9

Art. 27. — Operațiunile de transport rutier de mărfuri contra
cost în regim de cabotaj se efectuează în conformitate cu
prevederile art. 8 și 9 din Regulamentul (CE) nr. 1.072/2009.
Art. 28. — Operațiunile de transport rutier de persoane
contra cost în regim de cabotaj se efectuează în conformitate
cu prevederile art. 14—17 din Regulamentul (CE)
nr. 1.073/2009.
Art. 29. — Operațiunile de transport rutier de mărfuri contra
cost în regim de cabotaj efectuate de către operatorii de
transport din țările din afara Uniunii Europene sunt interzise
dacă acordurile și convențiile bilaterale sau internaționale din
domeniul transporturilor rutiere la care România este parte nu
prevăd altfel.
Art. 30. — Autoritatea competentă desemnează prin ordin al
ministrului transporturilor și infrastructurii punctul național de
contact responsabil de schimbul de informații cu celelalte state
membre ale Uniunii Europene privind aplicarea Regulamentului
(CE) nr. 1.071/2009, și de luarea măsurilor necesare pentru
interconectarea și accesibilitatea la nivelul Uniunii Europene a
registrelor electronice naționale, precum și instituția
responsabilă cu întocmirea și transmiterea raportului prevăzut la
art. 26 din Regulamentul (CE) nr. 1.071/2009.
1.1. Transportul rutier contra cost de mărfuri
Art. 31. — Transportul rutier național contra cost de mărfuri
se efectuează conform prevederilor prezentei ordonanțe,
precum și ale celorlalte reglementări ale Uniunii Europene și
naționale în domeniu.
Art. 32. — (1) Transportul rutier internațional contra cost de
mărfuri între România și celelalte state membre ale Uniunii
Europene se efectuează conform prevederilor Regulamentului
(CE) nr. 1.072/2009, celorlalte reglementări ale Uniunii
Europene și naționale în domeniu, precum și prezentei
ordonanțe.
(2) Transportul rutier internațional contra cost de mărfuri între
România și statele din afara Uniunii Europene se efectuează
conform prevederilor prezentei ordonanțe, celorlalte
reglementări naționale în domeniu, precum și acordurilor și
convențiilor internaționale la care România este parte.
Art. 33. — Autoritatea competentă va stabili prin norme
criteriile și modul de fixare a încărcăturii, precum și modalitatea
de verificare a respectării acestora.
1.2. Transport rutier contra cost de persoane
1.2.1. Transportul rutier național contra cost de persoane

Art. 34. — Transportul rutier contra cost de persoane se
efectuează de către operatorii de transport rutier numai cu
autobuze la bordul cărora se află, pe toată durata transportului,
o copie conformă a licenței comunitare, precum și licența de
traseu însoțită de graficul de circulație sau documentul de
transport corespunzător serviciilor ocazionale, după caz.
Art. 35. — Transportul rutier contra cost de persoane cu
autobuze se poate realiza prin:
a) servicii regulate;
b) servicii regulate speciale;
c) servicii ocazionale.
Art. 36. — (1) Serviciile regulate contra cost de transport
rutier de persoane pe un traseu național se pot efectua de către
operatorii de transport rutier numai în baza programelor de
transport și a licenței de traseu eliberate de autoritatea
competentă.
(2) Autoritățile administrației publice locale pe raza cărora
sunt prevăzute stații publice vor acorda avizul în vederea
întocmirii programelor de transport.
(3) Licența de traseu pentru transportul rutier interjudețean
contra cost se eliberează pentru fiecare cursă, iar pentru
transportul rutier județean, pentru fiecare traseu.

10

MONITORUL OFICIAL AL ROMÂNIEI, PARTEA I, Nr. 625/2.IX.2011

Art. 37. — Programele de transport rutier de persoane se
întocmesc și se aprobă de către autoritatea competentă,
acestea fiind armonizate cu programele de transport de
persoane aferente celorlalte moduri de transport.
Art. 38. — Serviciul regulat de transport rutier național de
persoane contra cost se efectuează cu autobuze, în condițiile
stabilite de autoritatea competentă prin norme.
Art. 39. — La efectuarea transportului rutier județean,
interjudețean sau internațional contra cost de persoane prin
servicii regulate se interzice transportul mai multor persoane
decât numărul de locuri pe scaune înscris în certificatul de
înmatriculare al autovehiculului.
Art. 40. — (1) Transportul rutier național de persoane contra
cost prin servicii regulate se efectuează numai cu autobuze
dotate cu aparat de marcat electronic fiscal și cititor de carduri
cu posibilitatea de a transmite date on-line.
(2) Aparatele de marcat electronice fiscale trebuie să
îndeplinească toate condițiile și funcțiile prevăzute de legislația
în vigoare și vor fi utilizate la eliberarea de legitimații de
călătorie.
(3) Persoanele care, conform legii, beneficiază de facilități la
transportul rutier național au obligația de a utiliza legitimație de
transport de tip card atât la urcarea, cât și la coborârea acestora
în/din autovehicul.
(4) Modul de utilizare, precum și condițiile pe care trebuie să
le îndeplinească aparatele de marcat electronice fiscale și
cititoarele de carduri vor fi reglementate prin norme
metodologice, aprobate prin hotărâre a Guvernului.
Art. 41. — (1) Serviciile regulate de transport de persoane
se execută pe bază de legitimații de călătorie individuale, care
sunt documente cu regim special, respectiv bilete, abonamente
și legitimații speciale.
(2) Legitimațiile speciale de călătorie sunt acordate în
condițiile legii.
(3) Modelul biletelor, abonamentelor și legitimațiilor speciale
se stabilește unitar prin ordin al ministrului finanțelor publice.
(4) Transportul copiilor sub 5 ani se realizează gratuit, în
condițiile în care aceștia nu ocupă locuri separate.
Art. 42. — Autoritatea competentă stabilește prin norme:
a) condițiile pentru efectuarea serviciilor regulate, a serviciilor
regulate speciale și a serviciilor ocazionale contra cost de
transport rutier de persoane;
b) modul de întocmire și aprobare a programelor de
transport;
c) modul de atribuire a traseelor cuprinse în programele de
transport;
d) modelul licenței de traseu și al graficului de circulație;
e) obligațiile operatorilor de transport rutier în cazul efectuării
serviciilor regulate, a serviciilor regulate speciale și a serviciilor
ocazionale contra cost de transport rutier de persoane;
f) condițiile de efectuare a operațiunilor de cabotaj în cazul
transportului contra cost de persoane.
Art. 43. — (1) Serviciile ocazionale contra cost de transport
rutier de persoane se pot efectua de către operatorii de transport
rutier numai pe baza documentului de transport eliberat de
autoritatea competentă.
(2) Modul de eliberare, precum și condițiile pe care trebuie să
le îndeplinească operatorii de transport în vederea obținerii
documentului de transport vor fi stabilite prin norme de
autoritatea competentă.
1.2.2. Transportul rutier internațional contra cost de persoane

Art. 44. — (1) Transportul rutier internațional contra cost de
persoane între România și celelalte state membre ale Uniunii
Europene se efectuează pe baza prevederilor Regulamentului
(CE) nr. 1.073/2009, a celorlalte reglementări ale Uniunii
Europene în domeniu, precum și a prezentei ordonanțe.

(2) Transportul rutier internațional contra cost de persoane
între România și statele din afara Uniunii Europene se
efectuează pe baza prevederilor prezentei ordonanțe și ale
acordurilor și convențiilor internaționale la care România este
parte.
(3) Serviciile regulate și serviciile regulate speciale contra
cost de transport rutier de persoane pe un traseu internațional
între România și un stat din afara Uniunii Europene se
efectuează de către operatorii de transport rutier numai pe baza
autorizațiilor de transport internațional și a graficului de circulație
conținut în acestea, eliberate de autoritățile competente ale
statelor unde sunt situate capetele de traseu, precum și a
autorizațiilor de transport internațional eliberate de autoritățile
competente ale statelor tranzitate, după caz.
(4) Serviciile regulate contra cost de transport rutier de
persoane pe un traseu internațional între România și un stat din
afara Uniunii Europene se pot efectua și de către mai mulți
operatori de transport rutier români, în comun, conform
autorizației de transport internațional eliberate de autoritatea
competentă.
(5) În cazul efectuării transportului rutier internațional de
persoane între România și un stat membru al Uniunii Europene,
cu tranzitarea unui stat din afara Uniunii Europene, transportul
se efectuează pe baza prevederilor legislației Uniunii Europene,
ale acordurilor și convențiilor la care România și statul tranzitat
sunt părți.
(6) În cazul efectuării transportului rutier internațional de
persoane între un stat membru al Uniunii Europene și un stat
din afara Uniunii Europene, cu tranzitarea teritoriului României,
transportul se efectuează pe baza prevederilor acordurilor și
convențiilor la care România și statul din afara Uniunii
Europene, respectiv România și statul din Uniunea Europeană
sunt părți.
(7) În cazul efectuării transportului rutier internațional de
persoane între două state din afara Uniunii Europene, cu
tranzitarea teritoriului României, transportul se efectuează pe
baza prevederilor acordurilor și convențiilor la care România și
cele două state sunt părți.
(8) Modul de eliberare, precum și condițiile pe care trebuie să
le îndeplinească operatorii de transport în vederea obținerii
documentului de transport vor fi stabilite prin norme de
autoritatea competentă.
Art. 45. — (1) Transportul rutier internațional de persoane
prin servicii ocazionale contra cost cu autocarul și autobuzul
între România și un alt stat membru al Uniunii Europene se
efectuează în conformitate cu prevederile Regulamentului (CE)
nr. 1073/2009.
(2) Transportul rutier internațional de persoane prin servicii
ocazionale între România și un stat din afara Uniunii Europene
se efectuează numai în condițiile respectării prevederilor
Acordului privind transportul internațional ocazional de călători
cu autocarul și autobuzul (Acordul INTERBUS), semnat de
România la Bruxelles la 2 octombrie 2000, ratificat prin Legea
nr. 439/2002, pe baza documentelor prevăzute în respectivul
acord, eliberate de autoritatea competentă.
(3) Pentru statele nesemnatare ale Acordului INTERBUS,
transportul rutier internațional de persoane prin servicii
ocazionale contra cost se efectuează numai pe baza
documentului de transport convenit între autoritatea competentă
și autoritățile competente din statele pe teritoriul cărora se
derulează transportul.
Art. 46. — În cadrul transportului rutier internațional contra
cost de persoane prin servicii regulate efectuat de către
operatorul de transport rutier român pe baza autorizației de
transport internațional este interzisă îmbarcarea persoanelor în

MONITORUL OFICIAL AL ROMÂNIEI, PARTEA I, Nr. 625/2.IX.2011
vederea transportului acestora între două localități de pe
teritoriul României, ca serviciu internațional de transport
persoane.
SECȚIUNEA a 2-a
Transportul rutier în cont propriu

Art. 47. — Transportul rutier în cont propriu se efectuează de
către întreprinderile de transport rutier în cont propriu pe baza
certificatului de transport în cont propriu numai cu vehicule
rutiere la bordul cărora se află, pe toată durata transportului, o
copie conformă a certificatului de transport în cont propriu,
documentul din care să rezulte faptul că transportul efectuat
este în cont propriu, precum și documentele specifice acestui
tip de transport, stabilite prin reglementările în vigoare.
Art. 48. — (1) Certificatul de transport în cont propriu se
eliberează întreprinderii de transport rutier în cont propriu de
către autoritatea competentă, având o valabilitate de 10 ani, și
se păstrează la sediul acesteia.
(2) Pentru fiecare dintre autovehiculele rutiere deținute de
întreprinderea de transport rutier în cont propriu în condițiile
prezentei ordonanțe și utilizate la operațiuni de transport rutier
în cont propriu, autoritatea competentă eliberează, la cerere,
copii conforme ale certificatului de transport în cont propriu cu
valabilitate de minimum un an, fără a depăși perioada de
valabilitate a certificatului de transport în cont propriu.
(3) Copiile conforme ale certificatului de transport în cont
propriu nu sunt transmisibile și sunt personalizate de către
emitent cu numerele de înmatriculare ale autovehiculelor pentru
care au fost emise.
(4) Modalitatea de eliberare a certificatului de transport în
cont propriu și a copiilor conforme ale acestuia se stabilește de
către autoritatea competentă prin norme.
Art. 49. — (1) Operațiunile de transport rutier național în cont
propriu se pot efectua numai cu vehicule rutiere înmatriculate în
România, deținute și utilizate în condițiile prezentei ordonanțe,
cu excepția operațiunilor de transport efectuate conform
prevederilor art. 51.
(2) Operațiunile de transport rutier în cont propriu se pot
efectua în afara spațiului Uniunii Europene cu un ansamblu de
vehicule doar în condițiile în care semiremorca/remorca este
înmatriculată în conformitate cu prevederile acordurilor și
convențiilor internaționale la care România este parte.
(3) Întreprinderile de transport rutier în cont propriu utilizează
autovehicule conduse de cetățeni români, de cetățeni ai Uniunii
Europene sau de cetățeni ai statelor din afara Uniunii Europene
cu drept de muncă în România, angajați ai acestora.
Art. 50. — Transportul rutier internațional în cont propriu de
persoane între România și un stat din afara Uniunii Europene se
poate efectua numai pe baza documentului de transport eliberat
și convenit de autoritatea competentă cu autoritățile competente
din statele pe teritoriul cărora se derulează transportul.
Art. 51. — (1) În cazul unei operațiuni de transport combinat,
dacă transportul de pe segmentul rutier inițial este efectuat în
cont propriu de o întreprindere în condițiile prevăzute la art. 1
alin. (5) lit. d) din Regulamentul (CE) nr. 1.072/2009, transportul
de pe segmentul rutier final pentru transportarea la destinație a
mărfurilor se consideră a fi efectuat în cont propriu dacă
întreprinderea căreia îi sunt destinate mărfurile deține și
utilizează autovehicule conform prevederilor art. 1 alin. (5) lit. d)
din Regulamentul (CE) nr. 1.072/2009, chiar dacă remorcile sau
semiremorcile sunt deținute de întreprinderea expeditoare care
a efectuat transportul pe segmentul rutier inițial.
(2) În cazul în care transportul de pe segmentul rutier final
este efectuat în cont propriu de o întreprindere în condițiile
prevăzute la art. 1 alin. (5) lit. d) din Regulamentul (CE)
nr. 1.072/2009, transportul de pe segmentul rutier inițial se
consideră a fi efectuat în cont propriu dacă întreprinderea care

11

expediază mărfurile deține și utilizează autovehicule conform
prevederilor art. 1 alin. (5) lit. d) din Regulamentul (CE)
nr. 1.072/2009, chiar dacă remorcile sau semiremorcile sunt
deținute de întreprinderea destinatară care va efectua
transportul pe segmentul rutier final.
CAPITOLUL IV
Activități conexe transportului rutier
Art. 52. — (1) Activitățile conexe transportului rutier se
efectuează de către operatorii economici numai pe baza licenței
pentru activități conexe transportului rutier, eliberată de către
autoritatea competentă.
(2) Licența pentru activități conexe se eliberează pentru
fiecare activitate conexă efectuată, perioada de valabilitate a
acesteia fiind de 5 ani.
(3) În vederea eliberării licenței pentru activități conexe
transportului rutier — activități desfășurate de autogări,
operatorul economic trebuie să îndeplinească cumulativ
următoarele condiții:
a) bază materială;
b) competență profesională;
c) onorabilitate.
(4) În vederea eliberării licenței pentru activități conexe
transportului rutier — activități de intermediere a operațiunilor
de transport rutier contra cost, operatorul economic trebuie să
îndeplinească cumulativ următoarele condiții:
a) bază materială;
b) competență profesională;
c) onorabilitate;
d) capacitate financiară.
(5) În situația în care o activitate conexă transportului rutier
se efectuează de către un operator pentru activități conexe
transportului rutier în mai multe locații, autoritatea competentă
eliberează câte o licență pentru activități conexe transportului
rutier.
Art. 53. — Autogările și stațiile publice pentru
urcarea/coborârea persoanelor transportate în cadrul serviciilor
regulate de transport rutier sunt bunuri de utilitate publică și pot
fi proprietate privată sau publică.
Art. 54. — (1) Înființarea sau desființarea unei autogări se
aprobă de autoritățile competente, în condițiile legii.
(2) Este interzisă schimbarea destinației unei autogări,
desființarea acesteia sau schimbarea destinației unor spații ale
unei autogări în mai puțin de 6 luni de la notificarea acestei
intenții de către proprietarul autogării respective.
Art. 55. — Amenajarea, semnalizarea rutieră și întreținerea
stațiilor publice pentru urcarea/coborârea persoanelor
transportate se asigură de administratorul drumului sau
deținătorul acestuia, după caz.
Art. 56. — (1) Activitățile de intermediere a operațiunilor de
transport rutier contra cost se realizează pe bază de contracte,
prin preluarea de la beneficiari a comenzilor de transport rutier,
acestea urmând a fi executate de intermediar, în numele său,
prin intermediul unui operator de transport rutier, pe bază de
contracte.
(2) Sarcinile și răspunderile intermediarului rezultă din
prevederile contractului de intermediere încheiat între părți.
Art. 57. — Autoritatea competentă stabilește prin norme:
a) modul de îndeplinire a condițiilor necesare în vederea
obținerii licenței pentru activități conexe transportului rutier;
b) modelul licenței pentru activități conexe transportului rutier.

12

MONITORUL OFICIAL AL ROMÂNIEI, PARTEA I, Nr. 625/2.IX.2011
CAPITOLUL V
Siguranța rutieră
SECȚIUNEA 1

Persoane cu funcții care concură la siguranța rutieră

Art. 58. — În sensul prezentei ordonanțe, persoanele cu
funcții care concură la siguranța rutieră sunt: conducătorul auto,
persoana desemnată să conducă permanent și efectiv
activitatea de transport rutier a întreprinderii/operatorului de
transport/operatorului pentru activități conexe transportului rutier,
consilierul de siguranță pentru transportul rutier al mărfurilor
periculoase și instructorul de conducere auto.
Art. 59. — (1) Persoanele cu funcții care concură la siguranța
rutieră trebuie să facă dovada că sunt apte din punct de vedere
medical și psihologic pentru ocuparea și menținerea în funcție.
(2) Avizul medical și avizul psihologic se obțin în urma unei
examinări, inițiale și periodice, efectuată în unități specializate
din rețeaua sanitară proprie a Ministerului Transporturilor și
Infrastructurii sau agreate de acesta.
(3) Periodicitatea efectuării examinării medicale și/sau
psihologice, precum și cazurile pentru care se impune
efectuarea examinării medicale și/sau psihologice se stabilesc
de către autoritatea competentă prin norme.
Art. 60. — Pentru prevenirea evenimentelor rutiere,
întreprinderile/operatorii de transport/operatorii pentru activități
conexe transportului rutier au obligația de a asigura pregătirea
profesională continuă și periodică a personalului cu funcții care
concură la siguranța rutieră.
Art. 61. — Autoritatea competentă stabilește prin norme
sarcinile și responsabilitățile pe care trebuie să le îndeplinească
persoanele cu funcții care concură la siguranța rutieră, precum
și alte obligații ale întreprinderilor, operatorilor de transport rutier
și ale operatorilor pentru activități conexe transportului rutier în
ceea ce privește siguranța rutieră.
SECȚIUNEA a 2-a
Pregătirea persoanelor în vederea obținerii
permisului de conducere

Art. 62. — (1) Școlile de conducători auto fac parte din cadrul
instituțional național în domeniul siguranței rutiere, care
desfășoară activitatea de pregătire a persoanelor în vederea
obținerii permiselor de conducere.
(2) Autorizarea școlilor de conducători auto și a instructorilor
auto se face în condițiile stabilite de către autoritatea
competentă prin norme.
(3) Atestarea profesorilor de legislație rutieră și a instructorilor
de conducere auto se face în condițiile stabilite de către
autoritatea competentă prin norme.
Art. 63. — Programa de școlarizare și metodologia de
organizare și desfășurare a cursurilor de pregătire teoretică și
practică a persoanelor în vederea obținerii permisului de
conducere se stabilesc de către autoritatea competentă prin
norme.
Art. 64. — Condițiile și obligațiile privind pregătirea teoretică
și practică a persoanelor în vederea obținerii permisului de
conducere se stabilesc de către autoritatea competentă prin
norme.
SECȚIUNEA a 3-a
Pregătirea și atestarea profesională a personalului
de specialitate din domeniul transporturilor rutiere

Art. 65. — Persoanele cu funcții care concură la siguranța
rutieră și profesorii de legislație rutieră alcătuiesc personalul de
specialitate din domeniul transporturilor rutiere.

Art. 66. — Pregătirea și perfecționarea profesională a
personalului de specialitate din domeniul transporturilor rutiere
se realizează în centrele de pregătire și perfecționare autorizate
de către autoritatea competentă, în condițiile stabilite de aceasta
prin norme.
Art. 67. — (1) Examinarea în vederea atestării profesionale
a personalului de specialitate din domeniul transporturilor rutiere
se realizează de către autoritatea competentă, în condițiile
stabilite de aceasta prin norme.
(2) Examinarea în vederea atestării profesionale a lectorilor
necesari procesului de pregătire și perfecționare profesională a
personalului de specialitate din domeniul transporturilor rutiere
se realizează de către autoritatea competentă, în condițiile
stabilite de aceasta prin norme.
Art. 68. — (1) Conducătorii auto titulari ai permiselor de
conducere corespunzătoare pentru categoriile D1, D1E, D sau
DE care efectuează operațiuni de transport rutier ce fac obiectul
prezentei ordonanțe au obligația de a deține și un certificat de
calificare profesională inițială (CPI) sau un certificat de calificare
profesională continuă (CPC), după caz.
(2) Conducătorii auto titulari ai permiselor de conducere
corespunzătoare pentru categoriile C1, C1E, C sau CE care
efectuează operațiuni de transport rutier ce fac obiectul
prezentei ordonanțe au obligația de a deține și un certificat de
calificare profesională inițială (CPI) sau un certificat de calificare
profesională continuă (CPC), după caz.
(3) Condițiile privind pregătirea inițială și continuă a
conducătorilor auto prevăzuți la alin. (1) și (2), precum și
condițiile privind obținerea certificatului de calificare profesională
inițială (CPI) și a certificatului de calificare profesională continuă
(CPC) se stabilesc de către autoritatea competentă prin norme.
Art. 69. — (1) Certificatele de calificare profesională inițială
(CPI) și certificatele de calificare profesională continuă (CPC)
se eliberează de către autoritatea competentă numai:
a) conducătorilor auto cetățeni ai unui stat membru al Uniunii
Europene care au în România reședința curentă, așa cum este
aceasta definită la art. 14 din Regulamentul (CEE)
nr. 3.821/1985 al Consiliului din 20 decembrie 1985 privind
aparatura de înregistrare în transportul rutier, cu modificările și
completările ulterioare;
b) conducătorilor auto cetățeni ai unui alt stat din afara
Uniunii Europene, care sunt angajați în mod legal de un operator
de transport sau de o întreprindere cu sediul ori domiciliul în
România sau care sunt deținători ai unui permis de muncă
valabil eliberat de autoritățile române.
(2) Certificatele de calificare profesională inițială (CPI) și
certificatele de calificare profesională continuă (CPC) eliberate
de autoritățile competente din statele membre ale Uniunii
Europene conform prevederilor Directivei 2003/59/CE a
Parlamentului European și a Consiliului din 15 iulie 2003 privind
calificarea inițială și formarea periodică a conducătorilor auto ai
anumitor vehicule rutiere destinate transportului de mărfuri sau
de pasageri, de modificare a Regulamentului (CEE) nr. 3.820/85
al Consiliului și a Directivei 91/439/CEE a Consiliului și de
abrogare a Directivei 76/914/CEE a Consiliului sunt recunoscute
în România.
Art. 70. — Certificatele de competență profesională și/sau
atestatele valabile eliberate de autoritățile statelor membre ale
Uniunii Europene pentru conducători auto, consilieri de
siguranță pentru transportul rutier al mărfurilor periculoase și
persoanele desemnate să conducă permanent și efectiv
activitatea de transport sunt recunoscute în România ca fiind
echivalente cu cele eliberate de autoritățile române.

MONITORUL OFICIAL AL ROMÂNIEI, PARTEA I, Nr. 625/2.IX.2011
SECȚIUNEA a 4-a
Vehicule rutiere

Art. 71. — (1) Transportul rutier poate fi efectuat numai cu
vehicule rutiere a căror stare tehnică corespunde
reglementărilor specifice în vigoare, având inspecția tehnică
periodică valabilă, acestea fiind clasificate/încadrate
corespunzător, conform reglementărilor în vigoare.
(2) Pentru accesul pe infrastructura rutieră, vehiculele rutiere
fabricate în țară sau în străinătate, înmatriculate sau care
urmează să fie înmatriculate în România, sunt supuse
omologării în vederea înmatriculării sau înregistrării și/sau
inspecției tehnice periodice, după caz, în conformitate cu
reglementările în vigoare.
(3) Transportul rutier de mărfuri și/sau persoane se
efectuează numai cu vehicule rutiere destinate prin construcție
tipului respectiv de transport și dotate cu tahografe și limitatoare
de viteză, în conformitate cu reglementările în vigoare.
Art. 72. — Defecțiunile tehnice constatate la controlul în trafic
se clasifică în defecțiuni tehnice minore, majore și periculoase,
conform planului de operațiuni stabilit prin reglementările
specifice în vigoare.
Art. 73. — (1) În scopul facilitării controlului vehiculelor care
fac obiectul prezentei ordonanțe utilizate de către operatorii de
transport/întreprinderi, aceștia au obligația dotării acestora cu
plăcuțe din care să rezulte dimensiunile și masele maxime
autorizate ale vehiculului.
(2) Modelul și locul de aplicare a plăcuțelor se stabilesc de
autoritatea competentă prin norme.
(3) Plăcuțele prevăzute la alin. (1) fac dovada conformității
vehiculului respectiv cu prevederile legislației comunitare
referitoare la dimensiunile maxime admise și masele maxime
autorizate.
(4) În cazul în care caracteristicile vehiculului nu mai
corespund cu cele indicate în plăcuță, operatorul de
transport/întreprinderea are obligația de a solicita modificarea
datelor înscrise pe plăcuță în mod corespunzător.
(5) Vehiculele care sunt dotate cu plăcuțe sunt verificate:
a) prin sondaj, în privința respectării maselor maxime
autorizate; și
b) ori de câte ori există suspiciuni că nu sunt respectate, în
privința dimensiunilor maxime autorizate.
Art. 74. — Echiparea cu tahografe și limitatoare de viteză
este obligatorie pentru autovehiculele ori ansamblurile de
vehicule rutiere destinate transportului rutier de mărfuri a căror
masă totală maximă autorizată este mai mare de 3,5 tone și
pentru autovehiculele destinate transportului rutier de persoane
având mai mult de 9 locuri pe scaune, inclusiv locul
conducătorului auto, în conformitate cu prevederile
reglementărilor naționale și ale Uniunii Europene.
Art. 75. — Operatorii economici care efectuează servicii de
montare, reglare și verificare a tahografelor și limitatoarelor de
viteză pot desfășura aceste activități numai pe baza autorizației
tehnice eliberate de autoritatea competentă, în condițiile stabilite
prin reglementările în vigoare.
CAPITOLUL VI
Contracte în activitățile de transport rutier
și activitățile conexe acestuia
Art. 76. — (1) Efectuarea transportului rutier contra cost și a
activităților conexe acestuia se realizează pe bază de contract
de transport, în conformitate cu legislația în vigoare. Aceste
activități sunt următoarele:
1. transportul rutier contra cost de mărfuri;

13

2. transportul rutier național și internațional contra cost de
persoane în următoarele cazuri:
a) serviciu regulat;
b) serviciu regulat special;
c) serviciu ocazional;
3. activități desfășurate de autogară;
4. activități de intermediere.
(2) Se consideră contract și comanda acceptată, numai dacă
aceasta conține toate elementele necesare efectuării
transportului rutier.
Art. 77. — (1) Dispozițiile art. 1 pct. 2 și 3, precum și ale
art. 2—30 și 32—41, cu excepția celor prevăzute la art. 23
pct. 3, din Convenția referitoare la contractul de transport
internațional de mărfuri pe șosele (CMR), semnată la Geneva,
Elveția, la 19 mai 1956, la care România a aderat prin Decretul
nr. 451/1972, denumită în continuare Convenția CMR, sunt
aplicabile transporturilor rutiere naționale contra cost de mărfuri.
(2) În transportul rutier național, prevederile art. 23 pct. 3 din
Convenția CMR vor avea următorul cuprins: ăTotuși, cuantumul
despăgubirilor nu poate depăși echivalentul în lei a 2,5 USD per
kilogram greutate brută lipsă.”
Art. 78. — (1) În executarea activității conexe de
intermediere, transportul rutier se face pe baza și în condițiile
contractului încheiat între client și intermediar, precum și ale
contractului încheiat între intermediar și operatorul de transport
rutier.
(2) În aplicarea prevederilor alin. (1), operatorul care deține
licență pentru activități de intermediere are obligațiile și
responsabilitățile care rezultă din contractele respective.
Art. 79. — Autoritatea competentă stabilește prin norme
modalitatea de aplicare a prevederilor Convenției CMR de către
operatorii de transport rutier români care efectuează transport
rutier național contra cost de mărfuri.
Art. 80. — Biletul de călătorie reprezintă contractul de
transport în cazul serviciilor regulate, încheiat între prestator —
operator de transport și beneficiar — călător, prin care operatorul
de transport rutier se obligă să efectueze transportul în condiții
de siguranță și confort, iar beneficiarul se obligă să achite
contravaloarea sa, care include și asigurarea persoanelor și a
bagajelor, precum și riscurile ce pot decurge din efectuarea
transportului rutier.
CAPITOLUL VII
Tarife
Art. 81. — Eliberarea documentelor prevăzute de prezenta
ordonanță, precum și efectuarea prestațiilor specifice se
realizează de autoritatea competentă, pe baza tarifelor stabilite
de aceasta prin ordin.
Art. 82. — Tarifele aferente transportului rutier contra cost se
stabilesc liber, pe bază de cerere și ofertă.
CAPITOLUL VIII
Control
Art. 83. — Inspecția și controlul modului de respectare pe
teritoriul României a prevederilor Regulamentului (CE)
nr. 1.071/2009, Regulamentului (CE) nr. 1.072/2009 și ale
Regulamentului (CE) nr. 1.073/2009, precum si ale prevederilor
prezentei ordonanțe, inclusiv a prevederilor normelor și
reglementărilor prevăzute de aceasta, se efectuează în trafic și
la sediul întreprinderilor/operatorilor de transport rutier și al
întreprinderilor care desfășoară activități conexe transportului
rutier.
Art. 84. — Inspecția și controlul modului de respectare a
prevederilor prezentei ordonanțe, inclusiv a prevederilor
normelor și reglementărilor prevăzute de aceasta, în ceea ce
privește activitatea de pregătire a persoanelor în vederea

14

MONITORUL OFICIAL AL ROMÂNIEI, PARTEA I, Nr. 625/2.IX.2011

obținerii permisului de conducere se efectuează de către
autoritatea competentă.
CAPITOLUL IX
Sancțiuni
Art. 85. — (1) Încălcările prevederilor Regulamentului (CE)
nr. 1.071/2009, ale Regulamentului (CE) nr. 1.072/2009 și ale
Regulamentului (CE) nr. 1.073/2009, ale prezentei ordonanțe,
precum și ale normelor de aplicare a acesteia atrag răspunderea
civilă, administrativă, penală și contravențională, în condițiile
legii.
(2) Încălcările prevăzute la alin. (1) cu caracter
contravențional și sancțiunile aplicabile în cazul constatării
acestora se stabilesc prin hotărâre a Guvernului.
CAPITOLUL X
Alte măsuri privind reglementarea transporturilor rutiere
Art. 86. — Ministerul Agriculturii și Dezvoltării Rurale, cu
avizul Ministerului Transporturilor și Infrastructurii, elaborează
norme tranzitorii, cu caracter de excepție, privind transportul
rutier de bunuri divizibile provenite din exploatările agricole pe
perioada cuprinsă între 1 septembrie și 30 noiembrie 2011, care
se aprobă prin hotărâre a Guvernului.
Art. 87. — La alineatul (1) al articolului 3 din Ordonanța
Guvernului nr. 15/2002 privind aplicarea tarifului de utilizare și a
tarifului de trecere pe rețeaua de drumuri naționale din România,
publicată în Monitorul Oficial al României, Partea I, nr. 82 din
1 februarie 2002, aprobată cu modificări și completări prin Legea
nr. 424/2002, cu modificările și completările ulterioare, după
punctul (v) al literei a) se introduce un nou punct, punctul (vi), cu
următorul cuprins:
ă(vi) Serviciul de Protecție și Pază.”
CAPITOLUL XI
Dispoziții tranzitorii și finale
Art. 88. — (1) Licențele de transport, certificatele de transport
în cont propriu, precum și copiile conforme ale acestora eliberate
înainte de data de 4 decembrie 2011 rămân valabile până la
data expirării lor.
(2) Certificatele de competență profesională/Atestatele
profesionale eliberate anterior datei de 4 decembrie 2011 își
păstrează valabilitatea până la data expirării lor.
Art. 89. — (1) Obligațiile corespunzătoare operatorilor de
transport rutier, întreprinderilor de transport rutier în cont propriu
și operatorilor pentru activități conexe transportului rutier,

precum și sancțiunile administrative aplicabile acestora se
stabilesc de către autoritatea competentă prin norme.
(2) Obligațiile corespunzătoare desfășurării activității de
pregătire a persoanelor în vederea obținerii permisului de
conducere se stabilesc de către autoritatea competentă prin
norme.
Art. 90. — În termen de 60 de zile de la data publicării
prezentei ordonanțe în Monitorul Oficial al României, Partea I,
Ministerul Transporturilor și Infrastructurii va elabora norme
metodologice de punere în aplicare a acesteia, care se aprobă
prin ordin.
Art. 91. — În termen de 30 de zile de la intrarea în vigoare a
normelor prevăzute la art. 90 se aprobă de către Guvern
hotărârea prevăzută la art. 85 alin. (2).
Art. 92. — Prezenta ordonanță intră în vigoare la data de
4 decembrie 2011, cu excepția art. 86, 87, 90 și 91, care intră în
vigoare la data publicării în Monitorul Oficial al României,
Partea I, a prezentei ordonanțe.
Art. 93. — La data intrării în vigoare a prezentei ordonanțe,
Ordonanța de urgență a Guvernului nr. 109/2005 privind
transporturile rutiere, publicată în Monitorul Oficial al României,
Partea I, nr. 655 din 22 iulie 2005, aprobată cu modificări și
completări prin Legea nr. 102/2006, cu modificările și
completările ulterioare, se abrogă.
Prezenta ordonanță transpune prevederile art. 6 alin. (1)
lit. c), alin. (2), (3) și (4) din Directiva 96/53/CE a Consiliului din
25 iulie 1996 de stabilire, pentru anumite vehicule rutiere care
circulă în interiorul Comunității, a dimensiunilor maxime
autorizate în traficul național și internațional și a greutății maxime
autorizate în traficul internațional, publicată în Jurnalul Oficial al
Comunităților Europene nr. L 235 din 17 septembrie 1996, ale
art. 9 din Directiva 92/106/CEE a Consiliului din 7 decembrie
1992 privind stabilirea de norme comune pentru anumite tipuri
de transporturi combinate de mărfuri între state membre,
publicată în Jurnalul Oficial al Comunităților Europene nr. L 368
din 17 decembrie 1992, precum și ale art. 9, 10 și art. 14 alin. (2)
din Directiva 2003/59/CE a Parlamentului European și a
Consiliului din 15 iulie 2003 privind calificarea inițială și formarea
periodică a conducătorilor auto ai anumitor vehicule rutiere
destinate transportului de mărfuri sau de pasageri, de modificare
a Regulamentului (CEE) nr. 3.820/85 al Consiliului și a Directivei
91/439/CEE a Consiliului și de abrogare a Directivei
76/914/CEE a Consiliului, publicată în Jurnalul Oficial al Uniunii
Europene (JOUE) nr. L 226 din 10 septembrie 2003.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul agriculturii și dezvoltării rurale,
Valeriu Tabără
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Ialomițianu
București, 31 august 2011.
Nr. 27.

MONITORUL OFICIAL AL ROMÂNIEI, PARTEA I, Nr. 625/2.IX.2011

15

GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 36/2006 privind instituirea prețurilor locale
de referință pentru energia termică furnizată populației prin sisteme centralizate
Având în vedere necesitatea eficientizării sistemelor centralizate de producere și distribuție a energiei termice și a
îmbunătățirii actului managerial al operatorilor prestatori ai serviciului public de alimentare a localităților cu energie termică,
ținând cont de faptul că diminuarea dezechilibrelor existente și menținerea deficitului bugetar în limite sustenabile creează
premisele relansării economice, impunându-se creșterea disciplinei financiare, predictabilității și transparenței execuției bugetare
la nivelul unităților/subdiviziunilor administrativ-teritoriale, diminuarea arieratelor înregistrate ca urmare a managementului financiar
imprudent și reducerea cheltuielilor bugetare ale unităților/subdiviziunilor administrativ-teritoriale,
fiind necesară adoptarea unei politici de restrângere a cheltuielilor bugetare și de întărire a disciplinei financiare, astfel încât
să se reducă deficitele dintre veniturile și angajamentele legale de cheltuieli publice locale,
luând în considerare necesitatea imperioasă ca operatorii economici implicați în această activitate să aibă în vedere în timp
util aceste prevederi pentru a-și stabili strategiile de pregătire a sezonului de încălzire 2011—2012, în funcție de fondurile
disponibile, eliminând astfel eventuale blocaje și întreruperi în asigurarea serviciului public,
în considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 36/2006 privind instituirea
prețurilor locale de referință pentru energia termică furnizată
populației prin sisteme centralizate, publicată în Monitorul Oficial
al României, Partea I, nr. 692 din 14 august 2006, aprobată cu
modificări și completări prin Legea nr. 483/2006, cu modificările
și completările ulterioare, se modifică după cum urmează:
1. Titlul ordonanței va avea următorul cuprins:
ăO R D O N A N Ț Ă
privind unele măsuri pentru funcționarea sistemelor
centralizate de alimentare cu energie termică a populației”
2. Articolul 1 va avea următorul cuprins:
ăArt. 1. — Prin prezenta ordonanță se instituie unele măsuri
pentru funcționarea sistemelor centralizate de alimentare cu
energie termică a populației.”
3. Articolul 2 se abrogă.
4. La articolul 3, alineatele (2), (4) și (5) vor avea
următorul cuprins:
ă(2) Autoritățile administrației publice locale pot aproba prețuri
locale ale energiei termice facturate populației mai mici decât
prețul de producere, transport, distribuție și furnizare a energiei
termice livrate populației.
..................................................................................................
(4) În situația în care autoritățile administrației publice locale
aprobă prețuri locale ale energiei termice facturate populației
mai mici decât prețul de producere, transport, distribuție și
furnizare a energiei termice livrate populației, acestea asigură
din bugetele locale sumele necesare acoperirii diferenței dintre
prețul de producere, transport, distribuție și furnizare a energiei
termice livrate populației și prețul local al energiei termice
facturate populației.

(5) În cazul în care autoritățile administrației publice locale
nu cuprind în bugetul local sumele stabilite potrivit alin. (4) sau
nu efectuează plata acestor sume către furnizorii de energie
termică potrivit programului aprobat prin buget, furnizorii de
energie termică sesizează Ministerul Administrației și Internelor.
În baza ordinului comun al ministrului administrației și internelor
și al ministrului finanțelor publice, direcțiile generale ale
finanțelor publice alocă bugetelor locale cotele defalcate din
impozitul pe venit, cuvenite acestora potrivit legii, numai pentru
plata obligațiilor către furnizorii de energie termică, până la
lichidarea obligațiilor respective.”
5. Articolul 4 se abrogă.
6. La articolul 5, alineatul (1) va avea următorul cuprins:
ăArt. 5. — (1) Sumele prevăzute în bugetele locale, conform
art. 3 alin. (4), se pot acorda în avans de către ordonatorii
principali de credite ai bugetelor locale furnizorilor de energie
termică pentru populație, în vederea finanțării constituirii de
către producător a stocurilor de cărbune, păcură și de
combustibil lichid ușor pentru sezonul rece, inclusiv pentru
cheltuielile de transport aferente constituirii acestor stocuri.”
7. Articolul 51 va avea următorul cuprins:
ăArt. 51. — Sumele acordate furnizorilor de energie termică,
prevăzute la art. 3 alin. (4), inclusiv sumele acordate în avans
conform prevederilor art. 5 alin. (1), sunt virate de către
autoritățile administrației publice locale furnizorilor de energie
termică în termen de 15 zile de la prezentarea deconturilor
justificative, în conturi de tip ESCROW, deschise la bănci de
către furnizorii de energie termică.”
8. La articolul 52, alineatele (1) și (2) vor avea următorul
cuprins:
ăArt. 52. — (1) Pierderile induse de prestarea serviciilor
publice de producție, transport, distribuție și furnizare a energiei
termice pentru populație în sistem centralizat, înregistrate de
operatorii economici din subordinea autorităților administrației

16

MONITORUL OFICIAL AL ROMÂNIEI, PARTEA I, Nr. 625/2.IX.2011

publice locale, pot fi acoperite din bugetele locale ale unităților
administrativ-teritoriale.
(2) Prin derogare de la prevederile art. 58 din Legea
nr. 273/2006 privind finanțele publice locale, cu modificările și
completările ulterioare, pierderile prevăzute la alin. (1) pot fi

acoperite și din excedentul anual al bugetului local înregistrat la
încheierea exercițiului bugetar.”
Art. II. — Prezenta ordonanță de urgență intră în vigoare la
data de întâi a lunii următoare publicării în Monitorul Oficial al
României, Partea I.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 31 august 2011.
Nr. 69.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 625/2.IX.2011 conține 16 pagini.

Prețul: 3,20 lei

&JUYDGY|525863]
ISSN 1453—4495

