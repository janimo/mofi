Anul 179 (XXIII) — Nr. 520

PARTEA I

Luni, 25 iulie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 441 din 7 aprilie 2011 referitoare la excepția de
neconstituționalitate a dispozițiilor art. 4041 alin. 1 și 2,
precum și ale art. 4042 alin. 1 din Codul de procedură
civilă ..........................................................................

2–3

Decizia nr. 580 din 5 mai 2011 referitoare la excepția de
neconstituționalitate a dispozițiilor art. 614 și art. 616
din Codul de procedură civilă ....................................

4–5

Decizia nr. 581 din 5 mai 2011 referitoare la excepția de
neconstituționalitate a dispozițiilor art. 399 alin. 3 din
Codul de procedură civilă ..........................................

5–6

Decizia nr. 657 din 17 mai 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

7–8

Decizia nr. 671 din 31 mai 2011 referitoare la excepția de
neconstituționalitate a dispozițiilor art. 493 alin. 1 din
Codul de procedură civilă ..........................................

8–9

Decizia nr. 700 din 31 mai 2011 referitoare la excepția de
neconstituționalitate a prevederilor art. 970 alin. 1 și
art. 1069 alin. 2 din Codul civil ..................................

10–11

Decizia nr. 772 din 16 iunie 2011 referitoare la excepția de
neconstituționalitate a dispozițiilor art. 592 alin. 2 teza
întâi din Codul de procedură civilă ............................

11–12

Decizia nr. 870 din 23 iunie 2011 referitoare la excepția de
neconstituționalitate a dispozițiilor art. 340 și art. 341
alin. 2 din Codul de procedură civilă ..........................

13–14

Decizia nr. 915 din 5 iulie 2011 referitoare la excepția de
neconstituționalitate a dispozițiilor art. 399 din Codul
de procedură civilă ....................................................

14–16

2

MONITORUL OFICIAL AL ROMÂNIEI, PARTEA I, Nr. 520/25.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 441
din 7 aprilie 2011

referitoare la excepția de neconstituționalitate a dispozițiilor art. 4041 alin. 1 și 2,
precum și ale art. 4042 alin. 1 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor referitoare la excepția de neconstituționalitate a
dispozițiilor art. 4041 alin. 1 și 2, precum și ale art. 4042 alin. 1
din Codul de procedură civilă, excepție ridicată de Stratonic
Sasca în Dosarul nr. 33.606/299/2009 al Judecătoriei
Sectorului 1 București și care face obiectul Dosarului
nr. 279D/2011 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 280D/2011, având ca obiect excepția de neconstituționalitate
a dispozițiilor art. 4041 alin. 1 și 2, precum și ale art. 4042 alin. 1
din Codul de procedură civilă, excepție ridicată de Larisa
Marcela Părău în Dosarul nr. 33.613/299/2009 al Judecătoriei
Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Având în vedere identitatea de obiect a excepției de
neconstituționalitate în dosarele mai sus menționate, Curtea, din
oficiu, pune în discuție conexarea Dosarului nr. 280D/2011 la
Dosarul nr. 279D/2011.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 280D/2011 la
Dosarul nr. 279D/2011, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 13 ianuarie, pronunțate în dosarele
nr. 33.606/299/2009 și nr. 33.613/299/2009, Judecătoria
Sectorului 1 București a sesizat Curtea Constituțională cu
excepția de neconstituționalitate a dispozițiilor art. 4041

alin. 1 și 2 și ale art. 4042 alin. 1 din Codul de procedură
civilă.
Excepția a fost invocată de Stratonic Sasca și de Larisa
Marcela Părău în dosare având ca obiect contestații la
executare.
În motivarea excepției de neconstituționalitate autorii
acesteia consideră că reglementările criticate sunt
neconstituționale, întrucât îngrădesc dreptul la apărare al
creditorului. Desființarea actelor de executare silită nu este de
natură să determine, în mod automat, restabilirea situației
anterioare, cu atât mai mult cu cât premisa esențială a întoarcerii
executării silite nu o reprezintă faptul că executarea silită este
nelegală, ci că aceasta s-a efectuat fără un drept care să stea
la baza executării, respectiv un titlu executoriu legal.
De asemenea, textul de lege criticat permite debitorului să
obțină un titlu executoriu împotriva creditorului, fără a recurge
la competența de drept comun a instanțelor judecătorești.
Prin faptul că nu se mai recurge la procedura de drept comun
în vederea întoarcerii executării silite se restrânge dreptul
creditorului de a uza de toate căile de atac, drept prevăzut de
art. 129 din Constituția României.
Judecătoria Sectorului 1 București apreciază că excepția
este neîntemeiată, arătând că întoarcerea executării nu intervine
în mod automat, ci la cererea celui interesat (respectându-se
principiul disponibilității ce guvernează procesul civil), aspect
expres precizat în cuprinsul art. 4042 alin. 1 și 3 din Codul de
procedură civilă. Potrivit alineatului final al art. 4042 din Codul de
procedură civilă, debitorul executat silit poate formula și o
acțiune separată, în fața instanțelor de drept comun, în situația
în care nu a formulat o cerere de întoarcere a executării silite în
fața instanței ce a judecat contestația la executare ori dacă
aceasta a rămas nesoluționată. Aceste prevederi procedurale
nu contravin principiului egalității cetățenilor în fața legii, fiind
aplicabile tuturor celor aflați într-o situație similară, ci doar
organizează efectele hotărârii de admitere a contestației la
executare.
Având în vedere faptul că executarea silită se efectuează
numai în temeiul unui titlu executoriu (potrivit art. 372 din Codul
de procedură civilă), prin desființarea acestuia nu numai că
încetează executarea, dar dispare fundamentul juridic al tuturor
actelor de executare deja realizate, ceea ce impune anularea
acestora (quod nullum est, nullum producit effectum).
Desființarea titlului executoriu produce efecte retroactive, astfel
încât, din punct de vedere juridic, se consideră că dispozițiile
sale nu au existat niciodată. În consecință, toate actele de
executare care s-au efectuat în temeiul său sunt lovite de
nulitate, fiind subsecvente unui act care nu este valabil (potrivit
art. 3791 din Codul de procedură civilă).

MONITORUL OFICIAL AL ROMÂNIEI, PARTEA I, Nr. 520/25.VII.2011
Dispoziția de restabilire a situației anterioare se pronunță de
o instanță de judecată, în urma analizării acestui capăt de cerere
în cadrul procesual al contestației la executare, ce oferă părților
implicate garanțiile unui proces echitabil, inclusiv dreptul la
apărare ce implică și posibilitatea creditorului de a ataca
hotărârea pronunțată în primă instanță. De altfel, dreptul de
acces la justiție nu este un drept absolut, statul având dreptul și
obligația de a stabili limitele exercitării sale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 4041 alin. 1 și 2, precum și art. 4042 alin. 1 din Codul de
procedură civilă, care au următorul conținut:
— Art. 4041 alin. 1 și 2: ăÎn toate cazurile în care se
desființează titlul executoriu sau însăși executarea silită, cel
interesat are dreptul la întoarcerea executării, prin restabilirea
situației anterioare acesteia.
Bunurile asupra cărora s-a făcut executarea se vor restitui
celui îndreptățit.”;
— Art. 4042 alin. 1: ăÎn cazul în care instanța judecătorească
a desființat titlul executoriu sau actele de executare, la cererea
celui interesat, va dispune, prin aceeași hotărâre, și asupra
restabilirii situației anterioare executării.”
În opinia autorilor excepției de neconstituționalitate,
prevederile legale criticate contravin dispozițiilor constituționale

3

cuprinse în art. 16 alin. (1) și (2) privind egalitatea în fața legii,
art. 21 alin. (1), (2) și (3) privind liberul acces la justiție, art. 24
alin. (1) privind dreptul la apărare, art. 53 alin. (1) privind
restrângerea exercițiului unor drepturi și al unor libertăți, art. 129
alin. (1) privind folosirea căilor de atac.
Examinând excepția de neconstituționalitate, Curtea
constată că asupra constituționalității dispozițiilor legale criticate
s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, prin Decizia nr. 627 din 28 aprilie 2009, publicată în
Monitorul Oficial al României, Partea I, nr. 447 din 30 iunie 2009,
Curtea a statuat că dispozițiile art. 4041 din Codul de procedură
civilă se referă exclusiv la cazurile în care a fost desființat titlul
executoriu sau însăși executarea silită. Desființarea acestor acte
putea fi dispusă numai de instanța judecătorească, în urma
examinării temeiniciei și legalității lor. La soluționarea cererii de
întoarcere a executării, de asemenea, numai instanțele
judecătorești sunt competente să stabilească dacă cel care o
solicită este sau nu îndreptățit să obțină restituirea bunului ori a
valorii luate prin executarea silită. În această privință, art. 4041
alin. 2 din Codul de procedură civilă prevede că ăBunurile asupra
cărora s-a făcut executarea se vor restitui celui îndreptățit”.
Creditorul are dreptul neîngrădit de a cere în justiție valorificarea
creanțelor sale și, la nevoie, executarea silită a acestora, iar
debitorul și orice altă persoană interesată au dreptul să conteste,
tot în justiție, titlul executoriu și executarea silită însăși.
De asemenea, prin aceeași decizie, Curtea a reținut că
procedura contestației la executare asigură garanții suficiente
pentru protecția dreptului de proprietate al tuturor părților
implicate în proces, prin însuși faptul că le oferă posibilitatea de
a contesta executarea, de a solicita suspendarea acesteia, iar,
în cazul admiterii contestației și desființării titlului executoriu sau
a însăși executării silite, persoanele interesate au dreptul la
întoarcerea executării prin restabilirea situației anterioare
acesteia.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4041 alin. 1 și 2, precum și ale art. 4042
alin. 1 din Codul de procedură civilă, excepție ridicată de Stratonic Sasca în Dosarul nr. 33.606/299/2009 al Judecătoriei ClujNapoca, precum și de Larisa Marcela Părău în Dosarul nr. 33.613/299/2009 al Judecătoriei Sectorului 1 București.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 520/25.VII.2011
CURTEA CONSTITUȚIONALĂ

D E C I Z I A Nr. 580
din 5 mai 2011

referitoare la excepția de neconstituționalitate a dispozițiilor art. 614 și art. 616
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 614 și art. 616 din Codul
de procedură civilă, excepție ridicată de Andreea Cristina Ștefan
Dell Agnolo în Dosarul nr. 979/233/2009 al Judecătoriei Galați —
Secția civilă și care formează obiectul Dosarului Curții
Constituționale nr. 1.586D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2010, pronunțată în Dosarul
nr. 979/233/2009, Judecătoria Galați — Secția civilă a sesizat
Curtea Constituțională cu excepția de neconstituționalitate
a dispozițiilor art. 614 și 616 din Codul de procedură civilă,
excepție ridicată de Andreea Cristina Ștefan Dell Agnolo într-o
cauză având ca obiect divorț.
În motivarea excepției de neconstituționalitate autorul
arată că dispozițiile legale criticate sunt pe deplin aplicabile
reclamantului care introduce acțiunea de divorț, având în vedere
caracterul intuitu personae al acțiunii, însă obligativitatea
prezenței pârâtului în proces constituie o încălcare a dreptului la
apărare și a dreptului de a fi reprezentat de un avocat, deoarece,
deși acesta nu a avut inițiativa procesului, ci este doar forțat să
se apere, prezența obligatorie la fiecare termen îi creează
prejudicii, perturbându-i activitatea profesională și viața privată.
Motivele de neconstituționalitate au în vedere și principiul
efectivității juridice dezvoltat în ultima perioadă în jurisprudența
Curții Europene a Drepturilor Omului.
Judecătoria Galați — Secția civilă apreciază excepția de
neconstituționalitate ca fiind neîntemeiată. Dispozițiile criticate
reprezintă norme de procedură care dau expresie particularității
esențiale a domeniului supus incidenței sale, respectiv procesul
de divorț.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 614 și art. 616
din Codul de procedură civilă, care au următorul conținut:
— Art. 614: ăÎn fața instanțelor de fond, părțile se vor înfățișa
în persoană, afară numai dacă unul dintre soți execută o
pedeapsă privativă de libertate, este împiedicat de o boală
gravă, este pus sub interdicție sau are reședința în străinătate;
în aceste cazuri, părțile se vor putea înfățișa prin mandatar.”;
— Art. 616: ăDacă la termenul de judecată, în primă instanță,
reclamantul lipsește nejustificat și se înfățișează numai pârâtul,
cererea va fi respinsă ca nesusținută.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (4) și (5) — Statul român, art. 16 —
Egalitatea în drepturi, art. 20 — Tratatele internaționale privind
drepturile omului și în art. 24 — Dreptul la apărare. De
asemenea, sunt considerate a fi încălcate și prevederile art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate. Astfel, prin Decizia nr. 421 din
14 octombrie 2004, publicată în Monitorul Oficial al României,
Partea I, nr. 1.203 din 15 decembrie 2004, Curtea a statuat că
procesul de divorț în întregul său, și nu doar acțiunea prin care
aceste aspecte sunt deduse judecății, are caracter strict
personal, deoarece obiectul său implică antamarea de către
instanță a unor aspecte ținând de viața intimă și familială a
părților în litigiu.
Așa fiind, reglementarea criticată, instituind, cu titlu de
excepție de la dreptul comun în materie, obligativitatea prezenței
personale a părților în fața instanței de fond, nu face decât să
dea expresie acestei particularități esențiale a domeniului supus
incidenței sale, respectiv procesul de divorț.
Curtea a constatat că exigența astfel justificată nu aduce
atingere dreptului la apărare al părților, în condițiile în care,
pentru valorificarea sa, art. 24 alin. (2) din Constituție le
recunoaște acestora dreptul de a fi asistate.
Pentru aceleași motive nu poate fi reținută nici critica privind
încălcarea prevederilor art. 6 paragraful 1 privind dreptul la un
proces echitabil din Convenția pentru apărarea drepturilor
omului și a libertăților fundamentale.
De asemenea, Curtea mai reține că art. 614 din Codul de
procedură civilă nu aduce atingere nici dispozițiilor art. 16 din
Constituție, întrucât părțile unui proces de divorț se află într-o

MONITORUL OFICIAL AL ROMÂNIEI, PARTEA I, Nr. 520/25.VII.2011
situație juridică diferită de a părților în procese cu alte obiecte,
determinată de caracterul strict personal al divorțului.
Referitor la pretinsa neconstituționalitate a prevederilor
art. 616 din Codul de procedură civilă, prin Decizia nr. 115 din
11 aprilie 2002, publicată în Monitorul Oficial al României,
Partea I, nr. 396 din 10 iunie 2002, Curtea a reținut că, prin
derogare de la dreptul comun, în materia divorțului, prevederile
art. 616 din Codul de procedură civilă reglementează o
sancțiune procedurală specială — respingerea cererii de divorț
ca nesusținută — ce are drept temei culpa procesuală dedusă
din neînfățișarea reclamantului la termenul de judecată, în primă
instanță. Sancțiunea operează însă numai atunci când,
cumulativ, lipsa reclamantului este nejustificată și doar pârâtul se

5

înfățișează la judecată și se bazează pe prezumția legală de
renunțare la judecată.
Față de conținutul textului de lege criticat, Curtea a constatat
că nu se poate reține contrarietatea acestuia cu Legea
fundamentală, întrucât, în aplicarea dispozițiilor procedurale în
materia divorțului, precum și în aprecierea caracterului justificat
sau nejustificat al absenței reclamantului, instanța de judecată
se supune legii, în speță dispozițiilor Codului de procedură civilă,
ceea ce nu contravine normelor constituționale invocate.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 614 și art. 616 din Codul de procedură
civilă, excepție ridicată de Andreea Cristina Ștefan Dell Agnolo în Dosarul nr. 979/233/2009 al Judecătoriei Galați — Secția civilă.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 581
din 5 mai 2011

referitoare la excepția de neconstituționalitate a dispozițiilor art. 399 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 399 alin. 3 din Codul de
procedură civilă, excepție ridicată de Margareta Gorgăneanu în
Dosarul nr. 42.714/299/2009 al Judecătoriei Sectorului 1
București și care formează obiectul Dosarului Curții
Constituționale nr. 1.637D/2010.

La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât critica vizează modificarea dispoziției
legale cuprinse în art. 399 alin. 3 din Codul de procedură civilă.
C U R T E A,

având în vedere actele și lucrările dosarului, reține următoarele:
Prin Încheierea din 26 martie 2010, pronunțată în Dosarul
nr. 42.714/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 399 alin. 3 din Codul
de procedură civilă, excepție ridicată de Margareta
Gorgăneanu într-o cauză având ca obiect suspendarea
executării silite.
În motivarea excepției de neconstituționalitate autorul
arată că dispozițiile legale criticate contravin dreptului la apărare,
deoarece, în cadrul procedurii executării silite, debitorul nu poate
invoca apărări legate de conținutul titlului executoriu reprezentat
de o hotărâre judecătorească.

6

MONITORUL OFICIAL AL ROMÂNIEI, PARTEA I, Nr. 520/25.VII.2011

Judecătoria Sectorului 1 București apreciază excepția de
neconstituționalitate ca fiind neîntemeiată. Instanța arată că
debitorul neglijează faptul că în contestația la executare regula
este invocarea de apărări cu privire la modul de ducere la
îndeplinire a executării silite, doar cu titlu de excepție putând fi
invocate apărări de fond și doar în cazul în care debitorul
contestator nu a avut această posibilitate în cadrul unui proces
pendinte.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 399 alin. 3 din
Codul de procedură civilă, care au următorul conținut: ăÎn cazul
în care executarea silită se face în temeiul unui titlu executoriu
care nu este emis de o instanță judecătorească, se pot invoca
în contestația la executare apărări de fond împotriva titlului
executoriu, dacă legea nu prevede în acest scop o altă cale de
atac.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1) și (2) — Accesul liber la justiție și
art. 24 alin. (1) — Dreptul la apărare. De asemenea, sunt
considerate a fi încălcate și prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prin Decizia nr. 454 din 2 decembrie 2003, publicată
în Monitorul Oficial al României, Partea I, nr. 926 din
23 decembrie 2003, sau prin Decizia nr. 331 din 23 martie 2010,
publicată în Monitorul Oficial al României, Partea I, nr. 317 din
14 mai 2010, s-a pronunțat în sensul constituționalității
dispozițiilor art. 399 alin. 3 din Codul de procedură civilă, în
raport cu critici de neconstituționalitate similare.

Cu acele prilejuri, Curtea a reținut, în esență, că soluționarea
contestației la executare este destinată să înlăture
neregularitățile comise cu prilejul urmăririi silite sau să
expliciteze titlul executoriu ce urmează a fi valorificat. În cadrul
soluționării contestației, instanța nu poate examina împrejurări
care vizează fondul cauzei și care sunt de natură să repună în
discuție hotărâri care emană de la organe cu activitate
jurisdicțională, în fața cărora au avut loc dezbateri contradictorii,
părțile având posibilitatea, cu acel prilej, de a invoca apărările de
fond necesare. O soluție contrară, sub acest aspect, ar nesocoti
principiul autorității de lucru judecat, ceea ce este inadmisibil.
Pe de altă parte, în cazul în care executarea silită se face în
temeiul unui titlu executoriu care nu este emis de o instanță
judecătorească, legea procesuală civilă prevede că debitorul are
dreptul să invoce, pe calea contestației, toate apărările de fond
referitoare la existența, întinderea și valabilitatea creanței
constatate prin respectivul titlu executoriu. Totuși, posibilitatea
utilizării apărărilor de fond este condiționată de inexistența unor
mijloace procedurale speciale pentru realizarea dreptului, în
cadrul cărora acestea să poată fi invocate. Dacă însă legea
pune la dispoziția debitorului o cale de atac specială, așa cum
este acțiunea în anulare în materia titlurilor executorii care nu
provin de la organe de jurisdicție, acesta nu mai poate să
utilizeze apărări de fond în cadrul contestației la executare. O
asemenea prevedere nu constituie o îngrădire a liberului acces
la justiție, de vreme ce partea interesată poate folosi apărările
respective, potrivit opțiunii sale, în una sau în alta dintre căile
de atac pe care le are la dispoziție. Adoptarea acestei măsuri
nu face, în realitate, decât să dea expresie preocupării
legiuitorului de a preveni abuzul de drept constând în invocarea
acelorași apărări în două căi de atac diferite, în scopul
tergiversării cauzelor aflate pe rolul instanțelor judecătorești.
Întrucât accesul liber la justiție, ca de altfel orice drept
fundamental, consacrat ca atare de Constituție, are caracter
legitim numai în măsura în care este exercitat cu bună-credință,
în limite rezonabile, cu respectarea drepturilor și intereselor în
egală măsură ocrotite ale celorlalte subiecte de drept, Curtea
consideră că stabilirea de către legiuitor a acestor limite nu
aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 399 alin. 3 din Codul de procedură civilă,
excepție ridicată de Margareta Gorgăneanu în Dosarul nr. 42.714/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 520/25.VII.2011

7

CURTEA CONSTITUȚIONALĂ

D E C I Z I A Nr. 657
din 17 mai 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din
București în Dosarul nr. 2.655/299/2009 al Judecătoriei
Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 3.504 D — nr. 3.510 D/2010, nr. 3.759 D/2010 și
nr. 3.856 D/2010,
având
ca
obiect
excepția
de
neconstituționalitate a dispozițiilor art. 403 alin. 1 din Codul de
procedură civilă, excepție ridicată de Societatea Comercială
ăPetrom” — S.A. din București în dosarele nr. 16.157/299/2009,
nr. 5.366/299/2009, nr. 5.361/299/2009, nr. 5.360/299/2009,
nr. 15.501/299/2009, nr. 6.122/299/2009, nr. 5.378/299/2009,
nr. 8.105/299/2009 și nr. 13.899/299/2009 ale Judecătoriei
Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea de obiect al excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 3.504D —
nr. 3.510D/2010, nr. 3.759D/2010 și nr. 3.856D/2010 la Dosarul
nr. 3.503D/2010.
Reprezentantul Ministerului Public arată că este de acord cu
măsura conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 3.504D —
nr. 3.510D/2010, nr. 3.759D/2010 și nr. 3.856D/2010 la Dosarul
nr. 3.503 D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției, invocând în acest sens
jurisprudența Curții Constituționale, respectiv Decizia nr. 50 din
20 ianuarie 2011.
C U R T E A,

având în vedere actele și lucrările dosarelor, constată
următoarele:
Prin încheierile din 26 octombrie 2009, 17 august 2009 și
15 martie 2010, pronunțate în dosarele nr. 2.655/299/2009,
nr. 16.157/299/2009, nr. 5.366/299/2009, nr. 5.361/299/2009,
nr. 5.360/299/2009, nr. 15.501/299/2009, nr. 6.122/299/2009,
nr. 5.378/299/2009, nr. 8.105/299/2009 și nr. 13.899/299/2009,

Judecătoria Sectorului 1 București a sesizat Curtea
Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din
București în cauze având ca obiect judecarea unor contestații la
executare formulate în cadrul procedurii executării silite.
În motivarea excepției de neconstituționalitate autorul
acesteia susține că textul criticat încalcă prevederile
constituționale ale art. 21 — Accesul liber la justiție, ale
art. 53 — Restrângerea exercițiului unor drepturi sau al unor
libertăți, precum și dispozițiile art. 6 din Convenția pentru
apărarea drepturilor omului și a libertăților fundamentale.
Se arată că admiterea contestației la executare este lipsită
de efecte în condițiile în care suspendarea executării nu mai are
loc de drept, ci este lăsată la aprecierea instanței, fapt ce
contravine prevederilor art. 21 din Constituție, precum și
dispozițiilor art. 6 din Convenția pentru apărarea drepturilor
omului și a libertăților fundamentale, și că stabilirea obligației de
plată a cauțiunii, de a cărei îndeplinire este condiționat accesul
la justiție, reprezintă o încălcare a dispozițiilor art. 21 din
Constituție.
Se susține, de asemenea, că posibilitatea dată instanței de
a respinge cererea de suspendare a executării silite semnifică o
restrângere a unor drepturi, ce încalcă prevederile art. 53 din
Constituție.
Judecătoria Sectorului 1 București apreciază că excepția
de neconstituționalitate invocată este neîntemeiată și arată, în
dosarele nr. 3.503D/2010 — nr. 3.510D/2010 și
nr. 3.856D/2010, că suspendarea executării silite trebuie lăsată
la aprecierea judecătorului, care se pronunțată asupra
oportunității măsurii prin aplicarea criteriului prejudiciilor grave,
iremediabile sau dificil de remediat pe care le-ar avea de suferit
cel care solicită suspendarea. Această apreciere fiind făcută de
instanța de judecată, liberul acces la justiție este garantat.
Totodată, se arată că, dimpotrivă, prin suspendarea de drept a
executării silite ar fi încălcat dreptul la un proces echitabil,
respectiv art. 6 paragraful 1 din Convenția pentru apărarea
drepturilor omului și a libertăților fundamentale, drepturile
recunoscute de instanță creditorilor fiind iluzorii, întrucât punerea
lor în executare este suspendată prin simpla formulare a unei
contestații la executare.
De asemenea, instanța susține, în dosarele mai sus
enumerate, că posibilitatea de apreciere conferită judecătorului
de către legiuitor nu reprezintă o îngrădire a dreptului de liber
acces la justiție, astfel că nu sunt încălcate nici prevederile
art. 53 din Constituție.
În Dosarul nr. 3.759D/2010, instanța arată că, întrucât plata
cauțiunii nu constituie o condiție de admisibilitate a contestației
la executare, ci exclusiv o condiție a suspendării executării silite,
instituirea acestei obligații nu îngrădește liberul acces la justiție,
nefiind încălcate prin urmare nici prevederile art. 53 din
Constituție și nici cele ale art. 6 din Convenția pentru apărarea
drepturilor omului și a libertăților fundamentale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.

8

MONITORUL OFICIAL AL ROMÂNIEI, PARTEA I, Nr. 520/25.VII.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, care
are următorul cuprins:
ăPână la soluționarea contestației la executare sau a altei
cereri privind executarea silită, instanța competentă poate
suspenda executarea, dacă se depune o cauțiune în cuantumul
fixat de instanță, în afară de cazul în care legea dispune altfel.”
În opinia autorului excepției, textele criticate încalcă
prevederile constituționale ale art. 21 — Accesul liber la justiție
și ale art. 53 — Restrângerea exercițiului unor drepturi sau al
unor libertăți, precum și dispozițiile art. 6 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
că dispozițiile de lege criticate au mai fost supuse în numeroase
cazuri controlului de constituționalitate, prin raportare la aceleași

dispoziții constituționale ca și cele invocate în prezenta cauză,
constatându-se constituționalitatea acestora.
Astfel, prin Decizia nr. 50 din 20 ianuarie 2011, publicată în
Monitorul Oficial al României, Partea I, nr. 165 din 8 martie 2011,
sau prin Decizia nr. 1.165 din 28 septembrie 2010, publicată în
Monitorul Oficial al României, Partea I, nr. 747 din 9 noiembrie
2010, Curtea a reținut că instituirea obligației de plată a cauțiunii
ca o condiție a suspendării executării are o dublă finalitate, și
anume, pe de o parte, aceea de a constitui o garanție pentru
creditor, în ceea ce privește acoperirea eventualelor daune
suferite ca urmare a întârzierii executării silite, prin efectul
suspendării acesteia, și, pe de altă parte, de a preveni și limita
eventualele abuzuri în valorificarea unui atare drept de către
debitorii rău-platnici. Întrucât plata cauțiunii nu constituie o
condiție de admisibilitate a contestației la executare, ci exclusiv
pentru a putea solicita suspendarea executării silite, instituirea
acestei obligații nu poate fi calificată ca o modalitate de a
împiedica accesul liber la justiție. De asemenea, Curtea a
constatat că dispozițiile criticate nu contravin nici prevederilor
art. 53 din Constituție, deoarece acestea sunt aplicabile numai
în ipoteza în care există o restrângere a exercitării drepturilor și
libertăților fundamentale ale cetățenilor, restrângere care, așa
cum s-a arătat anterior, nu s-a constatat.
Întrucât nu au intervenit elemente noi, de natură să justifice
modificarea acestei jurisprudențe, soluția pronunțată și
argumentele pe care aceasta s-a întemeiat își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din București în dosarele nr. 2.655/299/2009, nr. 16.157/299/2009,
nr. 5.366/299/2009, nr. 5.361/299/2009, nr. 5.360/299/2009, nr. 15.501/299/2009, nr. 6.122/299/2009, nr. 5.378/299/2009,
nr. 8.105/299/2009 și nr. 13.899/299/2009 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop
CURTEA CONSTITUȚIONALĂ

D E C I Z I A Nr. 671
din 31 mai 2011

referitoare la excepția de neconstituționalitate a dispozițiilor art. 493 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Mihaela Senia Costinescu

— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

MONITORUL OFICIAL AL ROMÂNIEI, PARTEA I, Nr. 520/25.VII.2011
Pe rol se află pronunțarea asupra excepției de
neconstituționalitate a dispozițiilor art. 493 din Codul de
procedură civilă, excepție ridicată de Irina Otilia Anastase în
Dosarul nr. 11.238/301/2009 al Judecătoriei Sectorului 3
București și care formează obiectul Dosarului Curții
Constituționale nr. 1.638D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, arătând că autorul excepției vizează modificarea
normelor criticate. Or, critica cu un atare obiect excedează
competenței Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2010, pronunțată în Dosarul
nr. 11.238/301/2009, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 493 din Codul de
procedură civilă, excepție ridicată de Irina Otilia Anastase într-o
cauză având ca obiect partajarea unor bunuri comune.
În motivarea excepției de neconstituționalitate autorul
arată că dispozițiile legale criticate contravin dreptului de
proprietate al coproprietarului unui imobil și încalcă dreptul la
viață privată al persoanei puse în situația de a-și pierde
proprietatea în favoarea creditorilor personali ai soțului. Autorul
excepției consideră necesară modificarea textului de lege
criticat, în sensul excluderii de la urmărirea silită a bunului imobil
care reprezintă domiciliul conjugal al soților.
Judecătoria Sectorului 3 București apreciază excepția de
neconstituționalitate ca fiind neîntemeiată, împărțeala pe care o
instituie articolul incriminat reprezentând o măsură de protecție
a dreptului celuilalt coproprietar, care nu are calitatea de debitor
față de creditorul urmăritor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

9

ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției, așa cum rezultă din susținerile autorului
excepției și din încheierea de sesizare a Curții Constituționale,
îl reprezintă doar prevederile art. 493 alin. 1 din Codul de
procedură civilă, care au următorul conținut: ăCreditorii personali
ai unui debitor coproprietar sau codevălmaș nu vor putea să
urmărească partea acestuia din imobilele aflate în proprietate
comună, ci vor trebui să ceară mai întâi împărțeala acestora.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 alin. (2) — Tratatele internaționale privind
drepturile omului și art. 21 alin. (3) — Dreptul la un proces
echitabil. De asemenea, sunt considerate a fi încălcate și
prevederile art. 6 paragraful 1 din Convenția pentru apărarea
drepturilor omului și a libertăților fundamentale privind dreptul la
un proces echitabil și cele ale Protocolului nr. 1 la Convenție,
referitoare la dreptul de proprietate.
Examinând excepția de neconstituționalitate, Curtea
constată că asupra dispozițiilor art. 493 alin. 1 din Codul de
procedură civilă s-a pronunțat prin Decizia nr. 921 din
18 octombrie 2007, publicată în Monitorul Oficial al României,
Partea I, nr. 790 din 21 noiembrie 2007. Cu acel prilej, Curtea a
reținut că, departe de a contraveni prevederilor art. 44 din
Constituție și celor ale Protocolului nr. 1 la Convenția pentru
apărarea drepturilor omului și a libertăților fundamentale ce au
ca obiect garantarea dreptului de proprietate, reglementarea
legală dedusă controlului le dă expresie, întrucât împărțeala pe
care o instituie, ca o condiție prealabilă imperativă a realizării
creanței față de debitorul coproprietar, constituie o măsură de
protecție a dreptului celuilalt coproprietar, care nu are calitatea
de debitor față de creditorul urmăritor.
Posibilitatea recunoscută creditorilor ca, în anumite condiții,
expres și limitativ prevăzute de lege, să poată interveni pentru
a-și apăra drepturile și interesele legitime, în virtutea principiului
că patrimoniul debitorului constituie obiectul dreptului de gaj
general al creditorilor chirografari, nu constituie o măsură
discriminatorie pozitivă în favoarea lor de natură a impieta
asupra dreptului la un proces echitabil, așa cum consideră
autorul excepției, ci reprezintă exclusiv o garanție a asigurării
echilibrului între persoane cu interese contrare, prin
determinarea cadrului legal de exercitare a drepturilor lor
legitime. Prin urmare, referitor la susținerea potrivit căreia
art. 493 alin. 1 din Codul de procedură civilă aduce atingere
art. 21 alin. (3) din Constituție și art. 6 din Convenția pentru
apărarea drepturilor omului și a libertăților fundamentale, Curtea
constată că aceasta este neîntemeiată, întrucât incidența
textului criticat este, așa cum s-a arătat, subsecventă întrunirii
anumitor condiții, și anume ieșirea din indiviziune, în cadrul unui
proces în care toate părțile urmează să beneficieze de garanțiile
prevăzute de lege, art. 493 alin. 1 din Codul de procedură civilă
neinstituind nicio derogare sub acest aspect.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 493 alin. 1 din Codul de procedură civilă,
excepție ridicată de Irina Otilia Anastase în Dosarul nr. 11.238/301/2009 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

10

MONITORUL OFICIAL AL ROMÂNIEI, PARTEA I, Nr. 520/25.VII.2011
CURTEA CONSTITUȚIONALĂ

D E C I Z I A Nr. 700
din 31 mai 2011

referitoare la excepția de neconstituționalitate a prevederilor art. 970 alin. 1 și art. 1069 alin. 2
din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 970 alin. 1 și art. 1069 alin. 2 din Codul civil,
excepție ridicată de Societatea Comercială ăSetro Metal Group” —
S.A. din Câmpulung Muscel în Dosarul nr. 938/1.259/2008 al
Tribunalului Comercial Argeș.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 iulie 2010, pronunțată în Dosarul
nr. 938/1.259/2008, Tribunalul Comercial Argeș a sesizat
Curtea Constituțională cu excepția de neconstituționalitate
a prevederilor art. 970 alin. 1 și ale art. 1069 alin. 2 din Codul
civil, excepție ridicată de Societatea Comercială ăSetro Metal
Group” — S.A. din Câmpulung Muscel într-o cauză civilă având
ca obiect pretenții.
În motivarea excepției de neconstituționalitate autorul
acesteia susține că principiul bunei-credințe nu este consacrat
în mod expres de Codul civil, ci doar prezumția bunei-credințe,
aceasta trebuind să existe atât în momentul nașterii raporturilor
juridice, cât și pe parcursul derulării lor. Având în vedere că
prevederile art. 970 alin. 1 din Codul civil impun doar executarea
cu bună-credință a convențiilor, autorul apreciază că aceste
prevederi sunt neconstituționale în măsura în care permit ca prin
executarea, chiar și cu bună-credință a convențiilor, să fie
încălcate drepturile și libertățile celeilalte părți contractante, în
contradicție cu art. 57 din Constituție.
Pe de altă parte, prevederile art. 1069 alin. 2 din Codul civil
reprezintă, în opinia autorului excepției de neconstituționalitate,
ăo încălcare a dispozițiilor constituționale ale art. 124 și,
respectiv, art. 126 alin. (1), în condițiile în care reprezintă o
ingerință a părților în activitatea de judecată, prin determinarea
anticipată a modalității de executare a obligațiilor contractuale
(fie în natură, fie prin echivalent, fie cumulate), a valorii
prejudiciului cauzat creditorului prin neexecutare, ingerință de
natură a exclude posibilitatea instanței sesizate cu o cerere de
chemare în judecată de a alege modalitatea de reparare a
prejudiciului cauzat prin neexecutarea obligației contractuale”.

Tribunalul Comercial Argeș consideră că pretinsa
neconstituționalitate a prevederilor art. 970 din Codul civil este
dedusă exclusiv din modul de aplicare a reglementării criticate,
exercitarea controlului asupra activității de aplicare a normelor
legale reprezentând atributul exclusiv al instanțelor
judecătorești.
În ceea ce privește art. 1069 alin. 2 din Codul civil, instanța
apreciază că ăscopul clauzei penale prevăzut de legiuitor este
acela de a stabili întinderea prejudiciului, iar nu de a crea o
alternativă pentru debitor în vederea liberării de executarea
obligației principale, prin prestarea obligației prevăzute în clauza
penală”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 970 alin. 1 și art. 1069 alin. 2 din Codul civil, care
au următorul conținut:
— Art. 970 alin. 1: ăConvențiile trebuie executate cu bunăcredință.”;
— Art. 1069 alin. 2: ăNu poate dar creditorul cere deodată și
penalitatea și obiectul obligației principale, afară dacă,
penalitatea nu s-a stipulat pentru simpla întârziere a executării”.
În opinia autorului excepției de neconstituționalitate, textele
de lege criticate contravin dispozițiilor constituționale ale art. 57
referitoare la exercitarea drepturilor și a libertăților, art. 124
privind înfăptuirea justiției, precum și celor ale art. 126 alin. (1)
referitoare la instanțele judecătorești.
Examinând excepția de neconstituționalitate, Curtea
constată că textele de lege criticate au mai făcut obiect al
controlului de constituționalitate. În acest sens este Decizia
nr. 1.111/2010, publicată în Monitorul Oficial al României, Partea I,
nr. 801 din 30 noiembrie 2010, Decizia nr. 121/2009, publicată
în Monitorul Oficial al României, Partea I, nr. 157 din 13 martie
2009, sau Decizia nr. 1.547/2009, publicată în Monitorul Oficial
al României, Partea I, nr. 65 din 28 ianuarie 2010, prin care
Curtea a statuat că prevederile art. 970 și ale art. 1069 din Codul
civil nu contravin Constituției.
Prin aceste decizii Curtea a constatat că orice raport juridic
obligațional dă dreptul creditorului de a pretinde și de a obține de
la debitor îndeplinirea exactă a obligației asumate prin convenția
încheiată între părți. Codul civil consacră în art. 970 principiul
executării cu bună-credință a convențiilor civile, care implică,

MONITORUL OFICIAL AL ROMÂNIEI, PARTEA I, Nr. 520/25.VII.2011
printre altele, executarea de bunăvoie a obligației de către
debitor. În cazul în care acesta refuză executarea, total sau
parțial, sau o execută necorespunzător, creditorul are dreptul de
a pretinde despăgubiri echivalentul prejudiciului cauzat.
Într-un atare context, prevederile art. 1069 din Codul civil
reglementează regimul juridic al clauzei penale, care reprezintă
acea convenție accesorie contractului principal prin care părțile
determină anticipat echivalentul prejudiciului suferit de creditor
ca urmare a neexecutării, executării cu întârziere sau
necorespunzătoare a obligației contractuale. Scopul clauzei
penale este acela de a stabili întinderea prejudiciului, iar nu de
a crea alternativă pentru debitor în vederea liberării de
executarea obligației principale, prin prestarea obligației
prevăzute în clauza penală. Creditorul însă, în caz de
neexecutare din partea debitorului, poate opta între a cere
îndeplinirea obligației principale sau a celei stipulate în clauza
penală. Reprezentând o convenție, clauza penală trebuie să
îndeplinească toate condițiile de validitate a acesteia, însă, dat
fiind caracterul ei accesoriu, constatarea nulității clauzei nu
implică nulitatea obligației principale.
Pe de altă parte, împrejurarea că prin clauza penală se
fixează anticipat, prin acordul părților, valoarea prejudiciului

11

cauzat creditorului, stipularea în contract a unei asemenea
clauze prezintă importanță din punct de vedere practic. Astfel, în
situațiile în care clauza devine aplicabilă, nu mai este necesar ca
părțile contractante să se adreseze justiției pentru probarea și
evaluarea prejudiciului, ceea ce are ca efect executarea cu
celeritate a obligațiilor asumate.
Deși aplicarea clauzei penale are loc direct între părți, fără a
fi necesară intervenția instanței judecătorești, nimic nu împiedică
partea interesată să sesizeze instanța atunci când apreciază că
invocarea ei s-a făcut în mod abuziv. Cu acest prilej, partea are
posibilitatea de a cere instanței să constate că nu sunt întrunite
condițiile pentru acordarea de despăgubiri și deci pentru
aplicarea clauzei penale. Sub aceste aspecte, Curtea a
constatat că, în fața instanței judecătorești, părțile beneficiază
de suficiente garanții procesuale care să le asigure dreptul la un
proces echitabil.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 970 alin. 1 și art. 1069 alin. 2 din Codul
civil, excepție ridicată de Societatea Comercială ăSetro Metal Group” — S.A. din Câmpulung Muscel în Dosarul nr. 938/1.259/2008
al Tribunalului Comercial Argeș.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 772
din 16 iunie 2011

referitoare la excepția de neconstituționalitate a dispozițiilor art. 592 alin. 2 teza întâi
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

Pe rol se află pronunțarea asupra excepției de
neconstituționalitate a dispozițiilor art. 592 alin. 2 teza întâi din
Codul de procedură civilă, excepție ridicată de Societatea
Comercială ăBel Rom Patru” — S.R.L. din București în Dosarul
nr. 1.889/85/2010 al Tribunalului Sibiu — Secția comercială și
de contencios administrativ și care formează obiectul Dosarului
Curții Constituționale nr. 2.370D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale.

12

MONITORUL OFICIAL AL ROMÂNIEI, PARTEA I, Nr. 520/25.VII.2011
C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din Camera de consiliu din 27 mai 2010,
pronunțată în Dosarul nr. 1.889/85/2010, Tribunalul Sibiu —
Secția comercială și de contencios administrativ a sesizat
Curtea Constituțională cu soluționarea excepției de
neconstituționalitate a dispozițiilor art. 592 alin. 2 teza întâi
din Codul de procedură civilă, excepție ridicată de Societatea
Comercială ăBel Rom Patru” — S.R.L. din București într-o cauză
având ca obiect poprire asiguratorie.
În motivarea excepției de neconstituționalitate autorul
acesteia susține că prin dispozițiile legale criticate legiuitorul a
stabilit ca soluționarea cererilor de poprire asiguratorie să se
realizeze fără citarea părților, ceea ce contravine dispozițiilor
constituționale privind dreptul la apărare, egalitatea în drepturi a
cetățenilor și accesul liber la justiție. Astfel, din analiza textului
de lege criticat, se constată faptul că debitorul este privat de
dreptul la apărare, întrucât nu poate participa la procedura de
soluționare a cererii de poprire asiguratorie și, pe cale de
consecință, nu poate contracara pretențiile reclamantului, prin
administrarea de probe în apărare.
În opinia autorului excepției, dreptul la apărare, accesul liber
la justiție și dreptul la un proces echitabil presupun instituirea
unor garanții în privința asigurării corectitudinii înfăptuirii actului
de justiție, însă textele legale criticate permit încălcarea acestor
principii esențiale ale procesului civil, suprimând dreptul
persoanei de a participa în mod efectiv la soluționarea cauzei
sale în scopul stabilirii adevărului și, implicit, al pronunțării unei
hotărâri legale și temeinice.
Tribunalul Sibiu — Secția comercială și de contencios
administrativ apreciază că excepția de neconstituționalitate
este nefondată, întrucât procedura instituită de art. 592 alin. 2
teza întâi din Codul de procedură civilă este o procedură
derogatorie de la dreptul comun, întemeiată pe principiul
celerității. În deplin acord cu principiile constituționale privind
accesul liber la justiție și dreptul la apărare, o atare cerere poate
fi formulată în fața instanțelor judecătorești și, chiar dacă nu
soluționează fondul cauzei, finalitatea procedurii măsurilor
asiguratorii este aceea de a asigura fondul dreptului, iar
încheierea dată în această procedură este supusă căilor de
atac.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 592 alin. 2 teza întâi din Codul de procedură
civilă, care au următorul conținut: ăInstanța va decide de
urgență, în camera de consiliu, fără citarea părților, prin
încheiere executorie, fixând totodată, dacă este cazul,
cuantumul cauțiunii și termenul înăuntrul căruia urmează să fie
depusă aceasta.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. 1 potrivit căruia cetățenii sunt egali în
fața legii și a autorităților publice, fără privilegii și fără
discriminări, art. 21 referitor la accesul liber la justiție, art. 24
alin. 1 potrivit căruia dreptul la apărare este garantat și art. 124
alin. 2 conform căruia justiția este unică, imparțială și egală
pentru toți.
Examinând excepția de neconstituționalitate, Curtea
constată că asupra constituționalității textului de lege criticat
s-a pronunțat prin Decizia nr. 166 din 22 martie 2005, publicată
în Monitorul Oficial al României, Partea I, nr. 372 din 3 mai 2005.
Cu acel prilej a reținut că ăProcedura măsurilor asigurătorii nu
soluționează fondul dreptului, ci are o finalitate subsecventă,
urmărind să asigure valorificarea acestuia. Prin aceasta
legiuitorul a urmărit preîntâmpinarea riscului la care este expus
titularul dreptului, și anume situația în care, deși dreptul i-a fost
recunoscut printr-o hotărâre definitivă sau irevocabilă, așadar
susceptibilă de punere în executare, să se vadă pus în
imposibilitatea de a-l realiza ca urmare a manoperelor dolosive
ale debitorului. Așa fiind, o asemenea procedură este guvernată
de imperativul celerității”.
Date fiind rațiunile înfățișate, Curtea a constatat că legiuitorul
a instituit în materia măsurilor asigurătorii, potrivit competenței
sale constituționale, ăo procedură derogatorie de la dreptul
comun, fără a se putea reține însă că procedând astfel ar aduce
atingere principiului constituțional al dreptului la apărare,
asigurat prin recunoașterea posibilității exercitării căii de atac a
recursului împotriva încheierii de soluționare a cererii de
sechestru asigurător”.
Deoarece nu au intervenit elemente noi, care să justifice
schimbarea jurisprudenței Curții Constituționale, cele statuate
prin decizia menționată își mențin valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 592 alin. 2 teza întâi din Codul de procedură
civilă, excepție ridicată de Societatea Comercială ăBel Rom Patru” — S.R.L. din București în Dosarul nr. 1.889/85/2010 al
Tribunalului Sibiu — Secția comercială și de contencios administrativ.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 520/25.VII.2011

13

CURTEA CONSTITUȚIONALĂ

D E C I Z I A Nr. 870
din 23 iunie 2011

referitoare la excepția de neconstituționalitate a dispozițiilor art. 340 și art. 341 alin. 2
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 340 și art. 341 alin. 2 din Codul de procedură
civilă, excepție ridicată de Oficiul Național al Registrului
Comerțului în Dosarul nr. 416/2010 al Curții de Arbitraj
Comercial Internațional de pe lângă Camera de Comerț și
Industrie a României.
La apelul nominal răspunde Camera de Comerț și Industrie
a României, prin consilier juridic Lavinia Ambrus, lipsind autorul
excepției de neconstituționalitate, față de care procedura de
citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Camerei de Comerț și Industrie a
României,
care
solicită
respingerea
excepției
de
neconstituționalitate ca neîntemeiată, întrucât prevederile legale
criticate nu încalcă dispozițiile constituționale invocate, și
depune note scrise la dosar.
Reprezentantul Ministerului Public solicită respingerea
excepției de neconstituționalitate ca neîntemeiată și invocă
jurisprudența Curții Constituționale în materie. De asemenea,
apreciază că susținerile autorului excepției se referă la lipsa
eventualelor dispoziții legale care să reglementeze
incompatibilitățile arbitrilor care compun tribunalul arbitral.
C U R T E A,

având în vedere actele și lucrările dosarului, constată
următoarele:
Prin Încheierea de sesizare a Curții Constituționale din
18 februarie 2011, pronunțată în Dosarul nr. 416/2010, Curtea
de Arbitraj Comercial Internațional de pe lângă Camera de
Comerț și Industrie a României a sesizat Curtea
Constituțională cu excepția de neconstituționalitate a
dispozițiilor art. 340 și art. 341 alin. 2 din Codul de
procedură civilă, excepție ridicată de Oficiul Național al
Registrului Comerțului într-o cauză având ca obiect pretenții.
În motivarea excepției de neconstituționalitate autorul
arată că textele legale criticate încalcă dreptul la un proces
echitabil, precum și egalitatea în fața legii, ținând seama că
parte în litigiul aflat pe rolul Curții de Arbitraj Comercial
Internațional este chiar Camera de Comerț și Industrie a
României, al cărui colegiu de conducere, la propunerea
președintelui Camerei, numește arbitrii care formează tribunalul
arbitral. Așadar, prezentul tribunal arbitral, indiferent de
compunerea acestuia, nu oferă suficiente garanții de
independență și, prin urmare, nu poate fi considerat nici
imparțial. Mai mult, întinderea, dar și natura deciziilor ce ar putea
fi luate de către acest tribunal ar constitui o încălcare a
prevederilor Constituției.

Curtea de Arbitraj Comercial Internațional de pe lângă
Camera de Comerț și Industrie a României consideră că
excepția de neconstituționalitate ridicată este neîntemeiată,
dispozițiile legale criticate neîncălcând cu nimic principiul
egalității cetățenilor în fața legii, nici dreptul la un proces echitabil
și nici dreptul la apărare, drepturi consacrate de Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse, susținerile părții
prezente, concluziile procurorului, dispozițiile legale criticate,
raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 340 și art. 341 alin. 2 din Codul de procedură
civilă, care au următorul cuprins:
— Art. 340: ăPersoanele care au capacitatea deplină de
exercițiu al drepturilor pot conveni să soluționeze pe calea
arbitrajului litigiile patrimoniale dintre ele, în afară de acelea care
privesc drepturi asupra cărora legea nu permite a se face
tranzacție.”;
— Art. 341 alin. 2: ăSub rezerva respectării ordinii publice sau
a bunelor moravuri, precum și a dispozițiilor imperative ale legii,
părțile pot stabili prin convenția arbitrală sau prin act scris
încheiat ulterior, fie direct, fie prin referire la o anumită
reglementare având ca obiect arbitrajul, normele privind
constituirea tribunalului arbitral, numirea, revocarea și înlocuirea
arbitrilor, termenul și locul arbitrajului, normele de procedură pe
care tribunalul arbitral trebuie să le urmeze în judecarea litigiului,
inclusiv procedura unei eventuale concilieri prealabile,
repartizarea între părți a cheltuielilor arbitrale, conținutul și forma
hotărârii arbitrale și, în general, orice alte norme privind buna
desfășurare a arbitrajului.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) care consacră
principiul egalității în fața legii și a autorităților publice, fără
privilegii și fără discriminări, art. 21 alin. (3) care statuează
dreptul părților la un proces echitabil și la soluționarea cauzelor
într-un termen rezonabil și art. 24 alin. (1) care privește dreptul
la apărare.
Examinând excepția de neconstituționalitate, Curtea observă
că, în jurisprudența sa, de exemplu, prin Decizia nr. 8 din
9 ianuarie 2007, publicată în Monitorul Oficial al României,
Partea I, nr. 73 din 31 ianuarie 2007, a stabilit că arbitrajul
constituie o excepție de la principiul potrivit căruia înfăptuirea
justiției se realizează prin instanțele judecătorești și reprezintă
acel mecanism juridic eficient, menit să asigure o judecată

14

MONITORUL OFICIAL AL ROMÂNIEI, PARTEA I, Nr. 520/25.VII.2011

imparțială, mai rapidă și mai puțin formală, confidențială,
finalizată prin hotărâri susceptibile de executare silită.
Arbitrajul se organizează și se desfășoară potrivit convenției
arbitrale încheiate între părți, cu respectarea principiului libertății
de voință a acestora, sub rezerva respectării ordinii publice, a
bunelor moravuri, precum și a dispozițiilor imperative ale legii,
așa cum prevede art. 341 din Codul de procedură civilă. Prin
urmare, părțile pot stabili, prin convenția arbitrală sau printr-un
act adițional încheiat ulterior, normele privind constituirea
tribunalului arbitral, numirea, revocarea și înlocuirea arbitrilor,
termenul și locul arbitrajului, normele de procedură pe care
tribunalul arbitral trebuie să le urmeze în judecarea litigiului și, în
general, orice alte norme privind buna desfășurare a arbitrajului.
Având în vedere cele expuse, Curtea reține că dispozițiile
art. 340 din Codul de procedură civilă subliniază caracterul
facultativ și convențional al arbitrajului, stabilind capacitatea de
a încheia o convenție arbitrală și sfera litigiilor susceptibile a fi
soluționate prin arbitraj, iar art. 341 alin. 2 din Codul de
procedură civilă precizează limitele libertății de voință a părților
în materie procedurală ce se reflectă în convenția arbitrală.
Autorul excepției pune la îndoială independența și
imparțialitatea tribunalului arbitral datorită faptului că reclamanta —
parte în litigiul dedus judecății — este, în același timp,
organismul care numește arbitrii. Curtea reține că autorul
excepției a acceptat, fără să fi fost constrâns în vreun fel, clauza
compromisorie (înscrisă în contractul pe care l-a încheiat cu

Camera de Comerț și Industrie a României) în temeiul căreia
soluționarea litigiului dintre părți este de competența Curții de
Arbitraj și, prin urmare, trebuie să respecte acea clauză, altfel
încălcându-se drepturile constituționale garantate ale celeilalte
părți din litigiu. Mai mult, reglementările legale în baza cărora
este organizată Curtea de Arbitraj — Legea camerelor de
comerț din România nr. 335/2007 și Regulamentul în temeiul
căruia se constituie și își desfășoară activitatea Curtea de
Arbitraj, oferă suficiente garanții în ceea ce privește asigurarea
independenței și imparțialității arbitrilor.
În fine, Curtea observă că autorul excepției de
neconstituționalitate pe lângă critica de neconstituționalitate a
prevederilor art. 340 și art. 341 alin. 2 din Codul de procedură
civilă este nemulțumit și de procedura de numire a arbitrilor care
compun tribunalul arbitral, reglementată de art. 4 din
Regulamentul privind organizarea și funcționarea Curții de
Arbitraj Comercial Internațional de pe lângă Camera de Comerț
și Industrie a României, aprobat potrivit art. 29 alin. (4) din Legea
nr. 335/2007, publicată în Monitorul Oficial al României, Partea I,
nr. 836 din 6 decembrie 2007. Or, Curtea, având în vedere
dispozițiile art. 146 din Constituția României și art. 29 alin. (1) din
Legea nr. 47/1992, are competența de a se pronunța numai
asupra constituționalității legilor sau ordonanțelor ori a unor
dispoziții dintr-o lege sau dintr-o ordonanță, fără a-și putea
extinde controlul asupra altor acte normative.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 340 și art. 341 alin. 2 din Codul de procedură
civilă, excepție ridicată de Oficiul Național al Registrului Comerțului în Dosarul nr. 416/2010 al Curții de Arbitraj Comercial
Internațional de pe lângă Camera de Comerț și Industrie a României.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 915
din 5 iulie 2011

referitoare la excepția de neconstituționalitate a dispozițiilor art. 399 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

Pe rol se află soluționarea excepției de neconstituționalitate
a dispozițiilor art. 399 din Codul de procedură civilă, excepție
ridicată de Ioan Bontaș și Valerica Bontaș în Dosarul
nr. 9.934/300/2007 al Tribunalului București — Secția a V-a
civilă.
La apelul nominal răspunde personal partea Marian Toma.
Lipsesc celelalte părți, față de care procedura de citare este
legal îndeplinită.

MONITORUL OFICIAL AL ROMÂNIEI, PARTEA I, Nr. 520/25.VII.2011
Cauza fiind în stare de judecată, președintele acordă
cuvântul părții prezente, care lasă la aprecierea instanței
constituționale soluționarea excepției de neconstituționalitate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 20 mai 2010, pronunțată în Dosarul
nr. 9.934/300/2007, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor art. 399 din Codul de
procedură civilă.
Excepția a fost ridicată de Ioan Bontaș și Valerica Bontaș
într-o cauză civilă având ca obiect o contestație la executare.
În motivarea excepției de neconstituționalitate autorii
acesteia susțin că textul de lege criticat încalcă prevederile
constituționale ale art. 1 alin. (3), art. 16, art. 21 alin. (1)—(3),
art. 24, art. 44 și art. 53, precum și prevederile art. 6 paragraful 1
din Convenția pentru apărarea drepturilor omului și a libertăților
fundamentale, deoarece limitează posibilitatea părții de a
formula apărări pe fond pe calea contestației la executare
împotriva titlului executoriu care emană de la o instanță de
judecată, cu flagranta încălcare de către judecător a dispozițiilor
art. 1 și 4 din Legea nr. 303/2004 privind statutul judecătorilor și
procurorilor.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată este competentă,
potrivit dispozițiilor art. 146 lit. d) din Constituție, precum și ale
art. 1 alin. (1) și (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 399 din Codul de procedură civilă, care au
următorul cuprins: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să

15

înceapă executarea silită ori să îndeplinească un act de
executare în condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formula executorie, dată fără îndeplinirea condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
Autorii excepției susțin că aceste texte legale încalcă
prevederile constituționale ale art. 1 alin. (3) care consacră statul
de drept, democratic și social, art. 16 privind egalitatea în
drepturi, art. 21 alin. (1)—(3) referitoare la accesul liber la justiție
și dreptul la un proces echitabil, art. 24 privind dreptul la apărare,
art. 44 referitoare la dreptul de proprietate privată și ale art. 53
referitoare la restrângerea exercițiului unor drepturi sau al unor
libertăți, precum și prevederile art. 6 paragraful 1 din Convenția
pentru apărarea drepturilor omului și a libertăților fundamentale,
referitoare la dreptul la un proces echitabil.
Examinând excepția de neconstituționalitate, Curtea
constată că, prin Decizia nr. 816 din 19 mai 2009, publicată în
Monitorul Oficial al României, Partea I, nr. 549 din 6 august
2009, a statuat că procedura contestației la executare este
destinată să înlăture neregularitățile comise cu prilejul urmăririi
silite sau să expliciteze titlul executoriu ce urmează a fi
valorificat. În cadrul soluționării contestației, instanța nu poate
examina împrejurări care vizează fondul cauzei și care sunt de
natură să repună în discuție hotărâri care emană de la organe
cu activitate jurisdicțională în fața cărora au avut loc dezbateri
contradictorii, părțile având posibilitatea, cu acel prilej, de a
invoca apărările de fond necesare. O soluție contrară sub acest
aspect ar nesocoti principiul autorității de lucru judecat, ceea ce
este inadmisibil.
De altfel, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut, desigur, ca în
procesul de legiferare să se circumscrie cadrului constituțional.
Or, Curtea a constatat că reglementarea dedusă controlului
satisface exigența impusă de norma constituțională, fiind în
deplină concordanță cu prevederile constituționale ale art. 21 și
art. 53.
Analizând însă motivele invocate de autorii excepției de
neconstituționalitate în susținerea criticii, Curtea observă că
acestea
nu
reprezintă
veritabile
argumente
de
neconstituționalitate, ci vizează modul de interpretare și aplicare
a dispozițiilor art. 399 din Codul de procedură civilă de către
instanța judecătorească. Or, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului,
astfel încât excepția de neconstituționalitate urmează a fi
respinsă ca inadmisibilă.

16

MONITORUL OFICIAL AL ROMÂNIEI, PARTEA I, Nr. 520/25.VII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 399 din Codul de procedură civilă, excepție
ridicată de Ioan Bontaș și Valerica Bontaș în Dosarul nr. 9.934/300/2007 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 520/25.VII.2011 conține 16 pagini.

Prețul: 3,20 lei

&JUYDGY|524811]
ISSN 1453—4495

