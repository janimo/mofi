Anul 179 (XXIII) — Nr. 11

PARTEA I

LEGI, DECRETE, HOTĂRÂRI ȘI ALTE ACTE

Miercuri, 5 ianuarie 2011

SUMAR

Nr.
LEGI ȘI DECRETE
282/2010. — Lege privind transmiterea unui teren din
domeniul public al statului și din administrarea Stațiunii
de Cercetare și Producție pentru Cultura și
Industrializarea Sfeclei de Zahăr Roman, județul
Neamț, în domeniul public al județului Neamț și în
administrarea Consiliului Județean Neamț, în vederea
realizării unor stații de transfer și sortare în cadrul
proiectului ăSistem integrat de gestionare a deșeurilor
în județul Neamț” ........................................................
1.272/2010. — Decret pentru promulgarea Legii privind
transmiterea unui teren din domeniul public al statului
și din administrarea Stațiunii de Cercetare și Producție
pentru Cultura și Industrializarea Sfeclei de Zahăr
Roman, județul Neamț, în domeniul public al județului
Neamț și în administrarea Consiliului Județean Neamț,
în vederea realizării unor stații de transfer și sortare în
cadrul proiectului ăSistem integrat de gestionare a
deșeurilor în județul Neamț” ......................................
HOTĂRÂRI ALE GUVERNULUI ROMÂNIEI
1.268/2010. — Hotărâre privind aprobarea Programului de
protecție și gestiune a monumentelor istorice înscrise
în Lista patrimoniului mondial UNESCO ....................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.875/2010. — Ordin al ministrului finanțelor publice pentru
modificarea anexei la Ordinul ministrului economiei și
finanțelor nr. 3.080/2008 privind constituirea

Pagina

Nr.

Pagina
Comitetului de investiții pentru Fondul de participare
JEREMIE pentru operațiunile domeniului major de
intervenție 1.2. ăAccesul la finanțare al întreprinderilor
mici și mijlocii” din cadrul axei prioritare 1 ăUn sistem
de producție inovativ și ecoeficient”, Programul
operațional sectorial ăCreșterea competitivității
economice” 2007—2013 ............................................

2

7

ACTE ALE CONSILIULUI CONCURENȚEI
724/2010. — Ordin pentru punerea în aplicare a Instrucțiunilor
privind condițiile, termenele și procedura pentru
acceptarea și evaluarea angajamentelor, în cazul
practicilor anticoncurențiale........................................

8–11

ACTE ALE COMISIEI DE SUPRAVEGHERE
A ASIGURĂRILOR
3

3–6

1.026/2010. — Decizie privind aprobarea retragerii la cerere
a autorizației de funcționare a Societății Comerciale
ăGuild — Broker de Asigurare” — S.R.L.....................

11

1.027/2010. — Decizie privind sancționarea cu retragerea
aprobării domnului Doru Ignat Ciocan — conducător
executiv/administrator la Societatea Comercială ăAllied
Team Broker de Asigurare-Reasigurare” — S.R.L. ....

12–13

1.028/2010. — Decizie privind sancționarea Societății
Comerciale ăAllied Team Broker de AsigurareReasigurare” — S.R.L. cu interzicerea temporară a
exercitării activității ....................................................

13–15

2

MONITORUL OFICIAL AL ROMÂNIEI, PARTEA I, Nr. 11/5.I.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind transmiterea unui teren din domeniul public al statului și din administrarea
Stațiunii de Cercetare și Producție pentru Cultura și Industrializarea Sfeclei de Zahăr Roman,
județul Neamț, în domeniul public al județului Neamț și în administrarea
Consiliului Județean Neamț, în vederea realizării unor stații de transfer și sortare
în cadrul proiectului ăSistem integrat de gestionare a deșeurilor în județul Neamț”
Parlamentul României adoptă prezenta lege.
Art. 1. — (1) Prin derogare de la dispozițiile art. 31 alin. (2)
din Legea nr. 45/2009 privind organizarea și funcționarea
Academiei de Științe Agricole și Silvice ăGheorghe IonescuȘișești” și a sistemului de cercetare-dezvoltare din domeniile
agriculturii, silviculturii și industriei alimentare, cu modificările
ulterioare, se aprobă transmiterea unui teren, situat în comuna
Cordun, județul Neamț, având datele de identificare prevăzute
în anexa care face parte integrantă din prezenta lege, din
domeniul public al statului și din administrarea Stațiunii de
Cercetare și Producție pentru Cultura și Industrializarea Sfeclei
de Zahăr Roman, județul Neamț, în domeniul public al județului
Neamț și în administrarea Consiliului Județean Neamț, în
vederea realizării unor stații de transfer și sortare în cadrul

proiectului ăSistem integrat de gestionare a deșeurilor în județul
Neamț”.
(2) Predarea-preluarea terenului prevăzut la alin. (1) se face
pe bază de protocol încheiat între părțile interesate, în termen de
30 de zile de la data intrării în vigoare a prezentei legi.
Art. 2. — Numărul curent 1 din anexa nr. 6 la Legea
nr. 45/2009 privind organizarea și funcționarea Academiei de
Științe Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile agriculturii,
silviculturii și industriei alimentare, publicată în Monitorul Oficial
al României, Partea I, nr. 200 din 30 martie 2009, cu modificările
ulterioare, se modifică în mod corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 28 decembrie 2010.
Nr. 282.
ANEXĂ

D AT E L E D E I D E N T I F I C A R E

a terenului care se transmite din domeniul public al statului și din administrarea Stațiunii de Cercetare și Producție
pentru Cultura și Industrializarea Sfeclei de Zahăr Roman, județul Neamț, în domeniul public al județului Neamț
și în administrarea Consiliului Județean Neamț

Locul unde este situat
terenul care se transmite

Comuna Cordun,
județul Neamț

Persoana juridică
de la care
se transmite terenul

Persoana juridică
la care
se transmite terenul

Statul român —
Județul Neamț —
din administrarea
în administrarea Consiliului
Stațiunii de Cercetare
Județean Neamț
și Producție
pentru Cultura
și Industrializarea
Sfeclei de Zahăr
Roman, județul Neamț

Caracteristicile tehnice
ale terenului

Teren arabil
Suprafața = 4 ha
Tarlaua 58,
parcela 334/1

Poziția din inventarul
bunurilor aparținând
domeniului public
al statului

Nr. M.E.F. 117.205

MONITORUL OFICIAL AL ROMÂNIEI, PARTEA I, Nr. 11/5.I.2011
PREȘEDINTELE ROMÂNIEI

DECRET
pentru promulgarea Legii privind transmiterea unui teren
din domeniul public al statului și din administrarea Stațiunii
de Cercetare și Producție pentru Cultura și Industrializarea
Sfeclei de Zahăr Roman, județul Neamț, în domeniul public
al județului Neamț și în administrarea Consiliului Județean
Neamț, în vederea realizării unor stații de transfer și sortare
în cadrul proiectului ăSistem integrat de gestionare
a deșeurilor în județul Neamț”
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind transmiterea unui teren din
domeniul public al statului și din administrarea Stațiunii de Cercetare și Producție
pentru Cultura și Industrializarea Sfeclei de Zahăr Roman, județul Neamț, în
domeniul public al județului Neamț și în administrarea Consiliului Județean Neamț,
în vederea realizării unor stații de transfer și sortare în cadrul proiectului ăSistem
integrat de gestionare a deșeurilor în județul Neamț”, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 27 decembrie 2010.
Nr. 1.272.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Programului de protecție și gestiune
a monumentelor istorice înscrise în
Lista patrimoniului mondial UNESCO
În temeiul art. 108 din Constituția României, republicată, și al art. 6 alin. (2)
din Ordonanța Guvernului nr. 47/2000 privind stabilirea unor măsuri de protecție a
monumentelor istorice care fac parte din Lista patrimoniului mondial, aprobată cu
modificări și completări prin Legea nr. 564/2001,
Guvernul României adoptă prezenta hotărâre.
Articol unic. — (1) Se aprobă Programul de protecție și gestiune a
monumentelor istorice înscrise în Lista patrimoniului mondial UNESCO, prevăzut
în anexa care face parte integrantă din prezenta hotărâre.
(2) Programul prevăzut la alin. (1) este valabil pe o perioadă de 5 ani,
începând cu data intrării în vigoare a prezentei hotărâri.
PRIM-MINISTRU

EMIL BOC
Contrasemnează:
Ministrul culturii și patrimoniului
național,
Kelemen Hunor
Ministrul administrației și internelor,
Constantin-Traian Igaș
Ministrul dezvoltării regionale
și turismului,
Elena Gabriela Udrea
București, 8 decembrie 2010.
Nr. 1.268.

3

4

MONITORUL OFICIAL AL ROMÂNIEI, PARTEA I, Nr. 11/5.I.2011
ANEXĂ

PROGRAMUL DE PROTECȚIE ȘI GESTIUNE

pentru monumentele istorice înscrise în
Lista patrimoniului mondial UNESCO
Cuprins
Capitolul I — Obiective generale ale Programului de protecție și gestiune a
monumentelor istorice înscrise în Lista patrimoniului mondial UNESCO
Capitolul II — Descrierea și înțelegerea semnificației valorii universale a
monumentelor istorice înscrise pe Lista patrimoniului mondial UNESCO
Capitolul III — Evaluarea măsurilor de protecție și gestiune a monumentelor
înscrise pe Lista patrimoniului mondial UNESCO
Capitolul IV — Sistemul de management al monumentelor
Capitolul V — Monitorizarea Programului de protecție și gestiune a
monumentelor înscrise pe Lista patrimoniului mondial UNESCO
CAPITOLUL I
Obiective generale ale Programului de protecție
și gestiune a monumentelor istorice înscrise
în Lista patrimoniului mondial UNESCO
Art. 1. — Programul de protecție și gestiune reprezintă cadrul
general pentru toate monumentele din România înscrise în Lista
patrimoniului mondial UNESCO, denumite în continuare
monumente, acesta urmând să fie adaptat la situația specifică
fiecărui monument și detaliat pentru fiecare parte componentă
a acestora.
Art. 2. — Obiectivele generale ale Programului de gestiune
și protecție a monumentelor istorice sunt:
a) creșterea participării comunităților locale la păstrarea
valorilor universale a monumentelor, prin implementarea
planurilor anuale de gestiune și protecție, precum și a acțiunilor
prevăzute de acestea la nivel local, național și internațional;
b) îmbunătățirea accesului publicului, precum și încurajarea
populației și a comunităților, prin implicarea autorităților locale,
în vederea conștientizării și înțelegerii importanței și valorii
universale a monumentelor;
c) responsabilizarea autorităților cu atribuții în domeniu, prin
implicarea autorităților județene și locale în administrarea,
păstrarea, revitalizarea socială și economică a monumentelor
prin promovarea și susținerea unor politici cu efecte durabile și
adecvate în plan local.
CAPITOLUL II
Descrierea și înțelegerea semnificației valorii universale
a monumentelor istorice înscrise
în Lista patrimoniului mondial UNESCO
Art. 3. — Descrierea în vederea înțelegerii semnificației
valorii universale a monumentelor istorice înscrise în Lista
patrimoniului mondial UNESCO cuprinde următoarele elemente:
a) codul UNESCO și codul din Lista monumentelor istorice;
b) localizarea — informații legate de topografie și
coordonatele geografice;
c) proprietarul/administratorul/titularul altor drepturi reale;
d) descrierea monumentelor;
e) inventarierea și documentarea tuturor componentelor
monumentelor, la standarde internaționale, potrivit ghidului
operațional UNESCO;

f) realizarea cadastrului, stabilirea și reactualizarea zonelor
de protecție și a zonelor protejate;
g) argumentarea criteriilor pentru care monumentul respectiv
a fost înscris în Lista patrimoniului mondial UNESCO și
explicitarea semnificației valorii universale a monumentului;
h) informații culturale, arheologice, antropologice, etnografice,
istorice, de istoria a artei, arhitecturale, tehnologice, științifice;
i) informații legate de mediu — climă, geologie, hidrologie,
seismologie etc.;
j) elemente valoroase ale peisajului natural.
CAPITOLUL III
Evaluarea măsurilor de protecție și gestiune a
monumentelor înscrise în Lista patrimoniului mondial
UNESCO
Art. 4. — Evaluarea măsurilor de protecție și gestiune a
monumentelor înscrise în Lista patrimoniului mondial UNESCO
se va realiza prin:
a) evaluarea măsurilor administrative și de întreținere a
monumentului prin acțiuni de pază, protecție, semnalizare;
b) stabilirea zonei de protecție și/sau eventuala ei
reactualizare și a unui regulament de urbanism, care va conține
stabilirea condițiilor de intervenție asupra monumentelor;
c) verificarea de către reprezentanții direcției județene de
cultură și patrimoniu național și de coordonatorii pentru fiecare
monument a legalității avizelor și autorizațiilor eliberate pentru
orice fel de intervenții asupra acestor monumente;
d) verificarea legalității intervențiilor asupra monumentului și
a construcțiilor din zona de protecție a acestuia.
Art. 5. — Evaluarea stării de conservare a monumentelor și
identificarea problemelor cu care acestea se confruntă se
realizează prin:
a) identificarea unor factori de risc care au afectat obiectivul
în trecut;
b) evaluarea stării de conservare a clădirilor, construcțiilor și
a altor componente ale monumentului;
c) descrierea calitativă și cantitativă a lucrărilor de restaurare,
consolidare și reabilitare efectuate;
d) evaluarea priorităților pe termen scurt și mediu;
e) evaluarea acțiunii factorilor de risc natural1 sau economic,
social, dezvoltare urbanistică, intervenții inadecvate;

1 Legea nr. 575/2001 privind aprobarea Planului de amenajare a teritoriului național — secțiunea a V-a — Zone de risc natural identifică zone de risc
natural. Riscurile luate în considerare pentru a defini ariile de risc natural sunt seismul, alunecările de teren, inundațiile.

MONITORUL OFICIAL AL ROMÂNIEI, PARTEA I, Nr. 11/5.I.2011
f) analizarea modului de întreținere a monumentelor de către
proprietari;
g) existența unor disfuncții administrative și financiare;
h) evaluarea stării de conservare a peisajului cultural.
Art. 6. — Evaluarea accesului publicului la monumentele
înscrise în Lista patrimoniului mondial UNESCO și a
problemelor turismului cultural se va realiza prin:
a) analizarea infrastructurii care permite accesul publicului la
monumentele UNESCO — existența unei autostrăzi, a unui
drum național, județean sau comunal;
b) analiza existenței posibilităților de parcare, cazare, pază,
precum și a altor facilități;
c) existența muzeelor de sit, a punctelor de informare, a
panourilor de semnalizare, precum și a traducerii informațiilor în
limbi străine.
Art. 7. — Evaluarea vulnerabilităților existente pentru
monumentele înscrise în Lista patrimoniului mondial UNESCO
se realizează prin:
a) identificarea cauzelor vulnerabilităților;
b) evaluarea riscurilor și impactului vulnerabilităților asupra
monumentelor;
c) identificarea factorilor naturali și umani care pot constitui
cauze de vulnerabilitate și care amenință integritatea și
autenticitatea monumentelor;
d) crearea unui program pentru identificarea, diminuarea și
eliminarea vulnerabilităților care să conțină prioritățile anuale de
intervenție în scopul eliminării riscurilor naturale, umane etc.
CAPITOLUL IV
Sistemul de management al monumentelor
Art. 8. — (1) Gestionarea monumentelor se va realiza prin
implementarea unui sistem de management care va avea drept
obiectiv principal protecția monumentelor în integritatea și
totalitatea lor, în concordanță cu legislația României și cu ghidul
operațional UNESCO.
(2) Sistemul de management se va baza pe:
a) adoptarea unui protocol încheiat între autoritățile publice
locale, județene, centrale, comunitatea locală, cu precizarea
responsabilităților fiecărei părți;
b) adoptarea unui plan de acțiuni care să cuprindă acțiunile,
instituțiile responsabile, obligațiile, termenele de realizare și
fondurile alocate.
Art. 9. — (1) Pentru fiecare monument înscris în Lista
patrimoniului mondial UNESCO va fi numit de către Ministerul
Culturii și Patrimoniului Național un coordonator al
monumentului, care va fi retribuit de către consiliul județean în
a cărui rază teritorială face parte monumentul.
(2) Coordonatorul monumentului va monitoriza sistemul de
management și modul de implementare a planului de acțiuni,
asigurându-se că activitățile conexe vor fi monitorizate de către
autoritățile locale și județene.
Art. 10. — (1) Pentru fiecare monument înscris în Lista
patrimoniului mondial UNESCO va fi creat un Comitet de
organizare UNESCO (COU), din care vor face parte:
a) un reprezentant al Ministerului Culturii și Patrimoniului
Național;
b) un reprezentant al direcției județene de cultură și
patrimoniu național;
c) un reprezentant al consiliului județean;
d) un reprezentant al structurii specializate din cadrul Poliției
Române;
e) un reprezentant al comunității locale;
f) coordonatorul monumentului, numit de Consiliul județean.
(2) COU are următoarele atribuții principale:

5

a) elaborarea unei strategii de întreținere a monumentelor și
de prevenire a posibililor factori de amenințare a integrității
acestora;
b) elaborarea planului de protecție, a planului de conservare,
a planului de întreținere, precum și a planului de reabilitare,
promovare și punere în valoare a monumentului;
c) raportarea periodică a stării de conservare a
monumentelor, a problemelor generale sau specifice constatate
în urma inspecțiilor de monitorizare;
d) organizarea unor dezbateri publice prin care să se atragă
atenția asupra importanței păstrării în bune condiții a
monumentului și a măsurilor avute în vedere pentru
îmbunătățirea stării lui de conservare, a promovării și a punerii
sale în valoare.
Art. 11. — Planul de protecție cuprinde măsurile necesare
pentru protejarea monumentelor:
a) asigurarea pazei permanente a monumentelor de către
Ministerul Administrației și Internelor, cu sprijinul autorităților
județene și locale pe raza cărora se află monumentul;
b) realizarea de inspecții de monitorizare periodice de către
Comitetul de organizare UNESCO cu privire la lucrările de
întreținere a monumentului de cel puțin două ori pe an;
c) monitorizarea îndeplinirii de către autoritățile locale a
obligației de a semnala și sancționa, după caz, acele planuri,
investiții, proiecte imobiliare care aduc atingere monumentelor și
a zonelor de protecție.
Art. 12. — (1) Planul de conservare cuprinde măsurile
necesare pentru asigurarea păstrării autenticității monumentului
și a integrității resurselor culturale din zona de protecție a
acestuia prin:
a) realizarea de lucrări de întreținere;
b) realizarea de lucrări de reparații, consolidare și restaurare
totală sau parțială;
c) realizarea de lucrări de protecție.
(2) Toate intervențiile asupra monumentelor vor fi făcute
numai în condițiile existenței:
a) unei analize a condițiilor de realizare a intervenției, pe
baza analizei proceselor de planificare și dezvoltare urbană și a
oportunităților și a riscurilor în vederea garantării unei dezvoltări
urbanistice echilibrate care să asigure integrarea, valorificarea
și dezvoltarea durabilă;
b) unor studii istorice și urbanistice amănunțite, conținând
examinarea întregului ansamblu al contextului spațial și a
asigurării echilibrului dintre nou și vechi pe baza respectării
autenticității și integrității structurilor și monumentelor istorice
pornind de la o bună cunoaștere a istoriei locului.
Art. 13. — (1) Planul de întreținere cuprinde măsurile
necesare pentru asigurarea integrității monumentelor și se
elaborează de către specialiștii din COU, precum și alți
specialiști, pe baza concluziilor inspecțiilor de monitorizare
efectuate la aceste monumente.
(2) Planul de întreținere vizează:
a) indicarea tuturor posibilelor surse de amenințare la adresa
monumentelor;
b) planificarea și programarea tuturor studiilor de cercetare și
de fezabilitate necesare (planuri, proiecte, studii istorice),
precum și a dezbaterilor publice2, în scopul aducerii la
cunoștința comunităților locale a acestor acțiuni;
c) planificarea și programarea lucrărilor de conservare și
restaurare ținând cont de implicațiile sociale și economice, de
problemele legate de regimul juridic, numărul mare de vizitatori
și de nevoia unui mai bun acces al publicului larg;
d) stabilirea unui program minimal al lucrărilor de întreținere;

2 Trebuie exploatată oportunitatea de înțelegere a valorii universale a monumentului din punctul de vedere al comunității locale, din punct de vedere social,
educațional, social, estetic. Explicarea poate ajuta la înțelegerea mai bună a tot ceea ce se dorește să se obțină și să se îmbunătățească atunci când este vorba
de conservarea monumentului.

6

MONITORUL OFICIAL AL ROMÂNIEI, PARTEA I, Nr. 11/5.I.2011

e) aplicarea principiilor conservării integrate prin concilierea
obiectivelor conservării monumentelor istorice cu cele ale politicii
de urbanism;
f) planificarea monitorizării lucrărilor de conservare —
restaurare pentru fiecare obiectiv în parte, conform anexei B din
Hotărârea Guvernului nr. 493/2004 pentru aprobarea
Metodologiei privind monitorizarea monumentelor istorice
înscrise în Lista patrimoniului mondial și a Metodologiei privind
elaborarea și conținutul-cadru al planurilor de protecție și
gestiune a monumentelor istorice înscrise în Lista patrimoniului
mondial.
(3) Planul de întreținere va avea în vedere următorii factori:
a) creșterea demografică;
b) creșterea factorilor de poluare, de poluare fonică și
atmosferică;
c) dezvoltarea urbană;
d) păstrarea autenticității materialelor și a tehnicilor de
construcție;
e) respectarea autenticității arhitecturii, a mesajului artistic și
funcțional, a aspectului comemorativ, punându-se accentul în
centrele istorice pe păstrarea întregului context istoric și a tratării
centrului istoric în ansamblu;
f) păstrarea resurselor culturale in situ, menținerea relației
dintre sit și zona înconjurătoare prin planificare teritorială
controlată și conservare integrată.
Art. 14. — (1) Planul de reabilitare, promovare și punere în
valoare a monumentelor are în vedere integrarea acestora în
mediul urban, prin implementarea unor programe de reabilitare,
cu sprijinul autorităților locale și vizează:
a) elaborarea anuală a necesarului de fonduri pentru
finanțarea lucrărilor de conservare, consolidare și restaurare a
monumentelor istorice înscrise în Lista patrimoniului mondial
UNESCO, prin Planul Național de Restaurare al Ministerului
Culturii și Patrimoniului Național, în acord cu prioritățile
determinate de starea de conservare a acestora;
b) elaborarea anuală a necesarului de fonduri de la bugetele
locale pentru finanțarea pazei și prevenirii acțiunilor ilegale, a
lucrărilor de reparații și a celor de întreținere curentă, a lucrărilor
necesare pentru punerea în valoare și a organizării de
evenimente culturale și științifice despre monumentele înscrise
în Lista patrimoniului mondial UNESCO;
c) organizarea de acțiuni pentru încurajarea turismului
național și internațional prin proiecte propuse de către COU și
agreate de către Ministerul Culturii și Patrimoniului Național sau
realizate de alte ministere ori instituții interesate.
(2) Pentru realizarea planului de reabilitare, promovare și
punere în valoare a monumentelor înscrise în Lista patrimoniului
mondial UNESCO pot fi utilizate fonduri ce rezultă din:
a) încheierea de parteneriate public-privat, în condițiile legii,
prin atragerea persoanelor juridice de drept privat în promovarea
imaginii monumentelor din România înscrise în Lista
patrimoniului mondial UNESCO;
b) obținerea de venituri, potrivit legii (taxe de vizitare, taxe
de timbru etc.);
c) finanțarea externă prin elaborarea unor programe
europene și internaționale pentru punerea în valoare a
monumentelor înscrise în Lista patrimoniului mondial UNESCO
de către părțile interesate.

CAPITOLUL V
Monitorizarea Programului de gestiune și protecție
a monumentelor înscrise în Lista patrimoniului
mondial UNESCO
Art. 15. — Analizarea progreselor realizate prin punerea în
aplicare a Programului de gestiune și protecție a monumentelor
înscrise în Lista patrimoniului mondial UNESCO se realizează
pe baza unor indicatori de monitorizare.
Art. 16. — Pentru evaluarea stării de conservare se au în
vedere următorii indicatori de monitorizare:
a) numărul de obiective care aparțin monumentului înscris în
Lista patrimoniului mondial UNESCO, supuse riscurilor;
b) numărul și rezultatele inventarierii monumentelor istorice;
c) condițiile îndeplinite de conservare a monumentului înscris
în Lista patrimoniului mondial UNESCO;
d) numărul și dimensiunea impactului activităților de
planificare urbanistică și pentru controlul asupra dezvoltării
urbanistice în zona de protecție a monumentului.
Art. 17. — Pentru evaluarea măsurilor de promovare și
punerea în valoare a monumentelor se consideră următorii
indicatori de monitorizare:
a) numărul de proiecte naționale — expoziții, materiale
publicitare și alte produse culturale prin care se promovează
monumentul înscris în Lista patrimoniului mondial UNESCO,
realizate anual;
b) numărul de proiecte internaționale prin care este
valorificată imaginea monumentul înscris în Lista patrimoniului
mondial UNESCO;
c) numărul de proiecte naționale și internaționale puse în
aplicare anual/multianual în legătură cu monumentul înscris în
Lista patrimoniului mondial UNESCO;
d) numărul proiectelor aflate în derulare;
e) parteneriatele încheiate cu alte ministere în vederea
stabilirii unor programe comune pentru integrarea acestor
monumente în trasee culturale tematice naționale sau
internaționale.
Art. 18. — Pentru evaluarea impactului turistic se au în
vedere următorii indicatori de monitorizare:
a) numărul de vizitatori anual;
b) numărul muzeelor de sit;
c) numărul de evenimente organizate în monumentele
înscrise în Lista patrimoniului mondial UNESCO;
d) numărul vizitelor educaționale;
e) numărul de acțiuni și evenimente culturale care implică
comunitatea locală.
Art. 19. — Anual se va realiza o evaluare cu privire la
implementarea Programului de protecție și gestiune a
monumentelor înscrise în Lista patrimoniului mondial UNESCO,
care va sta la baza revizuirii sau modificării obiectivelor, după
caz.

7

MONITORUL OFICIAL AL ROMÂNIEI, PARTEA I, Nr. 11/5.I.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea anexei la Ordinul ministrului economiei
și finanțelor nr. 3.080/2008 privind constituirea Comitetului
de investiții pentru Fondul de participare JEREMIE
pentru operațiunile domeniului major de intervenție
1.2. ăAccesul la finanțare al întreprinderilor mici și mijlocii”
din cadrul axei prioritare 1 ăUn sistem de producție inovativ
și ecoeficient”, Programul operațional sectorial
ăCreșterea competitivității economice” 2007—2013
Având în vedere prevederile Hotărârii Guvernului nr. 514/2008 pentru
aprobarea Acordului de finanțare dintre Guvernul României și Fondul European
de Investiții privind programul JEREMIE în România, semnat la București la
18 februarie 2008,
în temeiul art. 10 alin. (4) din Hotărârea Guvernului nr. 34/2009 privind
organizarea și funcționarea Ministerului Finanțelor Publice, cu modificările și
completările ulterioare,
ministrul finanțelor publice emite următorul ordin:
Art. I. — Anexa la Ordinul ministrului economiei și finanțelor nr. 3.080/2008
privind constituirea Comitetului de investiții pentru Fondul de participare JEREMIE
pentru operațiunile domeniului major de intervenție 1.2. ăAccesul la finanțare al
întreprinderilor mici și mijlocii” din cadrul axei prioritare 1 ăUn sistem de producție
inovativ și ecoeficient”, Programul operațional sectorial ăCreșterea competitivității
economice” 2007—2013, publicat în Monitorul Oficial al României, Partea I, nr. 722
din 24 octombrie 2008, cu modificările ulterioare, se modifică și se înlocuiește cu
anexa care face parte integrantă din prezentul ordin:
ăANEXĂ
(Anexa la Ordinul nr. 3.080/2008)

COMPONENȚA

Comitetului de investiții pentru Fondul de participare JEREMIE
1. Ministerul Finanțelor Publice — Autoritatea pentru coordonarea
instrumentelor structurale — Ștefan Ciobanu — director general
2. Ministerul Finanțelor Publice — Direcția generală de trezorerie și datorie
publică, Serviciul de piețe financiare — Magdalena Ioniță — șef serviciu
3. Ministerul Economiei, Comerțului și Mediului de Afaceri — Károly Borbély —
secretar de stat
4. Asociația Română a Băncilor — Radu Negrea — secretar general
5. Ministerul Economiei, Comerțului și Mediului de Afaceri — Constantin
Dascălu, consilier personal”
Art. II. — Prezentul ordin se publică în Monitorul Oficial al României, Partea I.

Ministrul finanțelor publice,
Gheorghe Ialomițianu

București, 23 decembrie 2010.
Nr. 2.875.

8

MONITORUL OFICIAL AL ROMÂNIEI, PARTEA I, Nr. 11/5.I.2011

ACTE ALE CONSILIULUI CONCURENȚEI
CONSILIUL CONCURENȚEI

ORDIN
pentru punerea în aplicare a Instrucțiunilor privind condițiile, termenele și procedura
pentru acceptarea și evaluarea angajamentelor, în cazul practicilor anticoncurențiale
În baza prevederilor art. 20 alin. (4) lit. d), art. 21 alin. (2), art. 27 alin. (3) și (4), art. 28 alin. (1), precum și ale art. 462
alin. (7) din Legea concurenței nr. 21/1996, republicată, cu modificările și completările ulterioare,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței,
se pun în aplicare Instrucțiunile privind condițiile, termenele și
procedura pentru acceptarea și evaluarea angajamentelor, în
cazul practicilor anticoncurențiale, prevăzute în anexa care face
parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin intră în vigoare la data publicării în
Monitorul Oficial al României, Partea I.

Președintele Consiliului Concurenței,
Bogdan Marius Chirițoiu
București, 28 decembrie 2010.
Nr. 724.
ANEXĂ

INSTRUCȚIUNI

privind condițiile, termenele și procedura pentru acceptarea și evaluarea angajamentelor, în cazul practicilor
anticoncurențiale
În temeiul art. 27 alin. (3) lit. c) și al art. 462 alin. (7) din Legea concurenței nr. 21/1996, republicată, cu modificările și
completările ulterioare,
Consiliul Concurenței adoptă prezentele instrucțiuni.
I. Introducere
1. Potrivit art. 26 alin. (1) lit. c) din Legea concurenței
nr. 21/1996, republicată, cu modificările și completările
ulterioare, denumită în continuare lege, Consiliul Concurenței
acceptă angajamente în condițiile legii.
2. Prevederile art. 462 din lege asigură cadrul legal pentru
adoptarea unei decizii prin care autoritatea de concurență
conferă forță juridică obligatorie angajamentelor asumate de
părți în vederea înlăturării situației care a condus la declanșarea
investigației.
3. Scopul prezentelor instrucțiuni este acela de a oferi
orientări în ceea ce privește mecanismul de acceptare a
angajamentelor propuse de întreprinderi în cazul practicilor
anticoncurențiale, în vederea înlăturării situației care a condus
la declanșarea investigației.
4. Procedura de angajamente prevăzută la art. 462 din lege
se desfășoară în paralel cu procedura de investigație propriuzisă, iar documentele întocmite sau comunicate în baza
acesteia vor constitui obiectul unui dosar distinct de cel de
investigație. Desfășurarea discuțiilor privind acceptarea de
angajamente propuse de întreprinderi nu suspendă
desfășurarea investigației, iar cererile efectuate de întreprinderi
sau alte documente din dosarul privind angajamentele nu pot fi
folosite în cadrul investigației.
5. În vederea asigurării transparenței, certitudinii juridice,
precum și a unui cadru unitar de abordare și de analiză în
această materie, prezentele instrucțiuni detaliază condițiile,
criteriile, termenele și procedura pentru acceptarea și evaluarea
angajamentelor propuse de întreprinderi.
6. În sensul prezentelor instrucțiuni, sintagma ăpractici
anticoncurențiale” trebuie înțeleasă ca incluzând înțelegerile,
deciziile asociațiilor de întreprinderi și practicile concertate care
intră sub incidența art. 5 din lege, precum și a art. 101 din

Tratatul privind funcționarea Uniunii Europene, denumit în
continuare TFUE, și comportamentele unilaterale care intră sub
incidența art. 6 din lege, precum și a art. 102 din TFUE.
II. Principii generale
7. Scopul principal urmărit prin acceptarea angajamentelor
este restabilirea rapidă a mediului concurențial normal, prin
luarea unor măsuri de natură a înlătura situația care a
determinat Consiliul Concurenței să declanșeze o investigație.
Prin acceptarea de angajamente sunt urmărite obiective precum
împiedicarea repetării unor astfel de practici anticoncurențiale,
îmbunătățirea mediului concurențial și realizarea unei economii
de procedură, prin reducerea duratei și a costurilor aferente unei
investigații.
8. Inițiativa formulării de propuneri de angajamente aparține
exclusiv întreprinderilor față de care s-a declanșat investigația.
Întreprinderile au libertatea de a decide cu privire la natura,
conținutul, durata sau alte elemente relevante ale
angajamentelor pe care le propun în vederea înlăturării situației
care a determinat declanșarea investigației.
9. Închiderea unei investigații printr-o decizie de acceptare a
angajamentelor este o situație de excepție. Prin urmare,
utilizarea angajamentelor trebuie limitată la acele situații în care
este evident că intervenția întreprinderilor, prin asumarea
voluntară de angajamente și prin punerea acestora în practică,
conduce la restabilirea rapidă și durabilă a mediului concurențial
normal sau într-o manieră mai eficientă decât s-ar fi realizat prin
intervenția Consiliului Concurenței, prin emiterea unei decizii de
constatare a unei încălcări, de aplicare a unei amenzi și/sau de
impunere de măsuri corective. Faptul că, prin acceptarea de
către Consiliul Concurenței a angajamentelor, întreprinderile
evită constatarea unei încălcări a regulilor de concurență și
eventuala aplicare a unei amenzi nu modifică scopul principal
urmărit prin acceptarea de angajamente.

MONITORUL OFICIAL AL ROMÂNIEI, PARTEA I, Nr. 11/5.I.2011
10. Consiliul Concurenței nu va accepta angajamente în
acele cazuri în care consideră, la aprecierea sa, că aplicarea
unei sancțiuni răspunde mai bine obiectivelor politicii de
concurență.
Condițiile de bază pentru acceptarea angajamentelor

11. Consiliul Concurenței poate accepta numai
angajamentele care înlătură situația care a condus la
declanșarea investigației și care contribuie, suplimentar, la
protecția concurenței. Angajamentele trebuie să elimine în
întregime problemele de concurență și trebuie să fie complete,
eficiente din toate punctele de vedere și să poată fi puse în
aplicare în mod efectiv, într-o perioadă scurtă de timp.
Eficacitatea angajamentelor va fi apreciată prin prisma
capacității acestora de a rezolva problemele de concurență
identificate de Consiliul Concurenței. Angajamentele trebuie să
prezinte un grad de certitudine suficient privind punerea lor în
aplicare.
12. Angajamentele trebuie să fie relevante, adică trebuie să
aibă legătură cu încălcarea suspectată. Pot fi considerate ca
fiind relevante și acele angajamente a căror îndeplinire
facilitează îndeplinirea altor angajamente propuse. Cu privire la
aprecierea proporționalității angajamentelor propuse, evaluarea
Consiliului Concurenței se limitează la verificarea faptului că
angajamentele în discuție răspund preocupărilor cu privire la
care aceasta a informat întreprinderile în cauză. În cadrul
exercitării acestei verificări, Consiliul Concurenței trebuie totuși
să ia în considerare interesele terților.
13. Aprecierea îndeplinirii acestor condiții va fi făcută în
funcție de circumstanțele specifice fiecărui caz. Consiliul
Concurenței va lua în considerare toți factorii relevanți legați de
angajamentul respectiv, printre care tipul, amploarea și aria de
aplicare a angajamentului propus, folosind ca termeni de
referință structura și caracteristicile distinctive ale pieței pe care
apar problemele de concurență, inclusiv poziția părților și a altor
operatori pe piață.
Condiții de formă

14. Pentru a putea fi luată în considerare, propunerea de
angajamente trebuie să îndeplinească următoarele condiții:
a) să fie prezentată în scris, sub semnătura reprezentatului
legal al întreprinderii sau a persoanei expres împuternicite în
acest scop. În cazul în care aplicarea și/sau monitorizarea
angajamentelor presupune participarea unor terți, propunerea
va fi însoțită de contractele sau antecontractele încheiate între
întreprinderea care oferă angajamentele și terții în cauză.
Acestea pot cuprinde clauze care să condiționeze valabilitatea
acestora de emiterea de către Consiliul Concurenței a unei
decizii de acceptare a angajamentelor;
b) să fie prezentată în termenul stabilit potrivit pct. 30;
c) să reprezinte o ofertă serioasă, fermă, neechivocă,
precisă, completă, necondiționată și irevocabilă pe perioda
analizării de către Consiliul Concurenței a propunerilor
formulate. Propunerea trebuie să fie suficient de detaliată, astfel
încât să permită Consiliului Concurenței realizarea unei evaluări
complete;
d) să cuprindă explicații cu privire la modul în care ansamblul
angajamentelor și fiecare dintre acestea permite înlăturarea
situației care a condus la declanșarea investigației;
e) să cuprindă detalii cu privire la mecanismul de
monitorizare propus de părți, atunci când este cazul;
f) să fie însoțită de o versiune neconfidențială a propunerii
de angajamente, necesară pentru consultarea de către Consiliul
Concurenței a terților interesați.
III. Tipuri de angajamente
15. Angajamentele pot fi comportamentale sau structurale.
Se va examina de la caz la caz dacă un angajament este
adecvat pentru a elimina problemele de concurență identificate.

9

Pentru a obține un rezultat optim, angajamente structurale pot fi
combinate cu cele comportamentale.
16. Angajamentele sunt considerate comportamentale în
situația în care reprezintă o obligație asumată de întreprinderi
de a adopta un anumit comportament pe piață în raport cu terții.
17. Angajamentele comportamentale sunt pozitive atunci
când reprezintă o obligație de a se comporta într-o anumită
manieră și negative atunci când presupun o obligație de a se
abține de la un anumit comportament.
18. Angajamentele comportamentale au caracter flexibil,
putând fi ajustate în funcție de circumstanțele specifice fiecărui
caz. Angajamentele comportamentale care depind și de
acțiunea unor terți sunt angajamente cu un nivel de certitudine
redus și nu pot fi în principiu acceptate ca angajamente de sine
stătătoare decât dacă părțile prezintă în scris acordul
necondiționat al respectivului terț.
19. Angajamentele structurale produc o modificare imediată
și definitivă în structura pieței și nu necesită, în principiu, o
monitorizare pe termen mediu sau lung.
IV. Procedura pentru evaluarea și acceptarea
angajamentelor
Inițierea și desfășurarea discuțiilor privind propunerile de
angajamente

20. Întreprinderile pot contacta în scris, din propria inițiativă,
Consiliul Concurenței pentru a verifica disponibilitatea autorității
de concurență de a se angaja în discuții privind acceptarea de
angajamente în cazul ce face obiectul investigației.
Întreprinderile pot contacta Consiliul Concurenței în orice
moment după ce au luat cunoștință de declanșarea investigației
și de cadrul acesteia, însă cel mai târziu până la data transmiterii
de către Consiliul Concurenței a raportului de investigație potrivit
art. 44 alin. (1) din lege. Având în vedere scopul principal urmărit
prin angajamente, și anume restabilirea rapidă a mediului
concurențial, angajamentele vor fi acceptate cu atât mai ușor cu
cât acestea sunt formulate mai devreme după declanșarea
investigației.
21. Într-un termen de maximum 3 luni, Consiliul Concurenței
va aduce la cunoștința acestora dacă, în cazul ce face obiectul
investigației, pot fi inițiate sau nu discuții privind angajamentele.
22. După primirea intenției întreprinderilor de a propune
angajamente, echipa de investigație va realiza o evaluare a
problemelor concurențiale și a oportunității de a intra în discuții
privind acceptarea de angajamente, pe care o va supune
dezbaterii Plenului Consiliului Concurenței. Plenul se va
pronunța în principiu cu privire la oportunitatea inițierii discuțiilor,
va desemna persoanele care vor reprezenta Consiliul
Concurenței în discuții și va stabili mandatul acestora.
23. Atunci când apreciază că în cazul ce face obiectul
investigației nu este oportună inițierea de discuții privind
angajamentele, Consiliul Concurenței va informa în scris
întreprinderile în acest sens.
24. Consiliul Concurenței poate refuza inițierea de discuții
privind angajamentele și atunci când, din cauza numărului
întreprinderilor implicate în practica ce face obiectul investigației,
nu ar fi posibilă atingerea scopului urmărit prin acceptarea de
angajamente.
25. Atunci când apreciază că în cazul ce face obiectul
investigației este oportună inițierea de discuții privind
angajamentele, Consiliul Concurenței va informa în scris
întreprinderile în acest sens.
26. Atunci când în practica ce face obiectul investigației sunt
implicate două sau mai multe întreprinderi, iar Consiliul
Concurenței a fost abordat doar de o parte dintre acestea în
vederea inițierii de discuții privind angajamentele, Consiliul
Concurenței va informa și celelalte întreprinderi cu privire la
acest fapt. În situația în care nu toate întreprinderile își exprimă
disponibilitatea de a formula angajamente, Consiliul Concurenței

10

MONITORUL OFICIAL AL ROMÂNIEI, PARTEA I, Nr. 11/5.I.2011

va stabili, de la caz la caz, în funcție de circumstanțe, dacă prin
emiterea unei decizii de acceptare de angajamente este atins
scopul acestora.
27. Dacă două sau mai multe dintre întreprinderile
investigate fac parte din același grup de întreprinderi, acestea
pot participa la o întâlnire comună sau își pot desemna un
reprezentant comun care să le reprezinte în fața Consiliului
Concurenței.
28. Consiliul Concurenței poate organiza o întâlnire în care
să fie discutate preocupările legate de concurență generate de
practica ce face obiectul investigației, precum și angajamentele
pe care întreprinderea intenționează să le propună.
29. Atunci când în practica ce face obiectul investigației sunt
implicate două sau mai multe întreprinderi, Consiliul Concurenței
va organiza întâlniri separate cu fiecare întreprindere.
30. Consiliul Concurenței va transmite întreprinderilor un
document în care vor fi prezentate îngrijorările concurențiale
care constituie obiectul investigației și va comunica
întreprinderilor termenul în care trebuie să prezinte în scris
propunerea de angajamente.
31. Înaintarea unei propuneri de angajamente nu poate fi
considerată ca o recunoaștere din partea întreprinderii a
existenței unei încălcări. Consiliul Concurenței nu va folosi
oferirea de angajamente de către întreprindere pentru a proba
într-o decizie ulterioară înțelegerea sau practica întreprinderii.
32. După primirea propunerii de angajamente, Consiliul
Concurenței va efectua o evaluare preliminară a îndeplinirii
condițiilor de formă și, dacă este necesar, va acorda
întreprinderii, o singură dată, posibilitatea de a-și completa
propunerea, într-un termen care nu poate depăși 30 de zile.
33. Dacă întreprinderea nu își completează propunerea de
angajamente în termenul indicat sau dacă neîndeplinirea
condițiilor de formă persistă, Consiliul Concurenței va informa
întreprinderea cu privire la respingerea angajamentelor și va
continua procedura de investigație.
34. Dacă în urma discuțiilor purtate cu întreprinderile
Consiliul Concurenței identifică dificultăți semnificative legate de
aplicarea sau monitorizarea angajamentelor, autoritatea de
concurență poate decide renunțarea la procedura privind
angajamentele și continuarea procedurii de investigație. Părțile
vor fi informate în scris în acest sens.
Evaluarea preliminară a angajamentelor și testul de piață

35. În situația în care angajamentele propuse sunt
considerate prima facie acceptabile, Consiliul Concurenței va
publica pe pagina sa de internet un rezumat al cazului și
conținutul esențial al angajamentelor propuse. Terții interesați
își pot prezenta observațiile în termenul stabilit de autoritatea de
concurență. Acest termen nu poate fi mai scurt de 15 zile. Pe
lângă publicarea pe pagina de internet, Consiliul Concurenței
poate solicita anumitor persoane fizice sau juridice ori instituții și
autorități publice să formuleze observații cu privire la
angajamentele propuse.
36. După evaluarea observațiilor formulate de terți, Consiliul
Concurenței poate organiza o întâlnire în cadrul căreia va
prezenta întreprinderii rezultatele testului de piață. Dacă este
cazul, Consiliul Concurenței poate să solicite întreprinderii să își
modifice propunerea de angajamente, într-un termen care nu
poate depăși 30 de zile. Dacă întreprinderea nu modifică
propunerea de angajamente în termenul indicat, se consideră
că aceasta a renunțat la posibilitatea formulării de angajamente,
situație în care Consiliul Concurenței va continua procedura de
investigație.
Decizia privind acceptarea angajamentelor

37. Atunci când constată că angajamentele propuse sunt
suficiente pentru protecția concurenței și că îndeplinirea lor
conduce la înlăturarea situației care a determinat declanșarea

investigației, Consiliul Concurenței va emite o decizie prin care
conferă forță obligatorie angajamentelor propuse de
întreprinderi.
38. Decizia privind acceptarea angajamentelor va specifica
perioada pentru care întreprinderea este ținută de aceste
angajamente. Obligația întreprinderii de a respecta
angajamentele încetează de drept la data expirării perioadei
prevăzute în decizia privind acceptarea angajamentelor.
39. Decizia adoptată de Consiliul Concurenței potrivit
prevederilor art. 462 alin. (3) din lege va fi comunicată de îndată
părților.
40. Atunci când constată că angajamentele propuse nu
îndeplinesc condițiile prevăzute la art. 462 alin. (3) din lege,
Consiliul Concurenței va informa în scris întreprinderea cu
privire la motivele respingerii propunerii de angajamente și la
continuarea procedurii de investigație.
V. Monitorizarea îndeplinirii angajamentelor
41. Consiliul Concurenței va monitoriza îndeplinirea
angajamentelor cuprinse în decizia emisă potrivit prevederilor
art. 462 alin. (3) din lege.
42. În funcție de natura și de complexitatea angajamentelor
asumate de părți și ținând cont de faptul că pot exista situații în
care Consiliul Concurenței nu poate fi implicat zilnic, în mod
direct, în supravegherea punerii în aplicare a angajamentelor,
Consiliul Concurenței poate solicita părților să propună numirea
unui mandatar care să monitorizeze respectarea
angajamentelor. Prin aceasta, părțile garantează eficacitatea
angajamentelor și permit Consiliului Concurenței să se asigure
că angajamentele propuse vor fi îndeplinite cu un grad suficient
de certitudine.
43. Detaliile referitoare la mecanismul de monitorizare vor fi
incluse în decizia de acceptare a angajamentelor.
44. Monitorizarea va cuprinde acțiunile de urmărire a
îndeplinirii angajamentelor, prin efectuarea de verificări
periodice, solicitarea de informații și documente, precum și prin
luarea oricăror măsuri considerate necesare în vederea
respectării fiecărui angajament.
45. Mandatarul poate fi o societate de management, de
consultanță, de audit sau orice altă instituție similară.
Mandatarul trebuie să fie independent de Consiliul Concurenței
și de întreprinderea în cauză, să dețină calificările necesare
îndeplinirii misiunii sale, să se bucure de o bună reputație și să
nu ridice suspiciuni privind existența unui conflict de interese.
46. Atribuțiile și competențele mandatarului vor fi detaliate în
contractul de mandat încheiat între întreprinderea în cauză și
mandatar. Consiliul Concurenței va examina și va aproba
termenii contractului de mandat. Remunerarea mandatarului
revine în sarcina întreprinderii în cauză. Părțile nu pot emite nicio
instrucțiune către mandatar fără aprobarea Consiliului
Concurenței. Mandatarul însărcinat cu monitorizarea va păstra
confidențialitatea oricăror secrete de afaceri ale părților și ale
terților.
47. Mandatarul va transmite Consiliului Concurenței rapoarte
periodice privind îndeplinirea angajamentelor, precum și alte
informații și/sau rapoarte suplimentare, la solicitarea acestuia.
48. Monitorizarea se va desfășura pe toată perioada
prevăzută în decizia privind angajamentele și va fi finalizată
printr-un raport de monitorizare ce va fi prezentat Consiliului
Concurenței.
VI. Sancțiuni
49. Neîndeplinirea angajamentelor asumate prin decizia
Consiliului Concurenței de acceptare a angajamentelor este
sancționată potrivit prevederilor art. 51 alin. (1) lit. e) din lege.

MONITORUL OFICIAL AL ROMÂNIEI, PARTEA I, Nr. 11/5.I.2011
50. Potrivit prevederilor art. 54 alin. (1) lit. c) din lege,
Consiliul Concurenței poate obliga, prin decizie, întreprinderile
sau asociațiile de întreprinderi la plata unor amenzi cominatorii,
în sumă de până la 5% din cifra de afaceri zilnică medie din anul
financiar anterior sancționării pentru fiecare zi de întârziere,
calculate de la data stabilită prin decizie, pentru a le determina
să respecte angajamentele cărora Consiliul Concurenței le-a
conferit forță obligatorie prin decizia adoptată potrivit
prevederilor art. 462 alin. (3) din lege.
51. Potrivit prevederilor art. 462 alin. (5) din lege, Consiliul
Concurenței poate, la cerere sau din oficiu, să redeschidă
procedura de investigație atunci când:
a) intervine o schimbare esențială privind oricare dintre
faptele pe care s-a fundamentat decizia;
b) întreprinderile acționează contrar angajamentelor
asumate;
c) decizia a fost fundamentată pe informații incomplete,
inexacte sau care induc în eroare, furnizate de părți.

11

VII. Dispoziții finale
52. Întreprinderile împotriva cărora au fost declanșate
investigații aflate în derulare la data intrării în vigoare a
prezentelor instrucțiuni au la dispoziție un termen de două luni
de la această dată pentru a contacta Consiliul Concurenței în
scopul verificării disponibilității autorității de concurență de a
participa la discuții privind angajamente în respectivele cazuri. În
plus, Consiliul Concurenței va trimite către fiecare întreprindere
aflată în investigație la momentul intrării în vigoare a acestor
norme și care nu a inițiat o astfel de procedură o înștiințare cu
privire la posibilitatea de a beneficia de prevederile art. 462 din
lege, fără ca această înștiințare să oblige Consiliul Concurenței
în ceea ce privește intrarea efectivă în discuții privind
angajamentele.
53. Prezentele instrucțiuni se pun în aplicare prin ordin al
președintelui Consiliului Concurenței și se publică în Monitorul
Oficial al României, Partea I.

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind aprobarea retragerii la cerere a autorizației de funcționare a Societății Comerciale
ăGuild — Broker de Asigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal de președinte, în temeiul art. 4 alin. (19) și al art. 39 alin. (5)
din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din data de 16 noiembrie 2010,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost analizată
documentația aferentă Notei nr. X.1.596 din 15 noiembrie 2010 privind controlul efectuat ca urmare a cererii de aprobare a retragerii
autorizației de funcționare a Societății Comerciale ăGuild — Broker de Asigurare” — S.R.L., cu sediul în municipiul București,
str. George Călinescu nr. 8, sectorul 1, înregistrată la oficiul registrului comerțului cu nr. J40/12798/23.07.2008, cod unic de
înregistrare 24233690/24.07.2008 și înscrisă în Registrul brokerilor de asigurare sub nr. RBK-513/29.09.2008, reprezentată de
domnul Romeo Jantea, în calitate de director general, persoană semnificativă aprobată de Comisia de Supraveghere a Asigurărilor,
a constatat următoarele:
1. Societatea Comercială ăGuild — Broker de Asigurare” — S.R.L. a virat către societățile de asigurare primele de asigurare
încasate, conform termenelor și clauzelor stipulate în contracte, și a notificat societăților de asigurare încetarea contractelor de
mandat/intermediere încheiate cu acestea.
2. Societatea Comercială ăGuild — Broker de Asigurare” — S.R.L. nu are înregistrate pe rolul instanțelor de judecată litigii
cu societăți de asigurare/reasigurare, intermediari în asigurări/reasigurări, foști asigurați/angajați/colaboratori sau alți terți.
3. Societatea Comercială ăGuild — Broker de Asigurare” — S.R.L. nu are datorii către Comisia de Supraveghere a
Asigurărilor aferente taxei de funcționare.
Față de motivele arătate, în scopul apărării drepturilor asiguraților și al promovării stabilității activității de asigurare în
România, Consiliul Comisiei de Supraveghere a Asigurărilor a hotărât, în ședința din data de 16 noiembrie 2010, aprobarea cererii
Societății Comerciale ăGuild — Broker de Asigurare” — S.R.L. de retragere a autorizației,
drept care d e c i d e:
Art. 1. — În conformitate cu prevederile art. 5 lit. g) și ale
art. 35 alin. (7) lit. e) din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare, se retrage autorizația de funcționare a
Societății Comerciale ăGuild — Broker de Asigurare” — S.R.L.,
cu sediul în municipiul București, str. George Călinescu nr. 8,
sectorul 1, înregistrată la oficiul registrului comerțului cu

nr. J40/12798/23.07.2008,
cod
unic
de
înregistrare
24233690/24.07.2008 și înscrisă în Registrul brokerilor de
asigurare sub nr. RBK-513/29.09.2008, reprezentată de domnul
Romeo Jantea, în calitate de director general.
Art. 2. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 21 decembrie 2010.
Nr. 1.026.

12

MONITORUL OFICIAL AL ROMÂNIEI, PARTEA I, Nr. 11/5.I.2011

COMISIA DE SUPRAVEGHERE A ASIGURĂRILOR

DECIZIE
privind sancționarea cu retragerea aprobării domnului Doru Ignat Ciocan —
conducător executiv/administrator la Societatea Comercială ăAllied Team Broker
de Asigurare-Reasigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 2 noiembrie 2010, în cadrul căreia a fost analizată Nota nr. X.1.517 din 1 noiembrie 2010 privind controlul efectuat la Societatea
Comercială ăAllied Team Broker de Asigurare-Reasigurare” — S.R.L., cu sediul în Bd. Republicii nr. 9, et. 2, localitatea Focșani,
județul Vrancea, înregistrată la oficiul registrului comerțului cu nr. J39/246/14.03.2005, cod unic de înregistrare 17355121 și înscrisă
în Registrul brokerilor de asigurare sub nr. RBK-281/14.04.2005, reprezentată legal de domnul Doru Ignat Ciocan — conducător
executiv/administrator,
a constatat următoarele:
1. Societatea Comercială ăAllied Team Broker de Asigurare-Reasigurare” — S.R.L., reprezentată legal de domnul Doru
Ignat Ciocan — conducător executiv/administrator, nu își desfășoară activitatea la adresa sediului social.
Astfel au fost încălcate prevederile art. 2 lit. e) din Normele privind autorizarea brokerilor de asigurare și/sau de reasigurare,
puse în aplicare prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
2. La data efectuării controlului, Societatea Comercială ăAllied Team Broker de Asigurare-Reasigurare” — S.R.L.,
reprezentată legal de domnul Doru Ignat Ciocan — conducător executiv/administrator, nu a avut încheiată asigurare de răspundere
civilă profesională a brokerilor de asigurare.
Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
și ale art. 7 lit. b) din Normele privind autorizarea brokerilor de asigurare și/sau reasigurare, puse în aplicare prin Ordinul
președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție, în conformitate cu prevederile art. 39 alin. (2) lit. a) și m2) din Legea nr. 32/2000, cu
modificările și completările ulterioare.
3. La data efectuării controlului, Societatea Comercială ăAllied Team Broker de Asigurare-Reasigurare” — S.R.L.,
reprezentată legal de domnul Doru Ignat Ciocan — conducător executiv/administrator, nu a avut personal angajat și nu a actualizat
Registrul intermediarilor în asigurări.
Astfel au fost încălcate prevederile art. 35 alin. (5) lit. h) și i) din Legea nr. 32/2000, cu modificările și completările ulterioare,
și ale art. 20 din Normele privind Registrul intermediarilor în asigurări și/sau în reasigurări, puse în aplicare prin Ordinul președintelui
Comisiei de Supraveghere a Asigurărilor nr. 10/2007, cu modificările și completările ulterioare.
Fapta constituie contravenție, în conformitate cu prevederile art. 39 alin. (2) lit. a) și m2) din Legea nr. 32/2000, cu
modificările și completările ulterioare.
4. În timpul controlului nu au fost prezentate balanțele de verificare pentru lunile mai—septembrie 2010, fapt pentru care
nu a fost posibilă identificarea obligațiilor brokerului cu privire la valoarea primelor intermediate încasate și nedecontate către
asigurători și a obligațiilor datorate Comisiei de Supraveghere a Asigurărilor în contul taxei de funcționare.
Astfel au fost încălcate prevederile art. 35 alin. (5) lit. e) și f) din Legea nr. 32/2000, cu modificările și completările ulterioare.
Fapta constituie contravenție, în conformitate cu prevederile art. 39 alin. (2) lit. m2) din Legea nr. 32/2000, cu modificările
și completările ulterioare.
5. Nu au fost respectate denumirea și funcțiile conturilor contabile pentru brokerii de asigurare.
Astfel au fost încălcate prevederile cap. VIII ăNorme metodologice de utilizare a conturilor contabile pentru brokerii de
asigurare” din Reglementările contabile conforme cu directivele europene specifice domeniului asigurărilor, aprobate prin Ordinul
președintelui Comisiei de Supraveghere a Asigurărilor nr. 3.129/2005, cu modificările și completările ulterioare.
Fapta constituie contravenție, în conformitate cu prevederile art. 39 alin. (2) lit. a) și f) din Legea nr. 32/2000, cu modificările
și completările ulterioare.
6. Situațiile financiare anuale aferente anului 2009, raportările aferente trimestrului III 2009 și trimestrului I 2010 și
raportările privind taxa de funcționare aferentă trimestrului I 2010 au fost transmise cu întârziere.
Raportările aferente semestrului I 2010, trimestrului II 2010 și raportarea privind taxa de funcționare aferentă trimestrului II
2010 nu au fost transmise.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
art. 3 pct. I, II și III din Normele privind forma și conținutul raportărilor financiare și tehnice pe care trebuie să le întocmească
brokerii de asigurare și/sau reasigurare, puse în aplicare prin Ordinul președintelui Comisiei de Supraveghere a Asigurărilor
nr. 3/2009, cu modificările ulterioare, și ale pct. 12 alin. (1) din Normele privind încheierea exercițiului financiar 2009 pentru
societățile din domeniul asigurărilor, aprobate prin Ordinul președintelui Comisiei de Supraveghere a Asigurărilor nr. 1/2010.
Fapta constituie contravenție, în conformitate cu prevederile art. 39 alin. (2) lit. a), m2) și m3) din Legea nr. 32/2000, cu
modificările și completările ulterioare.
7. Până la data controlului, nu au fost transmise numele, funcția și responsabilitățile stabilite pentru persoana desemnată
cu atribuții în aplicarea și respectarea prevederilor legale în vigoare privind combaterea spălării banilor și a finanțării actelor de
terorism.

MONITORUL OFICIAL AL ROMÂNIEI, PARTEA I, Nr. 11/5.I.2011

13

Astfel au fost încălcate prevederile art. 6 alin. (4) din Normele privind prevenirea și combaterea spălării banilor și a finanțării
actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere a
Asigurărilor nr. 24/2008.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
8. Până la data controlului, nu au fost transmise normele și procedurile interne în materie de cunoaștere a clientului, de
raportare, de păstrare a evidențelor, de control intern, evaluare și gestionare a riscurilor, pentru a preveni și împiedica implicarea
lor în operațiuni suspecte de spălare de bani și finanțare a actelor de terorism.
Astfel au fost încălcate prevederile art. 5 alin. (10) din normele puse în aplicare prin Ordinul președintelui Comisiei de
Supraveghere a Asigurărilor nr. 24/2008.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
9. Până la data controlului, nu au fost transmise numele, funcția și responsabilitățile stabilite pentru persoana desemnată
cu atribuții în aplicarea și respectarea sancțiunilor internaționale.
Astfel au fost încălcate prevederile art. 9 alin. (2) din Normele privind procedura de supraveghere, în domeniul asigurărilor,
a aplicării sancțiunilor internaționale, puse în aplicare prin Ordinul președintelui Comisiei de Supraveghere a Asigurărilor
nr. 13/2009.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
10. Societatea Comercială ăAllied Team Broker de Asigurare-Reasigurare” — S.R.L., reprezentată legal de domnul Doru
Ignat Ciocan — conducător executiv/administrator, a solicitat aprobarea suspendării activității pe o perioadă de 3 ani.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,
Comisia de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. e)
din Legea nr. 32/2000, cu modificările și completările ulterioare,
se sancționează cu retragerea aprobării domnul Doru Ignat
Ciocan — conducător executiv/administrator la Societatea
Comercială ăAllied Team Broker de Asigurare-Reasigurare” —
S.R.L., născut la data de 7 iulie 1967 în localitatea Focșani,
județul Vrancea, cu domiciliul în Str. Mare a Unirii nr. 348,
localitatea Focșani, județul Vrancea, C.I. seria VN nr. 084511,
emisă de Poliția Focșani, la data de 16 octombrie 2001,
CNP 1670707390749.
Art. 2. — (1) Împotriva prezentei decizii domnul Doru Ignat
Ciocan poate face plângere la Curtea de Apel București, în

termen de 30 de zile de la comunicarea acesteia, în conformitate
cu prevederile art. 40 alin. (1) din Legea nr. 32/2000, cu
modificările și completările ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 21 decembrie 2010.
Nr. 1.027.
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale ăAllied Team Broker de Asigurare-Reasigurare” —
S.R.L. cu interzicerea temporară a exercitării activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/1.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 2 noiembrie 2010, în cadrul căreia a fost analizată Nota nr. X.1.517 din 1 noiembrie 2010 privind controlul efectuat la Societatea
Comercială ăAllied Team Broker de Asigurare-Reasigurare” — S.R.L., cu sediul în Bd. Republicii nr. 9, et. 2, localitatea Focșani,
județul Vrancea, înregistrată la oficiul registrului comerțului cu nr. J39/246/14.03.2005, cod unic de înregistrare 17355121 și înscrisă
în Registrul brokerilor de asigurare sub nr. RBK-281/14.04.2005, reprezentată legal prin domnul Doru Ignat Ciocan — conducător
executiv/administrator,
a constatat următoarele:
1. Societatea Comercială ăAllied Team Broker de Asigurare-Reasigurare” — S.R.L. nu își desfășoară activitatea la adresa
sediului social.
Astfel au fost încălcate prevederile art. 2 lit. e) din Normele privind autorizarea brokerilor de asigurare și/sau de reasigurare,
puse în aplicare prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.

14

MONITORUL OFICIAL AL ROMÂNIEI, PARTEA I, Nr. 11/5.I.2011

2. La data efectuării controlului, Societatea Comercială ăAllied Team Broker de Asigurare-Reasigurare” — S.R.L. nu a
avut încheiată asigurare de răspundere civilă profesională a brokerilor de asigurare.
Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
și ale art. 7 lit. b) din Normele privind autorizarea brokerilor de asigurare și/sau de reasigurare, puse în aplicare prin Ordinul
președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție, în conformitate cu prevederile art. 39 alin. (2) lit. a) și m2) din Legea nr. 32/2000, cu
modificările și completările ulterioare.
3. La data efectuării controlului, Societatea Comercială ăAllied Team Broker de Asigurare-Reasigurare” — S.R.L. nu a
avut personal angajat și nu a actualizat Registrul intermediarilor în asigurări.
Astfel au fost încălcate prevederile art. 35 alin. (5) lit. h) și i) din Legea nr. 32/2000, cu modificările și completările ulterioare,
și ale art. 20 din Normele privind Registrul intermediarilor în asigurări și/sau reasigurări, puse în aplicare prin Ordinul președintelui
Comisiei de Supraveghere a Asigurărilor nr. 10/2007, cu modificările și completările ulterioare.
Fapta constituie contravenție, în conformitate cu prevederile art. 39 alin. (2) lit. a) și m2) din Legea nr. 32/2000, cu
modificările și completările ulterioare.
4. În timpul controlului, Societatea Comercială ăAllied Team Broker de Asigurare-Reasigurare” — S.R.L. nu a prezentat
balanțele de verificare pentru lunile mai—septembrie 2010, fapt pentru care nu a fost posibilă identificarea obligațiilor brokerului
cu privire la valoarea primelor intermediate încasate și nedecontate către asigurători și a obligațiilor datorate Comisiei de
Supraveghere a Asigurărilor în contul taxei de funcționare.
Astfel au fost încălcate prevederile art. 35 alin. (5) lit. e) și f) din Legea nr. 32/2000, cu modificările și completările ulterioare.
Fapta constituie contravenție, în conformitate cu prevederile art. 39 alin. (2) lit. m2) din Legea nr. 32/2000, cu modificările
și completările ulterioare.
5. Nu au fost respectate denumirea și funcțiile conturilor contabile pentru brokerii de asigurare.
Astfel au fost încălcate prevederile cap. VIII ăNorme metodologice de utilizare a conturilor contabile pentru brokerii de
asigurare” din Reglementările contabile conforme cu directivele europene specifice domeniului asigurărilor, aprobate prin Ordinul
președintelui Comisiei de Supraveghere a Asigurărilor nr. 3.129/2005, cu modificările și completările ulterioare.
Fapta constituie contravenție, în conformitate cu prevederile art. 39 alin. (2) lit. a) și f) din Legea nr. 32/2000, cu modificările
și completările ulterioare.
6. Situațiile financiare anuale aferente anului 2009, raportările aferente trimestrului III 2009 și trimestrului I 2010 și
raportările privind taxa de funcționare aferentă trimestrului I 2010 au fost transmise cu întârziere.
Raportările aferente semestrului I 2010, trimestrului II 2010 și raportarea privind taxa de funcționare aferentă trimestrului
II 2010 nu au fost transmise.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
ale art. 3 pct. I, II și III din Normele privind forma și conținutul raportărilor financiare și tehnice pe care trebuie să le întocmească
brokerii de asigurare și/sau reasigurare, puse în aplicare prin Ordinul președintelui Comisiei de Supraveghere a Asigurărilor
nr. 3/2009, cu modificările ulterioare, și ale pct. 12(1) din Normele privind încheierea exercițiului financiar pentru societățile din
domeniul asigurărilor, aprobate prin Ordinul președintelui Comisiei de Supraveghere a Asigurărilor nr. 1/2010.
Fapta constituie contravenție, în conformitate cu prevederile art. 39 alin. (2) lit. a), m2) și m3) din Legea nr. 32/2000, cu
modificările și completările ulterioare.
7. Până la data controlului, nu au fost transmise numele, funcția și responsabilitățile stabilite pentru persoana desemnată
cu atribuții în aplicarea și respectarea prevederilor legale în vigoare privind combaterea spălării banilor și a finanțării actelor de
terorism.
Astfel au fost încălcate prevederile art. 6 alin. (4) din Normele privind prevenirea și combaterea spălării banilor și a finanțării
actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere a
Asigurărilor nr. 24/2008.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
8. Până la data controlului, nu au fost transmise normele și procedurile interne în materie de cunoaștere a clientului, de
raportare, de păstrare a evidențelor, de control intern, evaluare și gestionare a riscurilor, pentru a preveni și împiedica implicarea
lor în operațiuni suspecte de spălare de bani și finanțare a actelor de terorism.
Astfel au fost încălcate prevederile art. 5 alin. (10) din Normele privind prevenirea și combaterea spălării banilor și a
finanțării actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere
a Asigurărilor nr. 24/2008.
Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
9. Până la data controlului, nu au fost transmise numele, funcția și responsabilitățile stabilite pentru persoana desemnată
cu atribuții în aplicarea și respectarea sancțiunilor internaționale.
Astfel au fost încălcate prevederile art. 9 alin. (2) din Normele privind procedura de supraveghere, în domeniul asigurărilor,
a aplicării sancțiunilor internaționale, puse în aplicare prin Ordinul președintelui Comisiei de Supraveghere a Asigurărilor
nr. 13/2009.

MONITORUL OFICIAL AL ROMÂNIEI, PARTEA I, Nr. 11/5.I.2011

15

Fapta constituie contravenție, în conformitate cu prevederile art. 39 alin. (2) lit. a) din Legea nr. 32/2000, cu modificările
și completările ulterioare.
10. Societatea Comercială ăAllied Team Broker de Asigurare-Reasigurare” — S.R.L. a solicitat aprobarea suspendării
activității pe o perioadă de 3 ani.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,
Comisia de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu interzicerea temporară a activității
până la data îndeplinirii obligațiilor prevăzute la art. 2 din
prezenta decizie Societatea Comercială ăAllied Team Broker de
Asigurare-Reasigurare” — S.R.L., cu sediul în localitatea
Focșani, Bd. Republicii nr. 9, et. 2, județul Vrancea, înregistrată
la oficiul registrului comerțului cu nr. J39/246/14.03.2005, cod
unic de înregistrare 17355121 și înscrisă în Registrul brokerilor
de asigurare sub nr. RBK-281/14.04.2005, reprezentată legal
de
domnul
Doru
Ignat
Ciocan
—
conducător
executiv/administrator.
Art. 2. — Societatea Comercială ăAllied Team Broker de
Asigurare-Reasigurare” — S.R.L. va transmite la Comisia de
Supraveghere a Asigurărilor:
— balanțele de verificare încheiate pentru lunile mai—
septembrie 2010, din care să rezulte realizarea corecțiilor
asupra înregistrărilor contabile, astfel încât să se asigure
respectarea în totalitate a prevederilor Reglementărilor contabile
conforme cu directivele europene specifice domeniului
asigurărilor, aprobate prin Ordinul președintelui Comisiei de
Supraveghere a Asigurărilor nr. 3.129/2005, cu modificările și
completările ulterioare;
— dovada încetării contractelor de intermediere încheiate cu
societățile de asigurare și/sau de reasigurare și a faptului că nu
mai are debite către acestea în contul primelor de asigurare
intermediate;

— raportările aferente semestrului II 2010, raportările
aferente trimestrelor II și III 2010, raportările privind taxa de
funcționare aferente trimestrelor II și III 2010;
— dovada actualizării Registrului personalului propriu, a
Jurnalului asistenților în brokeraj, precum și actualizarea
Registrului intermediarilor în asigurări.
Art. 3. — Solicitarea Societății Comerciale ăAllied Team
Broker de Asigurare-Reasigurare” — S.R.L. de aprobare a
suspendării activității pe o perioadă de 3 ani va fi analizată după
îndeplinirea obligațiilor prevăzute la art. 2.
Art. 4. — (1) Împotriva prezentei decizii Societatea
Comercială ăAllied Team Broker de Asigurare-Reasigurare” —
S.R.L. poate face plângere la Curtea de Apel București, în
termen de 30 de zile de la comunicarea acesteia, în conformitate
cu prevederile art. 40 alin. (1) din Legea nr. 32/2000, cu
modificările și completările ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 5. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 21 decembrie 2010.
Nr. 1.028.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 11/5.I.2011 conține 16 pagini.

Prețul: 3,20 lei

&JUYDGY|448957]
ISSN 1453—4495

