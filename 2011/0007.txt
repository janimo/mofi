Anul 179 (XXIII) — Nr. 7

PARTEA I

LEGI, DECRETE, HOTĂRÂRI ȘI ALTE ACTE

Marți, 4 ianuarie 2011

SUMAR

Nr.
LEGI ȘI DECRETE
193/2010. — Lege pentru aprobarea contului general anual
de execuție a bugetului de stat, a contului anual de
execuție a bugetului Fondului național unic de
asigurări sociale de sănătate și a contului general
anual al datoriei publice, aferente anului 2008 ..........
960/2010. — Decret privind promulgarea Legii pentru
aprobarea contului general anual de execuție a
bugetului de stat, a contului anual de execuție a
bugetului Fondului național unic de asigurări sociale
de sănătate și a contului general anual al datoriei
publice, aferente anului 2008 ....................................
HOTĂRÂRI ALE GUVERNULUI ROMÂNIEI
1.353/2010. — Hotărâre privind aprobarea participării României
la Expoziția Internațională pentru Industrie Alimentară,
Agricultură și Horticultură ăSăptămâna Verde”, Berlin,
21—30 ianuarie 2011 ................................................
1.356/2010. — Hotărâre pentru modificarea și completarea
Hotărârii Guvernului nr. 442/2009 privind stabilirea
cadrului general de implementare a măsurilor
cofinanțate din Fondul European pentru Pescuit prin
Programul Operațional pentru Pescuit 2007—2013 ....
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.507/1.537/2010. — Ordin al ministrului muncii, familiei și
protecției sociale și al ministrului sănătății pentru

Pagina

Nr.

Pagina
aprobarea procedurii de desemnare a specialiștilor din
domeniul medicinei, al psihologiei și al asistenței
sociale care pot participa la reevaluarea persoanelor
adulte cu handicap ....................................................

2

2

3

4–5

5–6

2.926/2010. — Ordin al ministrului economiei, comerțului și
mediului de afaceri pentru modificarea și completarea
anexelor la Ordinul ministrului economiei și finanțelor
nr. 2.286/2008 privind lansarea Cererii de propuneri
de proiecte de investiții în instalații de desulfurare a
gazelor de ardere, arzătoare cu NOx redus și filtre
pentru instalațiile mari de ardere din grupuri
modernizate/retehnologizate, din cadrul operațiunii
4.1.c) ăInvestiții în instalații de desulfurare a gazelor de
ardere, arzătoare cu NOx redus și filtre pentru
instalațiile
mari
de
ardere
din
grupuri
modernizate/retehnologizate” din axa prioritară 4
ăCreșterea eficienței energetice și a securității furnizării
în contextul combaterii schimbărilor climatice” a
Programului operațional sectorial ăCreșterea
competitivității economice” (POS CCE)......................

6–8

REPUBLICĂRI
Legea nr. 266/2002 privind producerea, prelucrarea, controlul
și certificarea calității, comercializarea semințelor și a
materialului săditor, precum și testarea și înregistrarea
soiurilor de plante ......................................................

8–15

2

MONITORUL OFICIAL AL ROMÂNIEI, PARTEA I, Nr. 7/4.I.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea contului general anual de execuție a bugetului de stat,
a contului anual de execuție a bugetului Fondului național unic de asigurări sociale de sănătate
și a contului general anual al datoriei publice, aferente anului 2008
Parlamentul României adoptă prezenta lege.
Art. 1. — (1) Se aprobă contul general anual de execuție a
bugetului de stat aferent anului 2008, cuprinzând venituri
în sumă de 61.151,0 milioane lei, cheltuieli în sumă de
80.886,4 milioane lei și un deficit în sumă de 19.735,4 milioane lei.
(2) Structura contului general anual de execuție a bugetului
de stat este prevăzută în anexele nr. 1—9.
Art. 2. — (1) Se aprobă contul anual de execuție a bugetului
Fondului național unic de asigurări sociale de sănătate aferent
anului 2008, cuprinzând venituri în sumă de 15.780,5 milioane
lei, cheltuieli în sumă de 16.636,3 milioane lei, care nu includ
Fondul de rezervă în sumă de 138,7 milioane lei, și un deficit în
sumă de 994,5 milioane lei.
(2) Structura contului anual de execuție a bugetului Fondului
național unic de asigurări sociale de sănătate este prevăzută în
anexa nr. 10.

Art. 3. — Se aprobă contul general anual al datoriei publice
aferent anului 2008, care cuprinde datoria publică în valoare de
109.795,1 milioane lei și prezintă următoarea structură:
1. datoria publică guvernamentală, în valoare de 100.556,4
milioane lei, din care:
a) datoria publică guvernamentală directă a statului, în
valoare de 91.942,1 milioane lei, potrivit anexei nr. 11;
b) datoria publică guvernamentală garantată a statului, în
valoare de 8.614,3 milioane lei, potrivit anexei nr. 12;
2. datoria publică locală, în valoare de 9.238,7 milioane lei,
din care:
a) datoria publică locală directă, în valoare de 8.530,8
milioane lei, potrivit anexei nr. 13;
b) datoria publică locală garantată, în valoare de 707,9
milioane lei, potrivit anexei nr. 14.
Art. 4. — Anexele nr. 1—14*) fac parte integrantă din
prezenta lege.

Această lege a fost adoptată de Parlamentul României, cu respectarea prevederilor art. 65 alin. (2) și ale art. 76 alin. (2)
din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 octombrie 2010.
Nr. 193.
*) Anexele nr. 1—14 se publică în Monitorul Oficial al României, Partea I, nr. 7 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

PREȘEDINTELE ROMÂNIEI

DECRET
privind promulgarea Legii pentru aprobarea
contului general anual de execuție a bugetului de stat,
a contului anual de execuție a bugetului Fondului național
unic de asigurări sociale de sănătate și a contului general
anual al datoriei publice, aferente anului 2008
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea contului general anual
de execuție a bugetului de stat, a contului anual de execuție a bugetului Fondului
național unic de asigurări sociale de sănătate și a contului general anual al datoriei
publice, aferente anului 2008, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 octombrie 2010.
Nr. 960.

3

MONITORUL OFICIAL AL ROMÂNIEI, PARTEA I, Nr. 7/4.I.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea participării României la Expoziția Internațională pentru Industrie Alimentară,
Agricultură și Horticultură ăSăptămâna Verde”, Berlin, 21—30 ianuarie 2011
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă participarea României cu un pavilion
național la Expoziția Internațională pentru Industrie Alimentară,
Agricultură și Horticultură ăSăptămâna Verde”, Berlin, Republica
Federală Germania, în perioada 21—30 ianuarie 2011.
(2) Se aprobă organizarea pavilionului național de către
Ministerul Agriculturii și Dezvoltării Rurale.
Art. 2. — Cheltuielile aferente organizării pavilionului național
și cheltuielile neprevăzute, în sumă totală de 720 mii lei, se
suportă de către Ministerul Agriculturii și Dezvoltării Rurale, cu

respectarea prevederile legale, conform devizului prevăzut în
anexa care face parte integrantă din prezenta hotărâre.
Art. 3. — Spațiul închiriat și amenajat de Ministerul
Agriculturii și Dezvoltării Rurale la Expoziția Internațională
pentru Industrie Alimentară, Agricultură și Horticultură
ăSăptămâna Verde”, Berlin, se va pune la dispoziție, cu titlu
gratuit, în scopul promovării tradițiilor românești și a imaginii
sectorului agricol și agroalimentar românesc.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
p. Ministrul afacerilor externe,
Costea Romulus Doru,
secretar de stat
Ministrul finanțelor publice,
Gheorghe Ialomițianu
București, 23 decembrie 2010.
Nr. 1.353.

ANEXĂ

D E V I Z E S T I M AT I V

pentru aprobarea participării României la Expoziția Internațională pentru Industrie Alimentară,
Agricultură și Horticultură ăSăptămâna Verde”, Berlin, 21—30 ianuarie 2011

Acțiune

Sumă/acțiune*)

— Organizarea pavilionului național: închiriere stand, taxa AUMA, cheltuieli de amenajare, mobilare
și utilare stand, inclusiv închirieri, precum și cheltuieli de administrare și întreținere stand
— Cheltuieli privind transportul (delegație, materiale promoționale, pliante, mostre etc.)
— Cheltuieli pentru elaborare și tipărire pliante, broșuri, prospecte, materiale publicitare etc.
— Cheltuieli prilejuite de participarea ansamblului folcloric și a meșterilor populari (cheltuieli de
deplasare — transport, cazare, diurnă, prestări servicii artistice, asigurări de sănătate, cheltuieli
neprevăzute — pentru meșteri, muzeografi, șoferi, precum și pentru ansamblul folcloric)
— Cheltuieli de protocol
— Cheltuieli neprevăzute

500.000 lei

TOTAL:

720.000 lei

110.500 lei
19.000 lei
70.000 lei
5.500 lei
15.000 lei

*) În cazul în care pentru anumite acțiuni suma prevăzută depășește estimarea inițială, pot fi realocate sume între acțiuni, fără a depăși bugetul total
de 720.000 lei.

4

MONITORUL OFICIAL AL ROMÂNIEI, PARTEA I, Nr. 7/4.I.2011
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 442/2009 privind stabilirea
cadrului general de implementare a măsurilor cofinanțate din Fondul European pentru Pescuit
prin Programul Operațional pentru Pescuit 2007—2013
Având în vedere prevederile Regulamentului (CE) nr. 1.198/2006 al Consiliului din 27 iulie 2006 privind Fondul European
pentru Pescuit, ale Regulamentului (CE) nr. 498/2007 al Comisiei din 26 martie 2007 de stabilire a unor norme detaliate pentru
punerea în aplicare a Regulamentului (CE) nr. 1.198/2006 al Consiliului privind Fondul European pentru Pescuit, ale Regulamentului
(CE, EURATOM) nr. 1.605/2002 al Consiliului din 25 iunie 2002 privind regulamentul financiar aplicabil bugetului general al
Comunității Europene, cu modificările și completările ulterioare, precum și ale Ordonanței de urgență a Guvernului nr. 74/2009
privind gestionarea fondurilor comunitare nerambursabile provenite din Fondul european de garantare agricolă, Fondul european
agricol de dezvoltare rurală și Fondul european pentru pescuit și a fondurilor alocate de la bugetul de stat, privind gestionarea
fondurilor nerambursabile alocate de la Comunitatea Europeană și a fondurilor alocate de la bugetul de stat aferente programului
de colectare și gestionare a datelor necesare desfășurării politicii comune în domeniul pescuitului și a programului de control,
inspecție și supraveghere în domeniul pescuitului și pentru modificarea art. 10 din Legea nr. 218/2005 privind stimularea absorbției
fondurilor SAPARD, Fondul european agricol pentru dezvoltare rurală, Fondul european pentru pescuit, Fondul european de
garantare agricolă, prin preluarea riscului de creditare de către fondurile de garantare, aprobată cu modificări prin Legea
nr. 371/2009, cu modificările și completările ulterioare, și ale Hotărârii Guvernului nr. 28/2008 privind aprobarea conținutului-cadru
al documentației tehnico-economice aferente investițiilor publice, precum și a structurii și metodologiei de elaborare a devizului
general pentru obiective de investiții și lucrări de intervenții,
în temeiul art. 108 din Constituția României, republicată,
Guvernul României adoptă prezenta hotărâre.

Articol unic. — Hotărârea Guvernului nr. 442/2009 privind
stabilirea cadrului general de implementare a măsurilor
cofinanțate din Fondul European pentru Pescuit prin Programul
Operațional pentru Pescuit 2007—2013, publicată în Monitorul
Oficial al României, Partea I, nr. 320 din 14 mai 2009, cu
modificările ulterioare, se modifică și se completează după cum
urmează:
1. La articolul 2 alineatul (2), litera j) se modifică și va
avea următorul cuprins:
ăj) cheltuieli diverse și neprevăzute — cheltuielile prevăzute
de pct. 5.3 al cap. 5 al art. 8 din anexa nr. 4 la Hotărârea
Guvernului nr. 28/2008 privind aprobarea conținutului-cadru al
documentației tehnico-economice aferente investițiilor publice,
precum și a structurii și metodologiei de elaborare a devizului
general pentru obiective de investiții și lucrări de intervenții.”
2. După articolul 3 se introduce un nou articol, articolul 31,
cu următorul cuprins:
ăArt. 31 — Terenurile și clădirile folosite pentru realizarea unei
investiții, care nu sunt contribuție în natură potrivit prevederilor
art. 4, trebuie să fie libere de orice sarcini sau interdicții și să nu
facă obiectul unor litigii aflate în curs de soluționare la instanțele
judecătorești.”
3. La articolul 4, alineatul (2) se modifică și va avea
următorul cuprins:
ă(2) Valoarea totală eligibilă a proiectului se va calcula astfel:
din valoarea totală a proiectului se vor deduce cheltuielile
neeligibile, TVA și contribuția în natură. La valoarea eligibilă
rezultată se vor aplica procentele aferente contribuției POP și,
respectiv, contribuției proprii a beneficiarului. Contribuția în
natură pentru a fi recunoscută de Ministerul Agriculturii și
Dezvoltării Rurale prin AM POP trebuie să respecte prevederile
art. 55 din Regulamentul (CE) nr. 1.198/2006 al Consiliului,
precum și prevederile prezentei hotărâri.”
4. Articolul 11 se modifică și va avea următorul cuprins:
ăArt. 11. — Cheltuielile referitoare la contractele de
subantrepriză nu sunt eligibile pentru cofinanțare din FEP.”
5. Articolul 12 se abrogă.

6. Articolul 16 se modifică și va avea următorul cuprins:
ăArt. 16. — (1) Cheltuielile privind plata salariilor,
remunerațiilor și primelor pentru personalul din cadrul echipei
de implementare a proiectului/operațiunii, respectiv un manager
de proiect, un contabil și un expert de specialitate, efectuate de
beneficiar în cadrul și exclusiv pe durata implementării
proiectului/operațiunii, constituie cheltuieli eligibile dacă acestea
sunt în mod real și definitiv suportate de către beneficiar, în limita
a maximum 1% din valoarea totală eligibilă a proiectului.
Salariile, remunerațiile și primele personalului sus-menționat se
stabilesc cu respectarea reglementărilor în materie, în vigoare,
corespunzătoare fiecărei categorii de personal.
(2) Cheltuielile prevăzute la alin. (1) se decontează conform
contractului de muncă sau proporțional cu procentul prevăzut în
fișa postului și în fișa de pontaj.
(3) Cheltuielile de personal ale AM POP și ale celorlalte
structuri, inclusiv ale Agenției de plată, care contribuie la
implementarea POP, constituie cheltuieli eligibile.”
7. La articolul 17, alineatul (2) se modifică și va avea
următorul cuprins:
ă(2) Cheltuielile cu instruirea/formarea personalului din cadrul
structurilor implicate în gestionarea POP, cheltuielile aferente
schimburilor de experiență și cele care vizează dezvoltarea
capacității administrative de gestionare a POP, precum și
cheltuielile privind chiria, sunt eligibile.”
8. După articolul 17 se introduce un nou articol, articolul 171,
cu următorul cuprins:
ăArt. 171. — Cheltuielile efectuate cu crearea instrumentelor
de inginerie financiară și contribuția la instrumentele de inginerie
financiară, constituite conform prevederilor art. 34—36 din
Regulamentul (CE) nr. 498/2007 al Comisiei din 26 martie 2007
de stabilire a unor norme detaliate pentru punerea în aplicare a
Regulamentului (CE) nr. 1.198/2006 al Consiliului privind Fondul
European pentru Pescuit, sunt eligibile.”
9. Articolul 20 se modifică și va avea următorul cuprins:
ăArt. 20. — (1) Acordul de mediu se depune la prima cerere
de rambursare aferentă proiectului respectiv.

MONITORUL OFICIAL AL ROMÂNIEI, PARTEA I, Nr. 7/4.I.2011
(2) În cazul proiectelor care necesită autorizație de mediu
aceasta se depune la ultima cerere de rambursare aferentă
proiectelor respective.”
10. După articolul 20 se introduce un nou articol,
articolul 201, cu următorul cuprins:
ăArt. 201. — (1) Cheltuielile generale ale proiectului sunt
eligibile numai în cazul în care nu depășesc 15% din valoarea
totală eligibilă a proiectului, dacă proiectul prevede construcțiimontaj, sau 7% din valoarea totală eligibilă a proiectului, dacă
proiectul nu prevede construcții-montaj sau nu necesită certificat
de urbanism.
(2) Cheltuielile de actualizare a studiilor de fezabilitate pentru
proiecte depuse de beneficiari, care au fost întocmite și finanțate
din alte fonduri comunitare sau bugetare, înainte de intrarea în
vigoare a Hotărârii Guvernului nr. 28/2008, nu vor depăși 3%
din valoarea costurilor de proiectare și inginerie, cu menținerea
procentului de maximum 15% din cheltuielile generale ale
proiectului.
(3) Studiul de fezabilitate și, după caz, documentația de
avizare a lucrărilor de intervenție aferente unui proiect integrat
se realizează potrivit prevederilor legale pentru fiecare tip de
investiție, integrarea realizându-se printr-un deviz general
centralizator, întocmit de proiectantul care elaborează
documentația aferentă investiției majoritare.
(4) Cheltuielile pentru proiectele de investiții sunt eligibile
pentru contribuție FEP în cazul în care au fost plătite efectiv de
către beneficiar după 1 ianuarie 2007 și în conformitate cu
prevederile Ordonanței de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune

5

de servicii, aprobată cu modificări și completări prin Legea
nr. 337/2006, cu modificările și completările ulterioare, în
vigoare la momentul achiziției. Operațiunile cofinanțate nu
trebuie să fi fost finalizate înainte de data începerii eligibilității.”
11. La articolul 22, literele d) și e) se modifică și vor avea
următorul cuprins:
ăd) activele corporale sunt utilizate în exclusivitate în punctul
de lucru care a beneficiat de finanțare nerambursabilă pentru
minimum 7 ani, termen calculat de la data semnării contractului
de finanțare;
e) activele corporale nu suferă modificări substanțiale care să
afecteze natura sau condițiile de implementare ori care să
ofere/să acorde avantaj necuvenit unui operator public sau
privat în termen de 7 ani, termen calculat de la data semnării
contractului de finanțare.”
12. La articolul 26, alineatul (3) se modifică și va avea
următorul cuprins:
ă(3) Beneficiarul nu are dreptul să constituie garanții sau
ipoteci asupra investiției ce face obiectul contractului de
finanțare, care să devină executorii mai devreme de împlinirea
a 7 ani de la data semnării contractului de finanțare, precum și
asupra bunurilor care sunt folosite de acesta la realizarea
investiției care face obiectul contractului de finanțare.”
13. La articolul 31, după alineatul (3) se introduce un nou
alineat, alineatul (4), cu următorul cuprins:
ă(4) Ministerul Agriculturii și Dezvoltării Rurale prin AM POP
se subrogă în contractele încheiate, în condițiile legii, de către
Agenția Națională pentru Pescuit și Acvacultură în calitate de
Autoritate de Management a Programului Operațional pentru
Pescuit 2007—2013, până la data încetării acestei calități.”

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
București, 23 decembrie 2010.
Nr. 1.356.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE
Nr. 1.507 din 1 noiembrie 2010

MINISTERUL SĂNĂTĂȚII
Nr. 1.537 din 27 decembrie 2010

ORDIN
pentru aprobarea procedurii de desemnare a specialiștilor din domeniul medicinei, al psihologiei
și al asistenței sociale care pot participa la reevaluarea persoanelor adulte cu handicap
Având în vedere art. 902 alin. (1) lit. c) din Legea nr. 448/2006 privind protecția și promovarea drepturilor persoanelor cu
handicap, republicată, cu modificările și completările ulterioare,
în temeiul art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare, și al art. 7 alin. (4) din Hotărârea Guvernului nr. 144/2010 privind
organizarea și funcționarea Ministerului Sănătății, cu modificările și completările ulterioare,
ministrul muncii, familiei și protecției sociale și ministrul sănătății emit următorul ordin:
Art. 1. — Se aprobă procedura de desemnare a specialiștilor

pot participa la reevaluarea persoanelor adulte cu handicap,

din domeniul medicinei, al psihologiei și al asistenței sociale care

prevăzută în anexa care face parte integrantă din prezentul ordin.

6

MONITORUL OFICIAL AL ROMÂNIEI, PARTEA I, Nr. 7/4.I.2011

Art. 2. — Comisia superioară de evaluare a persoanelor
Protecției Sociale și specialiștii desemnați potrivit procedurii

prevăzute la art. 1 vor duce la îndeplinire prevederile prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Ioan Nelu Botiș

p. Ministrul sănătății,
Raed Arafat

adulte cu handicap din cadrul Ministerului Muncii, Familiei și

ANEXĂ

PROCEDURA

de desemnare a specialiștilor din domeniul medicinei, al psihologiei și al asistenței sociale
care pot participa la reevaluarea persoanelor adulte cu handicap
Art. 1. — În sensul prezentei proceduri, termenii de mai jos
au următoarele semnificații:
a) Comisia superioară — Comisia superioară de evaluare a
persoanelor adulte cu handicap care funcționează în cadrul
Ministerului Muncii, Familiei și Protecției Sociale, în temeiul
art. 901 din Legea nr. 448/2006 privind protecția și promovarea
drepturilor persoanelor cu handicap, republicată, cu modificările
și completările ulterioare;
b) raportare — aducerea la cunoștința Comisiei superioare a
recomandărilor cuprinse în documentele întocmite în urma unor
acțiuni de control dispuse prin ordin al ministrului muncii, familiei
și protecției sociale sau în situația în care Comisia superioară se
sesizează din oficiu în cazul eliberării unor certificate de
încadrare în grad de handicap fără respectarea prevederilor
legale;
c) reevaluare — procedura dispusă de către Comisia
superioară ca urmare a recomandărilor cuprinse în documentele
întocmite în urma unor acțiuni de control dispuse prin ordin al
ministrului muncii, familiei și protecției sociale sau în situația în
care Comisia superioară se sesizează din oficiu în cazul
eliberării unor certificate de încadrare în grad de handicap fără
respectarea prevederilor legale;
d) lista națională de specialiști — lista nominală a experților
din domeniul medicinei, al psihologiei și al asistenței sociale,
aprobată prin ordin comun al ministrului muncii, familiei și
protecției sociale și al ministrului sănătății, pe baza propunerii
Colegiului Medicilor din România, a Colegiului Psihologilor din
România și a Colegiului Național al Asistenților Sociali;
e) Comisia de experți — comisia formată prin tragere la sorți
din lista națională de specialiști de către Comisia superioară și
care asigură reevaluarea persoanelor adulte cu handicap.
Art. 2. — (1) Raportările întocmite ca urmare a acțiunilor de
control dispuse prin ordin al ministrului muncii, familiei și

protecției sociale sau în situația în care Comisia superioară se
sesizează din oficiu în cazul eliberării unor certificate de
încadrare în grad de handicap fără respectarea prevederilor
legale vor fi transmise Comisiei superioare care le va consemna
într-un registru special, centralizate și analizate în vederea
demarării procedurii de reevaluare.
(2) În urma analizării, Comisia superioară identifică
persoanele cu handicap care vor fi supuse reevaluării, județul
în care acestea își au domiciliul, precum și tipul de handicap în
care au fost încadrate.
Art. 3. — (1) Specialiștii antrenați în procesul de reevaluare
vor fi extrași prin tragere la sorți, astfel:
a) în funcție de tipurile de handicap identificate sunt selectați
specialiștii din lista națională de specialiști;
b) în cadrul selecției prevăzute la lit. a) nu pot fi incluși
specialiștii care își desfășoară activitatea în județele de domiciliu
ale persoanelor cu handicap supuse reevaluării.
(2) Tragerea la sorți are loc în fiecare zi de marți, ora 10,00,
în funcție de numărul raportărilor înregistrate.
Art. 4. — (1) În urma tragerii la sorți se constituie comisiile de
experți, care vor fi încunoștințate despre perioada și locul
desfășurării reevaluării.
(2) În cazul în care, după contactarea specialiștilor din
comisiile de experți, există situația imposibilității participării la
reevaluare a unuia dintre specialiști, se procedează la reluarea
tragerii la sorți pentru specialitatea respectivă.
Art. 5. — Specialiștii care fac parte din comisiile de experți
sunt consultați în toate cazurile în care Comisia superioară
decide reevaluarea persoanelor adulte cu handicap.
Art. 6. — Comisiile de experți vor finaliza procedura de
reevaluare în interiorul termenului prevăzut la art. 904 alin. (4)
din Legea nr. 448/2006, republicată, cu modificările și
completările ulterioare.

MINISTERUL ECONOMIEI, COMERȚULUI ȘI MEDIULUI DE AFACERI

ORDIN
pentru modificarea și completarea anexelor la Ordinul ministrului economiei și finanțelor
nr. 2.286/2008 privind lansarea Cererii de propuneri de proiecte de investiții în instalații
de desulfurare a gazelor de ardere, arzătoare cu NOx redus și filtre pentru instalațiile mari
de ardere din grupuri modernizate/retehnologizate, din cadrul operațiunii 4.1.c) ăInvestiții
în instalații de desulfurare a gazelor de ardere, arzătoare cu NOx redus și filtre pentru instalațiile
mari de ardere din grupuri modernizate/retehnologizate” din axa prioritară 4 ăCreșterea eficienței
energetice și a securității furnizării în contextul combaterii schimbărilor climatice”
a Programului operațional sectorial ăCreșterea competitivității economice” (POS CCE)
În baza Hotărârii Guvernului nr. 457/2008 privind cadrul instituțional de coordonare și de gestionare a instrumentelor
structurale,
în conformitate cu Regulamentul (CE) nr. 1.083/2006 al Consiliului din 11 iulie 2006 de stabilire a anumitor dispoziții
generale privind Fondul European pentru Dezvoltare Regională, Fondul Social European și Fondul de Coeziune și de abrogare a

MONITORUL OFICIAL AL ROMÂNIEI, PARTEA I, Nr. 7/4.I.2011

7

Regulamentului (CE) nr. 1.260/1999, cu Regulamentul (CE) nr. 1.080/2006 al Parlamentului European și al Consiliului din 5 iulie
2006 privind Fondul European de Dezvoltare Regională și de abrogare a Regulamentului (CE) nr. 1.783/1999, cu Cadrul strategic
național de referință 2007—2013, aprobat prin Decizia Comisiei Europene nr. 2.594 din 25 iunie 2007, precum și cu Decizia
Comisiei nr. 3.472/2007 de aprobare a Programului operațional sectorial ăCreșterea competitivității economice”,
în temeiul prevederilor art. 9 alin. (4) din Hotărârea Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri, cu modificările și completările ulterioare,
ministrul economiei, comerțului și mediului de afaceri emite următorul ordin:
Art. I. — Ordinul ministrului economiei și finanțelor
nr. 2.286/2008 privind lansarea Cererii de propuneri de proiecte
de investiții în instalații de desulfurare a gazelor de ardere,
arzătoare cu NOx redus și filtre pentru instalațiile mari de ardere
din grupuri modernizate/retehnologizate, din cadrul operațiunii
4.1.c) ăInvestiții în instalații de desulfurare a gazelor de ardere,
arzătoare cu NOx redus și filtre pentru instalațiile mari de ardere
din grupuri modernizate/retehnologizate” din axa prioritară 4
ăCreșterea eficienței energetice și a securității furnizării în
contextul combaterii schimbărilor climatice” a Programului
operațional sectorial ăCreșterea competitivității economice”
(POS CCE), publicat în Monitorul Oficial al României, Partea I,
nr. 599 și 599 bis din 11 august 2008, cu modificările ulterioare,
se modifică și se completează după cum urmează:
1. În anexa nr. 1 ăCerere de propuneri de proiecte”, la
rubrica ăModalitatea, locul și termenul de depunere a
cererilor de finanțare, termenul de depunere a cererilor de
finanțare se prelungește până la data de 30 decembrie 2011,
ora 14,00.
2. În anexa nr. 2 ăGhidul solicitantului”, la capitolul VIII
ăEvaluarea și selecția proiectelor”, la finalul subcapitolului
VIII.1 ăVerificarea îndeplinirii criteriilor de conformitate
administrativă și de eligibilitate” se introduce o rubrică
ăNotă”, având următorul cuprins:
ăNOTĂ:

Dacă Acordul de mediu/decizia autorității competente pentru
protecția mediului (în decizie se va face precizarea că proiectul
propus «Nu se supune procedurii de evaluare a impactului
asupra mediului și procedurii de evaluare adecvată») nu a fost
depus/ă odată cu CRF, acesta/aceasta poate fi depusă la OIE în
perioada de verificare a conformității administrative a CRF și a
eligibilității solicitantului și a proiectului. Depunerea acordului de
mediu/deciziei este obligatorie până la demararea evaluării
tehnico-financiare a proiectului.”
3. În anexa nr. 2, la capitolul VIII, subcapitolul VIII.4
ăProiecte majore”, în rubrica ăInstrucțiuni privind
întocmirea Dosarului proiectului major”, după primele două
paragrafe se introduce un nou paragraf, cu următorul
cuprins:
ăAnaliza impactului asupra mediului se realizează de către
autoritatea competentă de protecția mediului și se finalizează
prin emiterea Acordului de mediu sau a deciziei prin care se
precizează că proiectul propus «Nu se supune procedurii de
evaluare a impactului asupra mediului și procedurii de evaluare
adecvată».”
4. În anexa nr. 2, la capitolul VIII, subcapitolul VIII.4, în
rubrica ăInstrucțiuni privind întocmirea Dosarului
proiectului major”, al treilea paragraf se modifică și va avea
următorul cuprins:
ăEvaluarea impactului asupra mediului (EIM) se va realiza
în conformitate cu prevederile Directivei Consiliului 85/337/EEC
din 27 iunie 1985 privind evaluarea efectelor anumitor proiecte
publice și private asupra mediului, amendată de Directiva
97/11/EC, transpusă în legislația românească prin HG
nr. 445/2009 și Ordinul ministrului mediului și pădurilor, al
ministrului administrației și internelor, al ministrului agriculturii și
dezvoltării rurale și al ministrului dezvoltării regionale și turismului

nr. 135/76/84/1.284/2010 privind aprobarea Metodologiei de
aplicare a evaluării impactului asupra mediului pentru proiecte
publice și private, Ordinul ministrului apelor și protecției mediului
nr. 863/2002 privind aprobarea ghidurilor metodologice
aplicabile etapelor procedurii-cadru de evaluare a impactului
asupra mediului și Ordinul ministrului apelor și protecției
mediului nr. 864/2002 pentru aprobarea Procedurii de evaluare
a impactului asupra mediului în context transfrontieră și de
participare a publicului la luarea deciziei în cazul proiectelor cu
impact transfrontieră și ale Directivei 2003/35/CE a
Parlamentului European și a Consiliului din 26 mai 2003 de
instituire a participării publicului la elaborarea anumitor planuri și
programe privind mediul și de modificare a directivelor
25/337/CEE și 96/61/CE ale Consiliului în ceea ce privește
participarea publicului și accesul la justiție.”
5. În anexa nr. 2, la capitolul VIII, subcapitolul VIII.4, la
rubrica ăInstrucțiuni privind întocmirea Dosarului
proiectului major”, după al șaselea paragraf se introduce
un nou paragraf, cu următorul cuprins:
ăÎn cazul în care autoritatea competentă decide că nu este
necesară parcurgerea procedurii de EIM, decizia va trebui
justificată riguros cu elemente tehnico-economice și de protecția
mediului.”
6. În anexa nr. 2, la capitolul IX ăContractul de finanțare”,
subcapitolul IX.1. ăCondiții de încheiere a Contractului de
finanțare”, marcatorul ăAcord de mediu” se modifică și va
avea următorul cuprins:
ăAcord de mediu eliberat de Agenția Națională pentru
Protecția Mediului sau de către autoritățile publice regionale sau
județene pentru protecția mediului (conform HG 445/2009), în
copie certificată — dacă există la data depunerii CRF și a fost
inclus de către Solicitant în documentele anexate CRF, doar
pentru cazurile în care a expirat termenul de valabilitate al
acestuia până la data demarării contractării/decizie a autorității
competente pentru protecția mediului cu precizarea că proiectul
propus «Nu se supune procedurii de evaluare a impactului
asupra mediului și procedurii de evaluare adecvată»”.
7. În anexa nr. 2, la capitolul X ăLegislație aplicabilă”, la
punctul C ăLegislația aferentă temelor orizontale”, rubrica
ăDezvoltare durabilă, protecția mediului, egalitatea de
șanse:”, ăOrdinul ministrului apelor și protecției mediului
nr. 860/2002 pentru aprobarea Procedurii de evaluare a
impactului asupra mediului și de emitere a acordului de
mediu, cu modificările și completările ulterioare, publicat în
Monitorul Oficial al României, Partea I, nr. 52 din 30 ianuarie
2003” se înlocuiește cu ăOrdinul ministrului mediului și
pădurilor, al ministrului administrației și internelor, al
ministrului agriculturii și dezvoltării rurale și al ministrului
dezvoltării regionale și turismului nr. 135/76/84/1.284/2010
privind aprobarea Metodologiei de aplicare a evaluării
impactului asupra mediului pentru proiecte publice și
private, publicat în Monitorul Oficial al României, Partea I,
nr. 274 din 27 aprilie 2010;”.
8. În anexa nr. 2, la secțiunea C ăAnexe”, anexa 2 ăOpis
al dosarului cererii de finanțare”, numărul curent 15 se
modifică și va avea următorul cuprins:

8

MONITORUL OFICIAL AL ROMÂNIEI, PARTEA I, Nr. 7/4.I.2011

ă15. Acordul de mediu eliberat de Agenția Națională pentru
Protecția Mediului sau de către autoritățile publice regionale sau
județene pentru protecția mediului (în copie certificată) și
Raportul privind impactul asupra mediului (în cazul proiectelor
pentru care se solicită acest studiu, conform HG 445/2009), (în
copie)/decizia autorității competente pentru protecția mediului
cu precizarea că proiectul propus «Nu se supune procedurii de
evaluare a impactului asupra mediului și procedurii de evaluare
adecvată» (în copie)/Dovada depunerii solicitării pentru actul
administrativ al autorității competente pentru protecția mediului
(în copie). Depunerea acordului de mediu/deciziei este
obligatorie până la demararea evaluării tehnico-financiare a
proiectului.”
9. În anexa nr. 2, la secțiunea C ăAnexe”, anexa 4 ăLista
de verificare a conformității administrative și a eligibilității”,
rubrica ăCriterii de conformitate administrativă”, punctul 25
se modifică și va avea următorul cuprins:

ă25. CRF este însoțită de Acordul de mediu (în copie
certificată) și Raportul privind impactul asupra mediului (în cazul
proiectelor pentru care se solicită acest studiu) (în copie)/decizia
autorității competente pentru protecția mediului cu precizarea
că proiectul propus «Nu se supune procedurii de evaluare a
impactului asupra mediului și procedurii de evaluare adecvată»
(în copie)/Dovada depunerii solicitării pentru actul administrativ
al autorității competente pentru protecția mediului (în copie).”
10. În anexa nr. 2, la secțiunea C ăAnexe”, anexa 4 ăLista
de verificare a conformității administrative și a eligibilității”,
în rubrica ăCriterii de eligibilitate a proiectului”, punctul 5 se
modifică și va avea următorul cuprins:
ă5. Proiectul respectă reglementările naționale și comunitare
privind protecția mediului (în baza Anexei 3B — Declarație de
angajament, Anexei 3F — Autoevaluarea în raport cu
criteriile de mediu și Acordului de mediu/Deciziei).”
Art. II. — Prezentul ordin se publică în Monitorul Oficial al
României, Partea I.

Ministrul economiei, comerțului și mediului de afaceri,
Ion Ariton
București, 28 decembrie 2010.
Nr. 2.926.

REPUBLICĂRI
L E G E A Nr. 266/2002*)
privind producerea, prelucrarea, controlul și certificarea calității, comercializarea semințelor
și a materialului săditor, precum și testarea și înregistrarea soiurilor de plante
CAPITOLUL I
Dispoziții generale
Art. 1. — (1) Ministerul Agriculturii și Dezvoltării Rurale
asigură cadrul organizatoric și respectarea prevederilor legale
privind producerea, prelucrarea, controlul și certificarea calității,
în vederea comercializării semințelor și a materialului săditor,
precum și testarea, înregistrarea și protecția soiurilor de plante.
(2) Semințele și materialul săditor din speciile de plante
cărora li se aplică prevederile prezentei legi, precum și regulile
aplicabile acestora, după caz, se stabilesc prin ordin al
ministrului agriculturii și dezvoltării rurale, cu respectarea
prevederilor comunitare în domeniu.
(3) În cuprinsul prezentei legi, termenul sămânță cuprinde și
materialul săditor, iar termenul plante cuprinde plantele agricole
și horticole.
Art. 2. — În domeniul de activitate prevăzut la art. 1,
Ministerului Agriculturii și Dezvoltării Rurale, prin autoritățile
oficiale desemnate — Inspecția Națională pentru Calitatea
Semințelor, denumită în continuare I.N.C.S., și Institutul de Stat
pentru Testarea și Înregistrarea Soiurilor —, îi revin următoarele
atribuții și răspunderi principale:
a) elaborează și aprobă metodologia de instruire, atestare,
înregistrare a operatorilor economici, implicați profesional,
indiferent de forma de proprietate, care produc în vederea

comercializării, prelucrează și comercializează semințe din
speciile de plante prevăzute la art. 1;
b) asigură cadrul organizatoric pentru controlul și certificarea
semințelor din punct de vedere al identității și purității varietale
și al standardelor de calitate, inclusiv a stării fitosanitare, în
vederea utilizării și comercializării semințelor;
c) urmărește, coordonează și controlează aplicarea de către
operatorii economici înregistrați a normelor și regulilor privind
producerea,
prelucrarea,
controlul,
certificarea
și
comercializarea semințelor și a materialului săditor;
d) elaborează și aprobă normele naționale pentru
producerea, prelucrarea și comercializarea semințelor, precum
și pe cele privind ajutoarele financiare, în conformitate cu
reglementările și procedurile comunitare în domeniu;
e) sprijină dezvoltarea cercetărilor autohtone pentru crearea
de soiuri din speciile de plante de interes economic și stabilește
măsuri pentru protejarea producătorilor agricoli, persoane fizice
și juridice, împotriva riscului utilizării de semințe ori de soiuri
necorespunzătoare, reglementând folosirea la însămânțare a
semințelor certificate sau care îndeplinesc condițiile și normele
de calitate reglementate ori din soiuri acceptate conform
prezentei legi;
f) colaborează cu organizațiile și asociațiile profesionale din
domeniul semințelor, cu companiile de semințe, cu operatorii

*) Republicată în temeiul art. III din Legea nr. 212/2010 pentru modificarea și completarea Legii nr. 266/2002 privind producerea, prelucrarea, controlul
și certificarea calității, comercializarea semințelor și a materialului săditor, precum și înregistrarea soiurilor de plante, publicată în Monitorul Oficial al României,
Partea I, nr. 790 din 25 noiembrie 2010, dându-se textelor o nouă numerotare.
Legea nr. 266/2002 privind producerea, prelucrarea, controlul și certificarea calității, comercializarea semințelor și a materialului săditor, precum și
testarea și înregistrarea soiurilor de plante a fost publicată în Monitorul Oficial al României, Partea I, nr. 343 din 23 mai 2002.

MONITORUL OFICIAL AL ROMÂNIEI, PARTEA I, Nr. 7/4.I.2011
economici înregistrați și implicați în producerea, prelucrarea și
comercializarea semințelor și a materialului săditor pentru
aplicarea măsurilor necesare, în vederea respectării prevederilor
legale comunitare și naționale, inclusiv prin punerea la dispoziție
a informațiilor relevante de care dispun;
g) urmărește aplicarea prevederilor prezentei legi, a
prevederilor comunitare și naționale, precum și a celor ce rezultă
din convențiile și acordurile internaționale la care România este
parte, în domeniul producerii, prelucrării, controlului calității și
comercializării semințelor, a materialului săditor și a protecției
noilor soiuri de plante;
h) stabilește măsuri pentru eliminarea posibilităților de
perturbare a pieței semințelor, pentru conservarea resurselor
genetice de plante și pentru protecția mediului, sănătății umane
și animale, în conformitate cu prevederile și procedurile
comunitare;
i) asigură cadrul organizatoric pentru testarea și înregistrarea
soiurilor în Registrul soiurilor de plante înregistrate, denumit în
continuare Registrul soiurilor, și în Catalogul oficial al soiurilor
de plante de cultură din România, denumit în continuare Catalog
oficial, în vederea utilizării și comercializării semințelor și a
materialului săditor, precum și pentru acordarea brevetului de
soi;
j) aprobă publicarea anuală sau periodică, după caz, a listei
cuprinzând soiurile în Catalogul oficial al soiurilor de plante
înregistrate, precum și lista ori listele cuprinzând soiurile
recomandate a se utiliza de către cultivatorii din România sau
abilitează publicarea acestora.
Art. 3. — Definirea termenilor de specialitate utilizați este
prevăzută în anexa care face parte integrantă din prezenta lege
și care poate fi modificată și completată de Ministerul Agriculturii
și Dezvoltării Rurale, în funcție de evoluția cunoștințelor de
specialitate și a reglementărilor comunitare sau a altor
organisme internaționale în domeniu, la care România este
parte.
CAPITOLUL II
Producerea, prelucrarea și/sau comercializarea
semințelor
Art. 4. — (1) Producerea în vederea comercializării,
prelucrarea și/sau comercializarea semințelor se realizează de
către:
a) operatorii economici cu sediul social pe teritoriul României,
persoane fizice sau juridice, înregistrați în acest scop și care au
primit autorizație eliberată de autoritatea oficială desemnată;
b) alți operatori economici cu sediul social pe teritoriul altor
state membre ale Uniunii Europene, înregistrați în acest scop
pe teritoriul unui stat membru, dar care prestează servicii pe
teritoriul României, după caz.
(2) Operatorii economici — persoanele fizice sau juridice
prevăzute la alin. (1) lit. a) — pot fi înregistrați, la cerere, dacă
fac dovada că dispun de dotările tehnico-materiale necesare și
de personal care are cunoștințe corespunzătoare pentru
activitatea solicitată, conform reglementărilor în vigoare, inclusiv
cele privind starea fitosanitară, după caz.
(3) Metodologia de înregistrare și eliberare a autorizației
prevăzute la alin. (1) lit. a) se aprobă prin ordin al ministrului
agriculturii și dezvoltării rurale, în conformitate cu prevederile
comunitare.
Art. 5. — Operatorii economici înregistrați pentru producerea,
prelucrarea și/sau comercializarea semințelor au următoarele
obligații:
a) să respecte normele și regulile în vigoare privind
producerea, prelucrarea și comercializarea semințelor, inclusiv
cele privind starea fitosanitară, după caz, și să se supună
controlului tehnic și economic efectuat de autoritățile oficiale
abilitate, conform legii;

9

b) să țină la zi evidența producției, a tranzacțiilor și a
stocurilor de semințe într-un registru de intrări și ieșiri, conform
modelului stabilit prin ordin al ministrului agriculturii și dezvoltării
rurale, pe care să îl pună la dispoziția autorităților oficiale, la
cererea acestora;
c) să respecte prevederile legale privind protecția soiurilor
de plante protejate prin brevet;
d) să declare autorității oficiale desemnate suprafețele pentru
producerea semințelor și cantitățile pe care le propun pentru
certificare și comercializare, precum și datele tehnice, statistice
și raportările solicitate de autoritatea oficială desemnată, în
termenul stabilit de aceasta;
e) să asigure folosirea metodelor de înmulțire și a
tehnologiilor adecvate, autocontrolul calității și al cerințelor de
calitate și să garanteze beneficiarilor calitatea semințelor livrate
pe perioada de valabilitate.
Art. 6. — (1) Autorizația acordată în urma înregistrării unui
operator economic pentru producerea, prelucrarea și/sau
comercializarea semințelor, după caz, poate fi retrasă temporar
ori definitiv numai de autoritatea oficială care a eliberat-o, dacă
se constată că au fost încălcate obligațiile ce îi revin potrivit
prevederilor art. 5.
(2) Autoritatea oficială desemnată poate aplica prevederile
alin. (1) și pentru alte încălcări ale regulilor și normelor,
prevăzute în prezenta lege.
Art. 7. — (1) Operatorii economici producători de semințe
înregistrați încheie în scris contracte, convenții sau înțelegeri cu
producătorii agricoli învecinați, persoane fizice ori juridice,
pentru respectarea de către aceștia a distanțelor de izolare față
de culturile destinate loturilor semincere, conform normelor
tehnice stabilite.
(2) Pentru asigurarea calității semințelor, Ministerul
Agriculturii și Dezvoltării Rurale poate stabili prin regulament,
pentru anumite specii, soiuri sau tipuri de semințe, zone închise
de multiplicare, ca o condiție prealabilă de recunoaștere.
Art. 8. — Amelioratorii sau menținătorii de soiuri pun la
dispoziția operatorilor economici înregistrați, care multiplică
aceste soiuri, tehnologiile specifice de producere a semințelor pe
bază de contract, acordul de multiplicare pentru soiurile protejate
prin brevet și descrierea caracterelor morfologice, în conformitate
cu Uniunea Internațională pentru Protecția Noilor Soiuri de
Plante, denumită în continuare U.P.O.V., în condițiile legii.
Art. 9. — Producerea semințelor din categoriile prebază și
bază se face de către sau sub responsabilitatea persoanelor
fizice ori juridice, specificate ca menținător, sau de către
reprezentanți legali ai acestora, specificați în Registrul soiurilor,
și publicate în Catalogul oficial pentru anul respectiv sau în
Catalogul comun al Comunității Europene, în cataloagele
statelor membre ori în lista soiurilor Organizației de Cooperare
și Dezvoltare Economică, denumită în continuare O.C.D.E., sau
de alți operatori economici multiplicatori pe bază de contract cu
menținătorul soiului, după caz.
Art. 10. — Operatorii economici înregistrați pentru
producerea, prelucrarea și/sau comercializarea semințelor
răspund pentru calitatea și identitatea acestora și vor suporta
daunele provocate beneficiarilor pentru comercializarea de
semințe necorespunzătoare, conform legislației în vigoare.
Art. 11. — Operatorii economici înregistrați pentru
producerea, prelucrarea și/sau comercializarea semințelor au
obligația de a le depozita, manipula, trata și transporta pe specii,
soiuri, categorii și loturi de semințe, în ambalaje specifice,
corespunzătoare, etichetate conform normelor în vigoare.
Art. 12. — (1) Regulile și normele tehnice privind producerea,
prelucrarea, controlul și certificarea calității și/sau
comercializarea semințelor, procedurile de înregistrare, de
supraveghere, de monitorizare și de autorizare a activităților
operatorilor economici se aprobă prin ordin al ministrului

10

MONITORUL OFICIAL AL ROMÂNIEI, PARTEA I, Nr. 7/4.I.2011

agriculturii și dezvoltării rurale*), cu respectarea prevederilor
prezentei legi și a reglementărilor Uniunii Europene, ale
O.C.D.E., ale Asociației Internaționale pentru Testarea
Semințelor, denumită în continuare I.S.T.A., ale U.P.O.V., ale
Oficiului Comunitar al Soiurilor de Plante, denumit în continuare
C.P.V.O., sau ale altor organisme internaționale la care România
este parte, după caz.
(2) Regulile și normele privind testarea, înregistrarea și
protecția soiurilor se aprobă prin ordin al ministrului agriculturii
și dezvoltării rurale*), cu respectarea prevederilor prezentei legi
și a reglementărilor Uniunii Europene, ale O.C.D.E., ale U.P.O.V.
sau ale altor organisme internaționale la care România este
parte, după caz.
Art. 13. — (1) Sămânța se comercializează în ambalaje
specifice, închise și marcate cu o etichetă oficială și/sau a
furnizorului, după caz, imprimată cu informațiile prevăzute de
regulile și normele tehnice. Reambalarea și reetichetarea sunt
permise oficial sau sub supraveghere oficială, conform regulilor
și normelor comunitare și naționale și numai de către operatorii
economici înregistrați în acest scop.
(2) Sămânța brută a cărei identitate este atestată oficial se
poate comercializa în vederea prelucrării numai în baza
prevederilor contractului încheiat între producător și menținătorul
soiului.
Art. 14. — (1) Sămânța din soiurile speciilor de plante
stabilite de directivele Comunității Europene poate fi produsă în
România sau în alte state membre în scopul comercializării,
respectiv poate fi comercializată, numai dacă soiul este
înregistrat în Catalogul comun al Comunității Europene sau în
Catalogul oficial ori în cataloagele statelor membre, în
conformitate cu prevederile comunitare.
(2) Sămânța din soiurile speciilor de plante provenite din alte
țări decât cele din Uniunea Europeană, denumite în continuare țări
terțe, poate fi produsă, respectiv comercializată, în măsura în care
acestea respectă reglementările comunitare și naționale în vigoare,
iar soiul este înregistrat în Catalogul oficial sau în Catalogul comun
al Comunității Europene ori în cataloagele statelor membre.
(3) Soiurile care nu sunt înregistrate conform prevederilor
alin. (1) se pot comercializa astfel:
a) semințele importate din țări terțe destinate multiplicării,
conform regulilor O.C.D.E. sau pe baze contractuale, în vederea
exportului integral;
b) cantitățile destinate altor scopuri de testare sau
experimentare, în măsura în care aparțin unui soi pentru care a
fost depusă o cerere de testare în vederea înscrierii în Catalogul
oficial al României sau în catalogul altui stat membru al
Comunității Europene, conform procedurilor comunitare. În
cazul unui soi modificat genetic se vor respecta prevederile
legale privind evitarea riscurilor pentru sănătatea omului și a
mediului înconjurător;
c) semințele din genuri și specii de plante, altele decât cele
prevăzute la lit. a) și b), stabilite de Ministerul Agriculturii și
Dezvoltării Rurale, cu respectarea procedurilor comunitare.
(4) Speciile și soiurile care nu sunt înregistrate conform
prevederilor alin. (1) pot fi importate din țări terțe, cu avizul
autorității oficiale desemnate, astfel:
a) semințele destinate pentru scopuri științifice sau de
selecție;
b) semințele destinate testării în vederea înregistrării;
c) semințe pentru loturi demonstrative;
d) semințe pentru reclamă, promovare și expoziții.

Art. 15. — Pentru conservarea resurselor genetice de plante,
prin ordin al ministrului agriculturii și dezvoltării rurale se
stabilesc condiții specifice privind testarea și înregistrarea
soiurilor, producerea, controlul calității și comercializarea
semințelor din aceste plante, în conformitate cu prevederile
comunitare.
Art. 16. — Prin ordin al ministrului agriculturii și dezvoltării
rurale se pot stabili condiții speciale care să reglementeze
comercializarea unor categorii de semințe neprevăzute la
art. 13—15.
Art. 17. — (1) Operatorii economici înregistrați pentru
comercializarea semințelor pot efectua importuri și exporturi de
semințe din și în țări terțe, în conformitate cu reglementările
Uniunii Europene, ale O.C.D.E. și cu normele interne, după caz.
(2) Importul de semințe din țări terțe este admis cu avizul
prealabil al autorității oficiale desemnate a Ministerului
Agriculturii și Dezvoltării Rurale, în condițiile regulilor și normelor
tehnice în vigoare și ale procedurilor comunitare.
(3) Importul de semințe din țări terțe, pentru speciile și soiurile
la care se constată echivalența cerințelor de producere și de
control sau certificare, se admite cu respectarea prevederilor
art. 14. Echivalența se constată de autoritatea oficială
desemnată, conform procedurilor comunitare.
(4) Importatorii vor comunica efectuarea importului
autorităților oficiale teritoriale desemnate ale Ministerului
Agriculturii și Dezvoltării Rurale, care vor verifica respectarea
condițiilor de import și punere pe piață.
(5) Operatorii economici importatori vor înregistra cantitățile
de semințe importate și exportate în Registrul de intrări și ieșiri.
Art. 18. — Sămânța importată circulă pe piața internă în
ambalajele specifice și cu etichetele originale. Reambalarea și
reetichetarea sunt permise sub supraveghere oficială și numai
de către operatorii economici înregistrați în acest scop, conform
prevederilor legislației în vigoare.
Art. 19. — Exportul de semințe în țări terțe este admis pe
baze contractuale, cu condiția respectării reglementărilor interne
și internaționale privind circulația semințelor destinate comerțului
internațional, a reglementărilor Comunității Europene sau, după
caz, a condițiilor solicitate de importator.
CAPITOLUL III
Controlul și certificarea calității semințelor
Art. 20. — (1) Controlul, certificarea identității și testarea
calității semințelor, înregistrarea, supravegherea, monitorizarea
și autorizarea operatorilor economici în toate etapele producerii,
prelucrării și comercializării se fac de către Ministerul Agriculturii
și Dezvoltării Rurale prin I.N.C.S., prin inspectoratele teritoriale
pentru calitatea semințelor și a materialului săditor, denumite în
continuare I.T.C.S.M.S., și Laboratorul Central pentru Calitatea
Semințelor și a Materialului Săditor, denumit în continuare
L.C.C.S.M.S., în conformitate cu regulile, normele tehnice și
reglementările comunitare și internaționale în vigoare.
(2) Se înființează Laboratorul Central pentru Calitatea
Semințelor și a Materialului Săditor prin reorganizarea
Laboratorului Central pentru Controlul Calității Semințelor. În
termen de 60 de zile de la data intrării în vigoare a prezentei
legi, Ministerul Agriculturii și Dezvoltării Rurale va supune
Guvernului spre adoptare reorganizarea și funcționarea
Laboratorului Central pentru Calitatea Semințelor și a
Materialului Săditor.**)

*) A se vedea Ordinul ministrului agriculturii, pădurilor, apelor și mediului nr. 564/2003 pentru aprobarea Regulilor și normelor tehnice interne privind
producerea în vederea comercializării, prelucrarea, controlul și/sau certificarea calității semințelor și a materialului săditor din unele specii de plante produse și
comercializate pe teritoriul României, publicat în Monitorul Oficial al României, Partea I, nr. 654 din 16 septembrie 2003.
**) A se vedea Hotărârea Guvernului nr. 1.433/2009 privind înființarea, organizarea și funcționarea Laboratorului Central pentru Calitatea Semințelor și
a Materialului Săditor, ca urmare a comasării prin absorbție și a preluării activității Băncii de Resurse Genetice Vegetale Suceava, publicată în Monitorul Oficial al
României, Partea I, nr. 857 din 9 decembrie 2009, modificată prin Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia, publicată în Monitorul Oficial al României, Partea I, nr. 548 din 4 august 2010.

MONITORUL OFICIAL AL ROMÂNIEI, PARTEA I, Nr. 7/4.I.2011
(3) I.T.C.S.M.S. și L.C.C.S.M.S. funcționează ca instituții
publice cu personalitate juridică, în subordinea Ministerului
Agriculturii și Dezvoltării Rurale, finanțate din venituri proprii și
subvenții acordate de la bugetul de stat.
(4) Eliberarea certificatelor internaționale pentru semințele
din speciile de plante agricole și horticole se efectuează de către
L.C.C.S.M.S. București, care este laborator oficial, precum și de
alte laboratoare ale companiilor de semințe acreditate I.S.T.A.
(5) I.T.C.S.M.S. și L.C.C.S.M.S. răspund pentru documentele
oficiale pe care le emit. Documentele oficiale privind certificarea
calității semințelor, cuprinse în legislația în vigoare, pot fi emise
doar de laboratoarele autorizate, în conformitate cu procedurile
stabilite prin ordin al ministrului agriculturii și dezvoltării rurale.
Art. 21. — (1) I.N.C.S., în calitate de autoritate oficială
națională desemnată, are următoarele atribuții:
a) instruiește, atestă, înregistrează, eliberează și retrage
autorizațiile de funcționare pentru operatorii economici care
efectuează operațiuni de producere, prelucrare și/sau
comercializare a semințelor, după caz, cu respectarea
prevederilor art. 4—6, prin autoritățile oficiale teritoriale;
b) elaborează și propune spre aprobare Ministerului
Agriculturii și Dezvoltării Rurale proiecte de acte normative
privind calitatea semințelor și a soiurilor;
c) organizează, coordonează și controlează activitatea
I.T.C.S.M.S. și a L.C.C.S.M.S.;
d) elaborează și supune spre aprobare reguli, norme și
metodologii de înregistrare, producere, control, certificare,
autorizare și comercializare, potrivit reglementărilor comunitare
și internaționale în domeniul semințelor la care România este
parte, înregistrează solicitările anuale ale operatorilor economici
de multiplicare și certificare a semințelor și urmărește aplicarea
acestora;
e) asigură și exercită controlul, în scopul menținerii calității
semințelor, la toate categoriile, în precontrol și postcontrol, prin
scheme și tehnici științifice adecvate;
f) asigură legătura cu structurile de specialitate din cadrul
Uniunii Europene și al altor organizații internaționale specializate
în domeniul semințelor și soiurilor și reprezintă România în
relațiile cu acestea;
g) autorizează persoanele fizice sau juridice care întrunesc
condițiile stabilite prin ordin al ministrului agriculturii și dezvoltării
rurale pentru a efectua inspecții în câmp, a preleva eșantioane
de semințe, precum și laboratoarele care testează calitatea
semințelor, emit documente și efectuează alte activități specifice
sub supravegherea sa;
h) poate retrage autorizarea, anula documentele emise sau
măsurile luate de către persoanele fizice ori juridice autorizate,
dacă se constată că au fost încălcate obligațiile ce le revin
potrivit normelor și controlului de autorizare;
i) asigură instruirea și atestarea personalului oficial de
specialitate, precum și a personalului operatorilor economici
autorizați pentru activități specifice;
j) monitorizează activitățile desfășurate de operatorii
economici, prin autoritățile oficiale teritoriale, în scopul verificării
îndeplinirii continue a cerințelor prevăzute la art. 5;
k) rezolvă litigii de specialitate în domeniul său de activitate.
(2) Pentru efectuarea controlului, certificării, înregistrării,
autorizării, supravegherii, monitorizării testelor de calitate a
semințelor și a altor servicii prestate, solicitantul va plăti
contravaloarea prestațiilor odată cu admiterea cererii, conform
tarifelor stabilite prin ordin al ministrului agriculturii și dezvoltării
rurale. Sumele rezultate se constituie ca venituri proprii ale
I.T.C.S.M.S. și L.C.C.S.M.S.

11

Art. 22. — (1) Categoriile de sămânță care se controlează și
pentru care se pot emite certificate oficiale care să ateste
identificarea și calitatea acestora, în condițiile prezentei legi,
sunt:
a) sămânța prebază;
b) sămânța bază;
c) sămânța certificată;
d) sămânța comercială de plante oleaginoase și furajere.
(2) Categoria de sămânță standard se supune unui control
oficial în postcontrol pentru verificarea identității și purității
varietale.
(3) Autoritatea oficială poate, prin regulile și normele de
producere, control, certificare și comercializare, să includă mai
multe generații la categoriile de sămânță prebază sau bază ori
să subdividă aceste categorii prin generații, în conformitate cu
reglementările Uniunii Europene și ale organismelor
internaționale în domeniu la care România este parte sau cu
reguli naționale, după caz.
Art. 23. — Se admit pentru control și certificare oficială ori
sub supraveghere oficială genurile, speciile și soiurile stabilite
în condițiile prezentei legi sau ale reglementărilor comunitare
specifice.
Art. 24. — (1) Este interzisă comercializarea semințelor care
nu respectă regulile și normele în vigoare, inclusiv cele de
ambalare, închidere, sigilare și etichetare.
(2) Se interzice impunerea altor restricții de comercializare a
semințelor, în ceea ce privește caracteristicile acestora,
condițiile de examinare, marcare și închidere, decât cele
prevăzute de prezenta lege sau de alte reglementări specifice în
vigoare.
(3) Pentru anumite specii sau grupe de specii, Ministerul
Agriculturii și Dezvoltării Rurale, în conformitate cu procedurile
Comunității Europene, poate aproba, pentru micii producători
ale căror producție și comercializare sunt destinate utilizatorilor
finali și care nu sunt implicați profesional în producerea de
material de înmulțire, să comercializeze pe piața locală material
care nu satisface cerințele generale privind ambalarea, sistemul
de închidere și etichetare, fără a aduce prejudicii reglementărilor
de carantină fitosanitară și cu garantarea calității acestora.
Art. 25. — Pentru depășirea unor dificultăți temporare de
aprovizionare generală cu sămânță certificată sau cu sămânță
standard pe teritoriul Comunității Europene poate fi decis, în
conformitate cu procedurile Comunității Europene, pentru o
perioadă determinată, să se comercializeze cantități necesare
de sămânță dintr-o categorie ce corespunde unor cerințe mai
puțin stricte decât cele prevăzute de regulile și normele în
vigoare, precum și de semințe din soiuri care nu sunt incluse în
Catalogul comun al Comunității Europene, catalogul național al
unui stat membru, respectiv în Catalogul oficial.
CAPITOLUL IV
Piața semințelor
Art. 26. — (1) Operatorii economici —- persoane fizice sau
juridice — înregistrați pentru producerea de semințe pot
beneficia de ajutoare financiare comunitare ori naționale pentru
producerea de semințe certificate, realizată în baza unui
contract sau a declarației de multiplicare înregistrate la
autoritatea oficială desemnată, în condițiile stabilite de
reglementările comunitare ori naționale, după caz.
(2) Prevederile comunitare în domeniul semințelor și
materialului săditor stabilite prin directive și decizii se transpun
prin acte normative naționale de implementare.

12

MONITORUL OFICIAL AL ROMÂNIEI, PARTEA I, Nr. 7/4.I.2011

CAPITOLUL V
Testarea, înregistrarea și protecția soiurilor de plante
Art. 27. — (1) Ministerul Agriculturii și Dezvoltării Rurale
asigură cadrul organizatoric pentru testarea și înregistrarea
soiurilor în Registrul soiurilor și în Catalogul oficial, precum și în
Registrul național al brevetelor pentru soiuri.
(2) Soiurile din speciile înregistrate în Catalogul comun al
Comunității Europene sau în catalogul național al unui stat
membru al acesteia se echivalează cu soiurile înregistrate în
Catalogul oficial, în conformitate cu prevederile comunitare în
vigoare.
(3) Testarea soiurilor și înregistrarea acestora în Catalogul
oficial, în vederea cultivării și comercializării, acordarea
brevetelor în vederea protecției juridice a noilor soiuri, în
condițiile Legii nr. 255/1998 privind protecția noilor soiuri de
plante, republicată, se fac de către Institutul de Stat pentru
Testarea și Înregistrarea Soiurilor, autoritate națională oficială
desemnată, instituție publică în subordinea Ministerului
Agriculturii și Dezvoltării Rurale, în conformitate cu regulile și
reglementările internaționale în vigoare.
Art. 28. — Semințele din soiurile radiate din Catalogul oficial,
în situațiile prevăzute la art. 33, mai pot fi certificate și
comercializate după radiere pentru o perioadă de până la data
de 30 iunie a anului al treilea de la radiere.
Art. 29. — (1) Înregistrarea unui soi în Registrul soiurilor și
publicarea lui în Catalogul oficial se fac prin ordin al ministrului
agriculturii și dezvoltării rurale, după ce s-a stabilit, în urma
examinării tehnice efectuate de Institutul de Stat pentru Testarea
și Înregistrarea Soiurilor, că îndeplinește condițiile de
distinctivitate, uniformitate și stabilitate și că pentru soiurile din
speciile stabilite de reglementările comunitare soiul posedă
valoare agronomică și/sau de utilizare.
(2) Testele de distinctivitate, uniformitate și stabilitate
efectuate de o instituție similară din alt stat membru al Uniunii
Europene sunt oficial recunoscute.
(3) Soiurile care îndeplinesc condițiile de acordare a
protecției se înregistrează în Registrul național al brevetelor
pentru soiuri.
Art. 30. — La înregistrarea în Registrul soiurilor, fiecare soi
trebuie să fie individualizat printr-o denumire acceptată, care să
facă posibilă identificarea sa, în conformitate cu procedurile
Comunității Europene.
Art. 31. — Înscrierea soiurilor pentru examinare se face pe
baza unei cereri a amelioratorului sau a reprezentantului
acestuia, împuternicit în scris, însoțită de chestionarul tehnic
U.P.O.V., C.P.V.O. sau de ghidul național și de asigurare a
cantităților de semințe necesare examinării.
Art. 32. — Pentru un soi local, dintr-o regiune bine
determinată, sau dacă amelioratorul nu mai există, înregistrarea
ori prelungirea acesteia se poate face din oficiu de către
Ministerul Agriculturii și Dezvoltării Rurale, prin Institutul de Stat
pentru Testarea și Înregistrarea Soiurilor, care stabilește și
menținătorul soiului respectiv, în conformitate cu reglementările
Uniunii Europene.
Art. 33. — Radierea unui soi din Catalogul oficial se face prin
ordin al ministrului agriculturii și dezvoltării rurale în cazurile în
care:
a) se dovedește necorespunzător din punctul de vedere al
distinctivității, uniformității și stabilității, caracteristici pe baza
cărora a fost făcută înregistrarea în Registrul soiurilor și în
Catalogul oficial sau în Registrul național al brevetelor pentru
soiuri;
b) au apărut caracteristici noi care ar fi împiedicat
înregistrarea sa, necunoscute la data când s-a făcut aceasta;

c) la cererea amelioratorului, a reprezentantului acestuia sau
a menținătorului soiului, după caz, precum și în cazul în care
menținătorul nu își îndeplinește obligațiile ce îi revin de a
prezenta în orice moment sămânța necesară reproducerii
soiului, conform caracteristicilor inițiale existente la înregistrare,
și de a se supune verificării periodice de către Institutul de Stat
pentru Testarea și Înregistrarea Soiurilor;
d) nu mai există un menținător al soiului înregistrat;
e) se dovedește că același soi este înregistrat sub un alt
nume;
f) titularul certificatului de înregistrare sau menținătorul nu
achită tarifele de menținere în listă conform legislației în vigoare,
precum și pentru verificarea soiului pe durata în care acesta este
înregistrat;
g) după 10 ani de la înregistrarea soiului nu se mai solicită
sau nu se mai aprobă reînscrierea;
h) dacă legislația, regulamentele și prevederile directivelor
comunitare din domeniu nu sunt respectate.
Art. 34. — (1) Institutul de Stat pentru Testarea și
Înregistrarea Soiurilor, denumit în continuare I.S.T.I.S.,
funcționează ca organ de specialitate în subordinea Ministerului
Agriculturii și Dezvoltării Rurale, finanțat din venituri proprii și
subvenții acordate de la bugetul de stat.
(2) I.S.T.I.S. are următoarele atribuții:
a) elaborează metodologia de examinare tehnică și de
prezentare a noilor soiuri, în vederea înregistrării în Registrul
soiurilor și a publicării în Catalogul oficial și în Registrul național
al brevetelor pentru soiuri, ținând seama de reglementările
interne și internaționale în vigoare;
b) examinează soiurile pentru care se cere înregistrarea
și/sau protecția prin efectuarea testelor de distinctivitate,
uniformitate și stabilitate, precum și în funcție de specie a
testelor privind determinarea valorii agronomice și de utilizare;
c) elaborează metodologia privind protecția noilor soiuri de
plante;
d) efectuează verificarea anuală a purității varietale a
soiurilor multiplicate, dispusă de autoritatea oficială de control
și certificare;
e) previne înstrăinarea materialului biologic aflat în
examinare și asigură confidențialitatea informațiilor obținute, la
cererea amelioratorului;
f) asigură depozitarea probelor de semințe și material săditor
de referință din soiurile înregistrate;
g) elaborează la cerere liste ale soiurilor recomandate;
h) este depozitarul Registrului soiurilor, editează și publică
anual Catalogul oficial, Registrul național al brevetelor pentru
soiuri;
i) administrează colecțiile de referință la speciile pentru care
se efectuează testul de distinctivitate, conformitate, stabilitate
(D.U.S.);
j) organizează și testează soiurile pentru care se cere
înregistrarea, în propriile centre de testare a soiurilor, denumite
în continuare C.T.S., în instituții similare din alte state membre
ale Uniunii Europene sau pentru unele activități sub
supravegherea sa;
k) examinează, la cerere, soiurile înregistrate din punct de
vedere agronomic în vederea înscrierii acestora în listele
soiurilor recomandate;
l) asigură legătura cu organismele și organizațiile
internaționale în domeniul testării, înregistrării soiurilor, precum
și protecția soiurilor;
m) cooperează cu instituțiile similare din statele membre ale
Uniunii Europene referitoare la problematica înregistrării soiurilor
și încheie contracte bilaterale cu statele membre ale Uniunii
Europene și țări terțe în domeniul de activitate;

MONITORUL OFICIAL AL ROMÂNIEI, PARTEA I, Nr. 7/4.I.2011
n) efectuează activitatea de testare a rezistenței la erbicide
și la atacul dăunătorilor pentru soiurile care au indusă această
rezistență, pentru care solicitantul va plăti tarifele stabilite prin
ordin al ministrului agriculturii și dezvoltării rurale;
o) participă la proiecte de cercetare din planul național de
cercetare în colaborare cu alte unități de cercetare agricolă sau
de învățământ, precum și la proiecte internaționale de cercetare.
(3) I.S.T.I.S. are în subordine C.T.S.-uri, subunitățile fără
personalitate juridică, amplasate în diferite condiții ecologice ale
țării care formează rețeaua oficială de testare a soiurilor.
(4) Regulamentul de organizare și funcționare a I.S.T.I.S. se
aprobă prin ordin al ministrului agriculturii și dezvoltării rurale.
Art. 35. — Se constituie Consiliul tehnic pentru soiuri și
semințe de plante și material săditor, organism consultativ al
Ministerului Agriculturii și Dezvoltării Rurale. Componența și
atribuțiile acestuia se stabilesc prin ordin al ministrului agriculturii
și dezvoltării rurale.
Art. 36. — (1) Pentru efectuarea lucrărilor de examinare
tehnică a soiurilor, solicitantul va plăti, odată cu aprobarea
înscrierii pentru examinare sau pentru efectuarea testelor de
verificare pentru controlul menținerii purității varietale a soiului
înregistrat, sumele prevăzute în tarifele stabilite prin ordin al
ministrului agriculturii și dezvoltării rurale.
(2) Sumele rezultate se constituie ca venituri proprii ale
I.S.T.I.S.
(3) Pentru efectuarea testării soiurilor, a verificării menținerii
soiurilor și publicării lor anuale în Catalogul oficial și a altor
servicii prestate, solicitantul va plăti contravaloarea prestațiilor
odată cu admiterea cererii, conform tarifelor stabilite prin ordin
al ministrului agriculturii și dezvoltării rurale, sumele rezultate
constituindu-se ca venituri proprii.
(4) Se vor constitui ca venituri proprii și veniturile obținute din
valorificarea producției agricole, precum și alte venituri cum ar fi
donații și sponsorizări primite potrivit legii.
(5) Pentru lucrările agricole, I.S.T.I.S. poate utiliza forța de
muncă sezonieră cu contract de muncă pe perioadă
determinată.
Art. 37. — Soiurile care îndeplinesc condițiile prevăzute la
art. 29 și 30 sunt considerate înregistrate, se înscriu în Registrul
soiurilor și se publică în Catalogul oficial, iar amelioratorului i se
eliberează de către I.S.T.I.S. un certificat de înregistrare a
soiului. La cerere se pot înregistra și formele parentale folosite
la obținerea hibrizilor comerciali.
Art. 38. — (1) Protecția soiurilor de plante este asigurată de
către I.S.T.I.S., începând cu data de 1 iulie 2011, potrivit Legii
nr. 255/1998, republicată.
(2) Drepturile amelioratorilor asupra noilor soiuri de plante
din toate genurile și speciile sunt recunoscute și apărate prin
acordarea de brevet de soi, în condițiile Legii nr. 255/1998,
republicată.
(3) Brevetele de invenție acordate în condițiile Legii
nr. 64/1991 privind brevetele de invenție, republicată, conferă
amelioratorului aceleași drepturi.
(4) Dreptul de a produce și/sau de a comercializa sămânța
unui soi protejat se poate transmite contractual oricărei
persoane fizice sau juridice, înregistrată conform prevederilor
art. 4, care se angajează să achite titularului de brevet o
redevență stabilită de comun acord.
(5) Nerespectarea prevederilor alin. (4) atrage plata
contravalorii redevenței majorată de 5 ori și plata altor daune
care rezultă din aceasta, precum și retragerea autorizației de
producție și de comercializare a semințelor.
(6) Deținătorul brevetului de soi are dreptul să urmărească
respectarea prevederilor contractuale prin expertiză tehnică și
financiară sau pe orice cale legală, inclusiv pentru toate situațiile
prevăzute de Legea nr. 255/1998, republicată.

13

Art. 39. — Certificatul de înregistrare a soiului conferă
posesorului dreptul de a produce și a comercializa sămânță din
toate categoriile soiului respectiv și de a beneficia de drepturile
care decurg din aceasta, potrivit legislației în vigoare.
Art. 40. — I.S.T.I.S. este desemnat ca instituție de depozit al
materialului reproductibil pentru soiurile înregistrate în Registrul
soiurilor.
Art. 41. — I.S.T.I.S. este împuternicit să efectueze
examinările și verificările pentru controlul menținerii purității
varietale a soiurilor înregistrate în Registrul soiurilor și publicate
în Catalogul oficial.
Art. 42. — După obținerea certificatului de înregistrare a
soiului, titularul acestuia are obligația de a pune la dispoziția
I.S.T.I.S. un eșantion-martor de semințe sau de plante, care se
va conserva și va constitui proba de referință.
Art. 43. — (1) Titularul certificatului de înregistrare a soiului
plătește efectuarea examinării și verificării menținerii identității și
purității varietale, precum și a publicării soiului, pe toată durata
în care acesta este înscris în Registrul soiurilor și publicat în
Catalogul oficial, conform prevederilor art. 36.
(2) Verificarea anuală a purității varietale a soiurilor
multiplicate în România se efectuează conform metodologiei și
tarifelor stabilite prin ordin al ministrului agriculturii și dezvoltării
rurale.
CAPITOLUL VI
Sancțiuni
Art. 44. — (1) I.N.C.S., prin autoritățile oficiale subordonate,
poate dispune reținerea oricărei cantități de sămânță pregătită
pentru comercializare, în timpul sau după comercializare, găsită
fără documente de calitate ori de stare fitosanitară, prevăzute
de legislația în vigoare, sau cu documente necorespunzătoare
dispozițiilor legale, până la clarificarea situației, după caz.
(2) În cazul în care sămânța nu corespunde condițiilor legale
în vigoare, autoritatea prevăzută la alin. (1) interzice
comercializarea și dispune returnarea acesteia, folosirea în alte
scopuri, blocarea și/sau distrugerea pe cheltuiala titularului.
Art. 45. — Constituie contravenții la normele privind
producerea, prelucrarea, controlul și certificarea calității și
comercializarea semințelor următoarele fapte:
a) comercializarea de semințe necontrolate, necertificate sau
provenite de la persoane fizice ori juridice neînregistrate,
conform prevederilor legale;
b) producerea, prelucrarea și comercializarea de semințe,
fără autorizația eliberată de I.N.C.S., prin autoritățile teritoriale
de control și certificare a semințelor, cu excepția celor prevăzute
la art. 24 alin. (3);
c) neasigurarea măsurilor corespunzătoare menținerii
calității, purității și identității la recoltarea, condiționarea sau
prelucrarea semințelor destinate comercializării;
d) depozitarea și transportul semințelor fără documente care
să ateste calitatea și identitatea acestora, precum și
neasigurarea măsurilor de protecție a calității și a autenticității
lor;
e) lipsa registrului de intrări și ieșiri prevăzut la art. 5 lit. b),
ținerea necorespunzătoare a evidenței producerii, intrărilor,
ieșirilor și stocurilor de semințe;
f) refuzul de a prezenta documentele privind calitatea
semințelor, precum și evidențele prevăzute la lit. e), la cererea
autorității oficiale de control, împuternicite de Ministerul
Agriculturii și Dezvoltării Rurale;
g) înscrierea unor date eronate în documentele de atestare
a calității semințelor;
h) comercializarea de semințe fără documente care să ateste
calitatea și starea fitosanitară corespunzătoare pentru
însămânțare;

14

MONITORUL OFICIAL AL ROMÂNIEI, PARTEA I, Nr. 7/4.I.2011

i) comercializarea de semințe care nu corespund normelor
în vigoare;
j) nerespectarea regulilor și normelor în vigoare în toate
stadiile de producere, prelucrare și comercializare a semințelor;
k) introducerea în țară și comercializarea de semințe din terțe
țări, fără avizul de specialitate al Ministerului Agriculturii și
Dezvoltării Rurale sau neconforme cu reglementările în vigoare.
Art. 46. — Faptele prevăzute la art. 45 constituie contravenții
în măsura în care nu intră sub incidența Codului penal.
Art. 47. — (1) Contravențiile prevăzute la art. 45 se
sancționează cu amendă aplicată persoanelor fizice sau juridice,
după caz, astfel:
a) cea de la lit. d), cu amendă de la 2.000 lei la 3.000 lei;
b) cele de la lit. c), e) și h), cu amendă de la 3.001 lei la
5.000 lei;
c) cele de la lit. a), b) și i), cu amendă de la 5.001 lei la
8.000 lei;
d) cele de la lit. f), g), j) și k), cu amendă de la 8.001 lei la
12.000 lei.
(2) Valoarea amenzilor va fi actualizată prin hotărâre a
Guvernului, în funcție de rata inflației.
Art. 48. — (1) Constatarea contravențiilor și aplicarea
sancțiunilor prevăzute la art. 45 și 47 se fac de către persoanele
împuternicite de I.N.C.S. și de către camerele agricole, prin ordin
al ministrului agriculturii și dezvoltării rurale. Ministrul agriculturii
și dezvoltării rurale poate împuternici și alte persoane care să
constate contravențiile și să aplice sancțiuni.

(2) Contravențiilor prevăzute la art. 45 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
(3) Personalul instituțiilor publice ale administrației centrale și
locale va sprijini autoritățile Ministerului Agriculturii și Dezvoltării
Rurale cu privire la cazurile de încălcare a prevederilor prezentei
legi.
CAPITOLUL VII
Dispoziții tranzitorii și finale
Art. 49. — Prevederile prezentei legi se aplică și soiurilor
care sunt înscrise în Registrul soiurilor și, respectiv, în Catalogul
oficial, la data intrării în vigoare a prezentei legi. Ministerul
Agriculturii și Dezvoltării Rurale va lua măsuri ca, pentru toate
soiurile înscrise în Registrul soiurilor și în Catalogul oficial, până
la data intrării în vigoare a prezentei legi, să emită certificate de
înregistrare a soiurilor și să stabilească dreptul de menținător
institutelor, stațiunilor agricole, instituțiilor de învățământ superior
și altor amelioratori sau operatori economici, la solicitarea
acestora.
Art. 50. — La data intrării în vigoare a prezentei legi se
abrogă Legea nr. 75/1995, republicată în Monitorul Oficial al
României, Partea I, nr. 362 din 17 decembrie 1997, cu
modificările ulterioare, cu excepția prevederilor art. 28 alin. (1)
teza întâi, precum și orice alte dispoziții contrare.
ANEXĂ

DEFINIREA

termenilor de specialitate utilizați în lege
1. Sămânță înseamnă orice material de reproducere sau
plantare: semințe, fructe, material săditor produs prin orice
metode de înmulțire, destinat multiplicării ori pentru producția
de consum alimentar sau industrial. Materialul săditor înseamnă
materialul de înmulțire și plantare compus din: plante, părți ale
plantei, inclusiv portaltoii, destinate înmulțirii și producției de
plante destinate plantării.
2. Soiul înseamnă un grup de plante aparținând unui taxon
botanic de cel mai jos rang cunoscut, care:
a) se diferențiază clar de cele deja cunoscute prin cel puțin
un caracter distinct, precis și puțin fluctuant, ce poate fi definit și
descris, sau prin mai multe caractere a căror combinație este
de natură să dea calitatea de nou (distinctivitate);
b) este uniform pentru ansamblul caracterelor luate în
considerare de reglementările în vigoare privind uniformitatea
soiurilor, cu excepția unui număr foarte redus de forme atipice,
ținând seama de particularitățile de reproducere (uniformitate);
c) este stabil în caracterele sale esențiale, adică în urma
reproducerii sau multiplicării succesive ori la sfârșitul fiecărui
ciclu de reproducere, caracterele esențiale rămân așa cum au
fost descrise inițial (stabilitate);
d) este considerat soi și hibridul cu formele parentale ale
acestuia.
3. Soiul protejat înseamnă soiul nou-creat pentru care a fost
acordat un brevet de soi.
4. Plantele cuprind plantele agricole și horticole.
5. Amelioratorul înseamnă:
a) persoana fizică sau juridică care a creat sau a descoperit
și a dezvoltat un nou soi;
b) persoana care a angajat persoana prevăzută la lit. a) sau
care i-a comandat acesteia activitatea de creare ori de

descoperire de noi soiuri, dacă contractul prevede că dreptul de
ameliorator aparține celei dintâi;
c) succesorul în drepturi al persoanei prevăzute la lit. a)
sau b), după caz.
6. Menținătorul înseamnă persoana fizică sau juridică
indicată în Registrul soiurilor ca responsabilă pentru menținerea
unui soi cu caracteristicile avute la data înscrierii în Registrul
soiurilor.
Menținătorul poate fi amelioratorul soiului sau persoana
căreia amelioratorul i-a transferat acest drept printr-o tranzacție
legală.
7. Prelucrarea cuprinde cel puțin una dintre următoarele
operațiuni: condiționarea, incluzând: precurățarea, uscarea,
curățarea, sortarea, fasonarea, tratarea, după caz; formarea
loturilor; ambalarea și etichetarea, precum și operațiuni auxiliare
ca: depozitarea, păstrarea și transportul semințelor.
8. Comercializarea înseamnă vânzarea, deținerea în
vederea vânzării, oferta pentru vânzare și orice cedare, furnizare
sau transfer, în scopul unei exploatări comerciale a seminței la
terți, fie că este sau nu este remunerată.
Nu fac obiectul comercializării:
a) livrarea de semințe la organismele oficiale de testare și
inspecție;
b) furnizarea de semințe la prestatorii de servicii în vederea
transformării sau condiționării, atât timp cât prestatorul de
servicii nu obține un drept asupra seminței furnizate astfel;
c) furnizarea de semințe brute, sub anumite condiții, la
prestatorii de servicii, în vederea producerii unor materii prime
agricole destinate pentru scopuri industriale, sau de semințe
înmulțite pentru acest scop (procesare), atât timp cât prestatorul
de servicii nu obține un drept nici asupra seminței furnizate, nici
asupra produsului recoltei.

MONITORUL OFICIAL AL ROMÂNIEI, PARTEA I, Nr. 7/4.I.2011
9. Categoriile de semințe din procesul de producere
(multiplicare) sunt definite după cum urmează:
a) sămânța amelioratorului înseamnă sămânța:
— produsă de către sau sub directa responsabilitate a
amelioratorului ori a menținătorului, folosind selecția
conservativă sau alte metode științifice specifice;
— care este destinată producerii semințelor de prebază;
— care satisface cerințele impuse de reglementările în
vigoare privind puritatea varietală pentru semințele de prebază;
b) sămânța de prebază înseamnă sămânța din toate verigile
biologice dintre sămânța amelioratorului și sămânța de bază,
care:
— a fost produsă de sau sub directa responsabilitate a
menținătorului;
— a fost produsă din sămânța amelioratorului ori din
sămânța de prebază;
— este destinată producerii de sămânță de prebază sau de
bază;
— satisface cerințele impuse de reglementările în vigoare
specificate pentru semințele de prebază;
c) sămânța de bază înseamnă sămânța:
— produsă de către sau sub directa responsabilitate a
menținătorului;
— care a fost produsă din sămânța de prebază;
— care este destinată producerii de sămânță certificată;
— care satisface cerințele impuse de reglementările în
vigoare specificate pentru semințele de bază;
d) sămânța certificată înseamnă:
— în cazul hibrizilor, sămânța produsă în loturi de hibridare
din sămânță de bază și care este destinată producerii de recoltă
pentru consum uman, animal sau pentru industrializare;
— în cazul soiurilor, sămânța produsă direct din sămânță de
bază pentru reînmulțiri sau pentru consum și care satisface
cerințele impuse de reglementările în vigoare specificate pentru
semințele certificate;
— la cererea autorului sau a menținătorului poate fi obținută
dintr-o sămânță de prebază;
e) sămânța comercială înseamnă sămânța care:
— are identitate ca specie;
— corespunde condițiilor impuse de reglementările Uniunii
Europene în vigoare specificate pentru semințele comerciale;
— corespunde, în urma unui examen, condițiilor de valoare
culturală prevăzute în normele în vigoare;

15

f) sămânța standard de legume înseamnă sămânța care:
— are suficientă identitate și puritate varietală;
— este destinată în principal producției de consum;
— corespunde condițiilor din normele în vigoare;
— este verificată în postcontrol oficial și corespunde din
punct de vedere al identității și purității varietale;
g) material standard de viță-de-vie înseamnă materialul
vegetativ care:
— posedă identitate și puritate varietală;
— este destinat pentru producerea de plante tinere de vițăde-vie sau părți de plantă ori pentru producția de struguri;
— corespunde condițiilor din normele în vigoare;
— în urma examinării oficiale se constată că îndeplinește
condițiile de mai sus.
10. Înregistrarea operatorilor economici înseamnă
operațiunea de admitere a unei activități pe care un operator
economic, persoană fizică sau juridică, dorește să o efectueze
în cadrul obiectului său de activitate, dacă sunt îndeplinite
condițiile tehnice și organizatorice preliminare desfășurării
respectivei activități.
11. Contractul de multiplicare înseamnă contractul de
prestare de servicii care prevede condițiile tehnice și financiare
de realizare a producției de semințe multiplicate, încheiat, în
condițiile legii, între proprietarul semințelor destinate multiplicării
sau reprezentantul acestuia și un agricultor multiplicator.
12. Declarația de multiplicare înseamnă cererea persoanelor
fizice sau juridice înregistrate pentru producerea de semințe,
adresată autorității de certificare, în vederea admiterii culturii
semincere, destinată multiplicării, pentru inspecția în câmp.
13. Supravegherea oficială înseamnă procedura prin care
autoritatea competentă urmărește și verifică activitatea specifică
a unei persoane fizice sau juridice autorizate de autoritatea
respectivă să desfășoare o anumită activitate în numele său.
14. Monitorizarea oficială înseamnă procedura prin care
autoritatea competentă, prin inspectorii oficiali, urmărește
sistematic procesul de implementare și respectare a legislației
în vigoare, pe parcursul activității de producere, prelucrare
și/sau comercializare a semințelor și a materialului săditor,
înregistrează și comunică rezultatele către entitățile direct
implicate, în scopul îmbunătățirii permanente a calității
serviciului prestat.
15. Catalogul oficial înseamnă Catalogul oficial al soiurilor
de plante de cultură din România.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 7/4.I.2011 conține 16 pagini.

Prețul: 3,20 lei

&JUYDGY|448919]
ISSN 1453—4495

