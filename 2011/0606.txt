Anul 179 (XXIII) — Nr. 606

PARTEA I

LEGI, DECRETE, HOTĂRÂRI ȘI ALTE ACTE

Luni, 29 august 2011

SUMAR

Pagina
DECIZII ALE CURȚII CONSTITUȚIONALE
Decizia nr. 547 din 3 mai 2011 referitoare la excepția de
neconstituționalitate a dispozițiilor art. 5802 din Codul
de procedură civilă, precum și a prevederilor art. 38
din Legea nr. 85/2006 privind procedura insolvenței ......

2–3

Decizia nr. 548 din 3 mai 2011 referitoare la excepția de
neconstituționalitate a dispozițiilor art. 138 alin. (1) din
Legea nr. 85/2006 privind procedura insolvenței ......

4–5

Decizia nr. 549 din 3 mai 2011 referitoare la excepția de
neconstituționalitate a dispozițiilor art. 53 și art. 931 din
Legea nr. 85/2006 privind procedura insolvenței ......

5–6

Decizia nr. 685 din 31 mai 2011 referitoare la excepția de
neconstituționalitate a dispozițiilor art. 64 alin. 1 lit. a)
și b), art. 71 alin. 1 și 2 și art. 281 din Codul penal și ale
art. 262 pct. 1 lit. a) din Codul de procedură penală ......

7–8

Decizia nr. 694 din 31 mai 2011 referitoare la excepția de
neconstituționalitate a dispozițiilor art. 138 din Legea
nr. 85/2006 privind procedura insolvenței ..................

9–10

Pagina
Decizia nr. 701 din 31 mai 2011 referitoare la excepția de
neconstituționalitate a prevederilor art. 5 alin. (2) și
art. 6 din titlul X al Legii nr. 247/2005 privind reforma în
domeniile proprietății și justiției, precum și unele
măsuri adiacente și a celor ale art. 969 și art. 1073—
1077 din Codul civil ....................................................

10–11

Decizia nr. 758 din 7 iunie 2011 referitoare la excepția de
neconstituționalitate a prevederilor art. 68 și art. 683
din Legea nr. 567/2004 privind statutul personalului
auxiliar de specialitate al instanțelor judecătorești și al
parchetelor de pe lângă acestea ................................

11–14

Decizia nr. 807 din 21 iunie 2011 referitoare la excepția de
neconstituționalitate a prevederilor art. 4 alin. (2) lit. c)
teza a doua din Legea recunoștinței față de eroiimartiri și luptătorii care au contribuit la victoria
Revoluției române din decembrie 1989, precum și față
de persoanele care și-au jertfit viața sau au avut de
suferit în urma revoltei muncitorești anticomuniste de
la Brașov din noiembrie 1987 nr. 341/2004................

14–16

2

MONITORUL OFICIAL AL ROMÂNIEI, PARTEA I, Nr. 606/29.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 547
din 3 mai 2011

referitoare la excepția de neconstituționalitate a dispozițiilor art. 5802
din Codul de procedură civilă, precum și a prevederilor art. 38 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5802 din Codul de procedură civilă, precum și
a prevederilor art. 38 coroborate cu cele ale art. 3 pct. 32 din
Legea nr. 85/2006 privind procedura insolvenței, excepție
ridicată de Societatea Comercială ăEGL Gas&Power România” —
S.A. din București în Dosarul nr. 1.929/86/2009 al Tribunalului
Suceava — Secția comercială, de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate a dispozițiilor art. 5802 din Codul de
procedură civilă și ca inadmisibilă a excepției de
neconstituționalitate a prevederilor art. 38 coroborate cu cele ale
art. 3 pct. 32 din Legea nr. 85/2006 privind procedura
insolvenței.
C U R T E A,

având în vedere actele și lucrările dosarului, reține următoarele:
Prin Încheierea din 7 decembrie 2009, pronunțată în Dosarul
nr. 1.929/86/2009, Tribunalul Suceava — Secția comercială,
de contencios administrativ și fiscal a sesizat Curtea
Constituțională pentru soluționarea excepției de
neconstituționalitate a dispozițiilor art. 5802 din Codul de
procedură civilă, precum și a prevederilor art. 38 coroborate
cu cele ale art. 3 pct. 32 din Legea nr. 85/2006 privind
procedura insolvenței.
Excepția a fost invocată de Societatea Comercială ăEGL
Gas&Power România” — S.A. din București într-un dosar având
ca obiect soluționarea unei acțiuni în răspundere civilă
contractuală.
În motivarea excepției de neconstituționalitate autorul
acesteia susține că art. 5802 din Codul de procedură civilă este
neconstituțional, întrucât permite creditorului ca, în măsura în
care debitorul nu execută obligația de a face cuprinsă într-un
titlu executoriu, să solicite instanței de executare autorizarea de
a o îndeplini el însuși, pe cheltuiala debitorului.
În temeiul acestui text de lege, creditorul poate fi autorizat
de către instanța de executare să procedeze la o executare
forțată a debitorului.

Prin crearea posibilității creditorilor de a executa silit debitorul
care nu a executat obligația stabilită în titlul executoriu se aduc
atingeri dreptului de proprietate privată a acestuia din urmă.
Autorul excepției arată că modul de redactare și interpretare
a textului art. 38 coroborat cu art. 3 pct. 32 din Legea nr. 85/2006
restrânge exercițiul drepturilor fundamentale garantate de art. 16
și art. 45 din Constituție, întrucât creează o inegalitate vădită
între furnizorii de utilități ai unui debitor solvabil, nesupus
procedurii insolvenței și furnizorii debitorului împotriva cărora se
deschide procedura insolvenței. Mai mult, prin posibilitatea
conferită de lege debitorului aflat în procedura insolvenței de a
invoca propria sa stare de insolvabilitate drept ăconsiderent
tehnic, economic” și de a se ătransforma” în consumator captiv
afectează dreptul fundamental al acestuia de a desfășura o
activitate economică.
Tribunalul Suceava — Secția comercială, de contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5802 din Codul de procedură civilă, precum și
prevederile art. 38 coroborate cu cele ale art. 3 pct. 32 din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006.
Examinând excepția de neconstituționalitate, astfel cum a fost
formulată, Curtea constată că, în realitate, obiectul acesteia îl
constituie dispozițiile art. 5802 din Codul de procedură civilă,
precum și prevederile art. 38 din Legea nr. 85/2006 privind
procedura insolvenței. Aceste dispoziții legale au următorul
cuprins:
— Art. 5802 din Codul de procedură civilă: ăDacă debitorul
refuză să îndeplinească o obligație de a face cuprinsă într-un
titlu executoriu, în termen de 10 zile de la primirea somației,
creditorul poate fi autorizat de instanța de executare, prin

MONITORUL OFICIAL AL ROMÂNIEI, PARTEA I, Nr. 606/29.VIII.2011
încheiere irevocabilă, dată cu citarea părților, să o îndeplinească
el însuși sau prin alte persoane, pe cheltuiala debitorului.”;
— Art. 38 din Legea nr. 85/2006: ăOrice furnizor de servicii —
electricitate, gaze naturale, apă, servicii telefonice sau altele
asemenea — nu are dreptul, în perioada de observație și în
perioada de reorganizare, să schimbe, să refuze ori să întrerupă
temporar un astfel de serviciu către debitor sau către averea
debitorului, în cazul în care acesta are calitatea de consumator
captiv, potrivit legii.”
În opinia autorului excepției de neconstituționalitate,
prevederile legale criticate contravin dispozițiilor art. 16 privind
egalitatea în drepturi, art. 44 privind dreptul de proprietate
privată, art. 45 privind libertatea economică din Constituție și
art. 53 privind restrângerea exercițiului unor drepturi sau al unor
libertăți.
Examinând excepția de neconstituționalitate, Curtea reține
că s-a pronunțat asupra dispozițiilor art. 5802 din Codul de
procedură civilă, precum și asupra prevederilor art. 38 din Legea
nr. 85/2006 privind procedura insolvenței, prin raportare la critici
similare, constatând constituționalitatea acestora.
Astfel, în ceea ce privește dispozițiile art. 5802 din Codul de
procedură civilă, prin Decizia nr. 174 din 26 februarie 2008,
publicată în Monitorul Oficial al României, Partea I, nr. 263 din
3 aprilie 2008, Curtea a constatat că dispozițiile de lege criticate
prevăd posibilitatea autorizării creditorului de către instanța de
executare de a îndeplini — pe cheltuiala debitorului — o
obligație de a face, în cazul în care debitorul refuză îndeplinirea
acestei obligații cuprinse într-un titlu executoriu. Având în vedere
că ipoteza acestor dispoziții procedurale este cea a neîndeplinirii
de bunăvoie a unei obligații de a face cuprinse într-un titlu
executoriu și ținând cont de prevederile art. 44 alin. (1) teza a
doua din Constituție, potrivit cărora conținutul și limitele dreptului
de proprietate sunt stabilite de lege, Curtea a stabilit că
susținerile autorilor excepției sunt neîntemeiate.
De asemenea, prin Decizia nr. 104 din 11 martie 2003,
publicată în Monitorul Oficial al României, Partea I, nr. 177 din
20 martie 2003, Curtea a constatat că textul de lege criticat nu
încalcă prevederile art. 16 din Constituție, privind egalitatea în
drepturi a cetățenilor, întrucât reglementarea este aplicabilă în
cazul tuturor persoanelor aflate în situația prevăzută de ipoteza
normei, fără nicio distincție sau în considerarea altor criterii, și

3

anume creditorilor deținători ai unui titlu executoriu, având ca
obiect o obligație de a face, confruntați cu refuzul debitorului de
a o executa, în termen de 10 zile de la primirea somației.
În ceea ce privește dispozițiile art. 38 din Legea nr. 85/2006
privind procedura insolvenței, prin Decizia nr. 1.487 din
10 noiembrie 2009, publicată în Monitorul Oficial al României,
Partea I, nr. 44 din 20 ianuarie 2010, Curtea a constatat că,
potrivit dispozițiilor criticate, debitorul aflat în poziția de
consumator captiv are dreptul să beneficieze de serviciile de
electricitate, gaze naturale, apă, servicii telefonice sau altele
asemenea, furnizorii fiind obligați să nu schimbe, să nu refuze
sau să nu întrerupă temporar aceste servicii pe perioada de
observație și în perioada de reorganizare. Într-o situație
contrară, șansele debitorului, care, din motive tehnice,
economice sau de reglementare, nu își poate alege furnizorii
serviciilor menționate, de a-și reorganiza activitatea ar fi
compromise, demersul său în temeiul Legii nr. 85/2006
devenind inutil.
Cu toate acestea, în scopul protejării furnizorilor, la cererea
acestora, judecătorul-sindic poate dispune ca debitorul să
consemneze la o bancă o cauțiune care nu va depăși 30% din
costul serviciilor prestate debitorului și neachitate față de
respectivul furnizor-creditor. Obligația de plată a cauțiunii are ca
finalitate, pe de o parte, instituirea unei garanții pentru creditor,
în ceea ce privește acoperirea eventualelor daune suferite ca
urmare a întârzierii executării și, pe de altă parte, constituie o
condiție pentru îndatorirea furnizorului de a-i presta serviciile
sale în timpul desfășurării procedurii reorganizării.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză,
inclusiv în ceea ce privește critica referitoare la încălcarea
dispozițiilor art. 45 din Constituție.
În ceea ce privește critica de neconstituționalitate raportată
la prevederile art. 53 din Legea fundamentală, Curtea constată
că aceasta nu poate fi primită, deoarece prin dispozițiile criticate
nu se restrânge exercițiul vreunui drept constituțional.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 5802 din Codul de procedură civilă și a
prevederilor art. 38 din Legea nr. 85/2006 privind procedura insolvenței, excepție ridicată de Societatea Comercială ăEGL
Gas&Power România” — S.A. din București în Dosarul nr. 1.929/86/2009 al Tribunalului Suceava — Secția comercială, de
contencios administrativ și fiscal.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 606/29.VIII.2011
CURTEA CONSTITUȚIONALĂ

D E C I Z I A Nr. 548
din 3 mai 2011

referitoare la excepția de neconstituționalitate a dispozițiilor art. 138 alin. (1)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 138 alin. (1) din Legea nr. 85/2006 privind
procedura insolvenței, excepție ridicată de Vergil Darie în
Dosarul nr. 054/99/2006 al Curții de Apel Iași — Secția
comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 mai 2010, pronunțată în Dosarul
nr. 054/99/2006, Curtea de Apel Iași — Secția comercială a
sesizat Curtea Constituțională pentru soluționarea
excepției de neconstituționalitate a dispozițiilor art. 138
alin. (1) din Legea nr. 85/2006 privind procedura insolvenței.
Excepția a fost invocată de Vergil Darie, într-un dosar având
ca obiect soluționarea unui recurs împotriva unei sentințe date
în cadrul unei proceduri de insolvență.
În motivarea excepției de neconstituționalitate autorul
acesteia susține că textul de lege criticat nu îndeplinește condiția
previzibilității și a predictibilității, încălcând principiul dreptului la
un proces echitabil consacrat de art. 21 alin. (3) din Constituție,
potrivit căruia ăorice persoană are dreptul la un proces echitabil
și la soluționarea cauzelor într-un termen rezonabil”, principiu
înscris și în art. 6 din Convenția pentru apărarea drepturilor
omului și a libertăților fundamentale.
De asemenea, prin modul de reglementare a răspunderii
persoanelor, fără să se identifice câtimea părții din pasivul
debitorului pentru care aceste persoane ar putea să răspundă,
se încalcă și principiul înscris în art. 124 alin. (3) din Constituție,
potrivit căruia ăjudecătorii sunt independenți și se supun numai
legii”.
Curtea de Apel Iași — Secția comercială consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 138 alin. (1) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, care au următorul cuprins:
ăÎn cazul în care în raportul întocmit în conformitate cu
dispozițiile art. 59 alin. (1) sunt identificate persoane cărora le-ar
fi imputabilă apariția stării de insolvență a debitorului, la cererea
administratorului judiciar sau a lichidatorului, judecătorul sindic
poate dispune ca o parte a pasivului debitorului, persoană
juridică, ajuns în stare de insolvență, să fie suportată de membrii
organelor de conducere și/sau supraveghere din cadrul
societății, precum și de orice altă persoană care a cauzat starea
de insolvență a debitorului, prin una dintre următoarele fapte:
a) au folosit bunurile sau creditele persoanei juridice în
folosul propriu sau în cel al unei alte persoane;
b) au făcut acte de comerț în interes personal, sub
acoperirea persoanei juridice;
c) au dispus, în interes personal, continuarea unei activități
care ducea, în mod vădit, persoana juridică la încetarea de plăți;
d) au ținut o contabilitate fictivă, au făcut să dispară unele
documente contabile sau nu au ținut contabilitatea în
conformitate cu legea;
e) au deturnat sau au ascuns o parte din activul persoanei
juridice ori au mărit în mod fictiv pasivul acesteia;
f) au folosit mijloace ruinătoare pentru a procura persoanei
juridice fonduri, în scopul întârzierii încetării de plăți;
g) în luna precedentă încetării plăților, au plătit sau au dispus
să se plătească cu preferință unui creditor, în dauna celorlalți
creditori.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 21 alin. (3) privind dreptul la un proces echitabil și ale
art. 124 alin. (3) privind înfăptuirea justiției, precum și dispozițiilor
art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor art. 138 alin. (1) din Legea
nr. 85/2006 privind procedura insolvenței, dar prin raportare la
critici diferite, constatând că acestea sunt constituționale.
Curtea constată că dispozițiile legale criticate îndeplinesc
condițiile de previzibilitate cerute de un proces echitabil.
Determinarea părții din pasivul debitorului care urmează a fi
suportată de membrii organelor de conducere sau de
supraveghere care au contribuit la ajungerea debitorului la
încetarea plăților se face cu respectarea normelor procedurale

MONITORUL OFICIAL AL ROMÂNIEI, PARTEA I, Nr. 606/29.VIII.2011
aplicabile și în dreptul comun, pe baza unui probatoriu complex,
în cadrul căruia persoanele vizate pot propune probe și invoca
excepții.
De altfel, în jurisprudența sa, Curtea Europeană a Drepturilor
Omului a statuat că norma legală trebuie să fie suficient de
accesibilă și de previzibilă, astfel încât să permită cetățeanului
să dispună de informații suficiente asupra normelor juridice
aplicabile într-un caz dat și să fie capabil să prevadă, într-o
măsură rezonabilă, consecințele care pot apărea. Astfel, în
Hotărârea din 25 august 1998, pronunțată în Cauza Hertel
împotriva Elveției, Curtea Europeană a Drepturilor Omului a
reținut că previzibilitatea legii nu trebuie neapărat să fie însoțită
de certitudini absolute. Certitudinea, chiar dacă este de dorit,

5

este dublată uneori de o rigiditate excesivă, or, dreptul trebuie să
știe să se adapteze schimbărilor de situație. Există multe legi
care se servesc, prin forța lucrurilor, de formule mai mult sau
mai puțin vagi, a căror interpretare depinde de practică, așa cum
se întâmplă și în cazul judecătorului român. Și în Hotărârea din
25 noiembrie 1996, pronunțată în Cauza Wingrove împotriva
Marii Britanii, Curtea Europeană a Drepturilor Omului a decis că
legea internă pertinentă care înglobează atât dreptul scris, cât și
pe cel nescris, trebuie să fie formulată cu o precizie suficientă
pentru a permite persoanelor interesate, care pot apela, la
nevoie, la sfatul unui specialist, să prevadă într-o măsură
rezonabilă, în circumstanțele speței, consecințele care pot
rezulta dintr-un act determinat.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 138 alin. (1) din Legea nr. 85/2006 privind
procedura insolvenței, excepție ridicată de Vergil Darie în Dosarul nr. 054/99/2006 al Curții de Apel Iași — Secția comercială.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 549
din 3 mai 2011

referitoare la excepția de neconstituționalitate a dispozițiilor art. 53 și art. 931 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 53 și art. 931 din Legea nr. 85/2006 privind
procedura insolvenței, excepție ridicată de Banca Comercială
Română din București în Dosarul nr. 1.035/112/2009 al
Tribunalului Bistrița-Năsăud — Secția comercială, de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea comercială nr. 437 din 15 aprilie 2010,
pronunțată în Dosarul nr. 1.035/112/2009, Tribunalul BistrițaNăsăud — Secția comercială, de contencios administrativ și
fiscal a sesizat Curtea Constituțională pentru soluționarea
excepției de neconstituționalitate a dispozițiilor art. 53 și
art. 931 din Legea nr. 85/2006 privind procedura insolvenței.
Excepția a fost invocată de Banca Comercială Română din
București într-un dosar având ca obiect o procedură de
insolvență.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale în măsura în care se aplică executării de către
administratorului judiciar sau lichidator a obligațiilor prevăzute
la art. 931 din Legea nr. 85/2006. De asemenea, consideră că
prevederile legale ale art. 53 și art. 931 sunt neconstituționale
în măsura în care aplicarea lor coroborată duce la pierderea de
către creditorii titulari a drepturilor reale anterior și legal
constituite asupra unor bunuri.
Tribunalul Bistrița-Năsăud — Secția comercială, de
contencios administrativ și fiscal consideră că excepția de
neconstituționalitate este neîntemeiată.

6

MONITORUL OFICIAL AL ROMÂNIEI, PARTEA I, Nr. 606/29.VIII.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 53 și art. 931 din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, care au următorul cuprins:
— Art. 53: ăBunurile înstrăinate de administratorul judiciar
sau de lichidator, în exercițiul atribuțiilor sale prevăzute de
prezenta lege, sunt dobândite libere de orice sarcini, precum
ipoteci, garanții reale mobiliare sau drepturi de retenție, de orice
fel, ori măsuri asigurătorii.”;
— Art. 931: ăObligațiile rezultând dintr-un antecontract de
vânzare-cumpărare cu dată certă, anterioară deschiderii
procedurii, în care promitentul-vânzător intră în procedură, vor
fi executate de către administratorul judiciar/lichidator la cererea
promitentului-cumpărător, dacă:
— prețul contractual a fost achitat integral sau poate fi achitat
la data cererii, iar bunul se află în posesia promitentuluicumpărător;
— prețul nu este inferior valorii de piață a bunului;
— bunul nu are o importanță determinantă pentru reușita
unui plan de reorganizare.”

Ulterior sesizării Curții Constituționale, art. 53 a fost modificat
prin Legea nr. 169/2010 pentru modificarea și completarea Legii
nr. 85/2006 privind procedura insolvenței, publicată în Monitorul
Oficial al României, Partea I, nr. 505 din 21 iulie 2010, care are
următorul cuprins: ăBunurile înstrăinate de administratorul
judiciar sau lichidator, în exercițiul atribuțiilor sale prevăzute de
prezenta lege, sunt dobândite libere de orice sarcini, precum
ipoteci, garanții reale mobiliare sau drepturi de retenție, de orice
fel, ori măsuri asigurătorii, inclusiv măsurile asigurătorii instituite
în cursul procesului penal.” Având în vedere că soluția legislativă
a fost preluată de noile prevederi legale, potrivit jurisprudenței
sale constante, Curtea urmează a se pronunța asupra acestora
din urmă.
În opinia autorului excepției de neconstituționalitate,
prevederile legale criticate contravin dispozițiilor art. 53
referitoare la restrângerea exercițiului unor drepturi sau al unor
libertăți din Constituție.
Examinând excepția de neconstituționalitate, Curtea reține
că invocarea art. 53 din Constituție trebuie făcută în strânsă
legătură cu un drept a cărui restrângere se menționează. Deși
Curtea constată că autorul excepției de neconstituționalitate nu
a indicat expres care este dreptul al cărui exercițiu este restrâns,
instanța de contencios constituțional deduce din susținerile
scrise ale acestuia că este vorba de încălcarea art. 44 privind
dreptul de proprietate privată din Constituție.
Curtea constată că dispozițiile legale criticate nu încalcă
prevederile art. 44 din Constituție și, implicit, nici pe cele ale
art. 53 din Constituție, ele reprezentând opțiunea legiuitorului
care a înțeles să protejeze stabilitatea raporturilor juridice
constituite înainte de deschiderea procedurii insolvenței și,
implicit, drepturile promitentului-cumpărător care, în lipsa
acestor prevederi, ar fi obligat să achite, pe lângă prețul
imobilului, și contravaloarea ipotecii la care acesta nu s-a obligat
prin încheierea antecontractului de vânzare-cumpărare.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 53 și art. 931 din Legea nr. 85/2006 privind
procedura insolvenței, excepție ridicată de Banca Comercială Română din București în Dosarul nr. 1.035/112/2009 al Tribunalului
Bistrița-Năsăud — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 606/29.VIII.2011

7

CURTEA CONSTITUȚIONALĂ

D E C I Z I A Nr. 685
din 31 mai 2011

referitoare la excepția de neconstituționalitate a dispozițiilor art. 64 alin. 1 lit. a) și b), art. 71 alin. 1
și 2 și art. 281 din Codul penal și ale art. 262 pct. 1 lit. a) din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 64, art. 71 și art. 281 din Codul penal și ale
art. 262 pct. 1 lit. a) din Codul de procedură penală, excepție
ridicată de Pompiliu Bota în Dosarul nr. 002147/221/2007 al
Judecătoriei Deva.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca inadmisibilă referitor la prevederile
art. 281 din Codul penal și ale art. 262 pct. 1 lit. a) din Codul de
procedură penală, respectiv ca neîntemeiată în ceea ce privește
dispozițiile art. 64 alin. 1 lit. a) și b) și art. 71 alin. 1 și 2 din Codul
penal.
C U R T E A,

având în vedere actele și lucrările dosarului, reține următoarele:
Prin Încheierea din 13 mai 2010, pronunțată în Dosarul
nr. 002147/221/2007, Judecătoria Deva a sesizat Curtea
Constituțională cu excepția de neconstituționalitate a
dispozițiilor art. 64, art. 71 și art. 281 din Codul penal și ale
art. 262 pct. 1 lit. a) din Codul de procedură penală.
Excepția a fost ridicată de Pompiliu Bota cu ocazia
soluționării unei cauze penale privind săvârșirea infracțiunii de
exercitare fără drept a profesiei de avocat, infracțiune prevăzută
de art. 281 din Codul penal, raportat la art. 25 din Legea
nr. 51/1995 pentru organizarea și exercitarea profesiei de avocat.
În motivarea excepției de neconstituționalitate autorul
acesteia susține că prevederile art. 64 alin. 1 lit. a) și b) și art. 71
alin. 1 și 2 din Codul penal contravin dispozițiilor art. 3 privind
dreptul la alegeri libere din primul Protocol adițional la Convenția
pentru apărarea drepturilor omului și a libertăților fundamentale,
întrucât interzic persoanei condamnate la pedeapsa închisorii
dreptul de a alege și de a fi ales în autoritățile publice sau în
funcții elective publice și dreptul de a ocupa o funcție implicând
exercițiul autorității de stat. Invocă, în acest sens, Hotărârea din
1 iulie 2008, pronunțată de Curtea Europeană a Drepturilor
Omului în Cauza Calmanovici împotriva României, prin care
această instanță a reținut că interzicerea automată și
nediferențiată a dreptului de vot pentru toate persoanele
condamnate depășește limitele unei aprecieri rezonabile, fiind
incompatibilă cu art. 3 din primul Protocol adițional la Convenția
pentru apărarea drepturilor omului și a libertăților fundamentale.
De asemenea, autorul excepției consideră că art. 262 pct. 1
lit. a) din Codul de procedură penală încalcă dispozițiile art. 24
alin. (1) din Constituție privind dreptul la apărare. Arată că, în
cazul său, după darea rechizitoriului și punerea în mișcare a
acțiunii penale, procurorul nu a mai procedat la o nouă chemare

a inculpatului pentru a-l înștiința despre soluția dată în dosar și
pentru a-i prezenta materialul de urmărire penală, încălcându-se
astfel principiul contradictorialității și dreptul la un proces
echitabil, prevăzut de art. 6 paragraful 1 din Convenția pentru
apărarea drepturilor omului și a libertăților fundamentale. În
sprijinul susținerilor, citează jurisprudența Curții Constituționale,
care, prin Decizia nr. 24/1999, a statuat că ăeste [...] necesar ca
rezolvarea cauzei să se facă după chemarea învinuitului și după
înștiințarea sa despre punerea în mișcare a acțiunii penale, în
prezența apărătorului său, care, alături de cel în cauză, poate
determina sau influența pronunțarea altei soluții de natură să
excludă trimiterea în instanță a dosarului”.
În fine, susține că sintagma ălegea specială” din art. 281 al
Codului penal este neconstituțională prin raportare la dispozițiile
Legii fundamentale cuprinse în art. 73 alin. (1) privind categoriile
de legi și în art. 115 alin. (1) referitor la delegarea legislativă.
Consideră că Parlamentul nu poate adopta decât o singură lege
specială, și anume legea prin care Guvernul este abilitat pentru
a emite ordonanțe în domenii care nu fac obiectul legilor
organice. Prin urmare, legea specială la care face trimitere
art. 281 din Codul penal nu poate fi Legea nr. 51/1995 pentru
organizarea și exercitarea profesiei de avocat, întrucât ălegea
avocaturii este lege organică, nu specială”.
Judecătoria
Deva
apreciază
că
excepția
de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorul excepției. Face
trimitere, în acest sens, la deciziile Curții Constituționale
nr. 49/2001, nr. 184/2001, nr. 1.198/2009, nr. 1.401/2009 și
nr. 208/2010.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie prevederile art. 64, art. 71 și
art. 281 din Codul penal și ale art. 262 pct. 1 lit. a) din Codul de
procedură penală. Din notele scrise ale autorului excepției,
depuse în motivarea criticii, reiese însă că aceasta privește doar
dispozițiile art. 64 alin. 1 lit. a) și b), art. 71 alin. 1 și 2 și art. 281
din Codul penal și ale art. 262 pct. 1 lit. a) din Codul de
procedură penală. Prin urmare, Curtea se va pronunța numai
asupra acestor texte de lege, având următorul cuprins:
— Art. 64 alin. 1 lit. a) și b) din Codul penal: ăPedeapsa
complementară a interzicerii unor drepturi constă în interzicerea
unuia sau unora din următoarele drepturi:
a) dreptul de a alege și de a fi ales în autoritățile publice sau
în funcții elective publice;

8

MONITORUL OFICIAL AL ROMÂNIEI, PARTEA I, Nr. 606/29.VIII.2011

b) dreptul de a ocupa o funcție implicând exercițiul autorității
de stat;”;
— Art. 71 alin. 1 și 2 din Codul penal, modificat prin Legea
nr. 278/2006 pentru modificarea și completarea Codului penal,
precum și pentru modificarea și completarea altor legi, publicată
în Monitorul Oficial al României, Partea I, nr. 601 din 12 iulie
2006: ăPedeapsa accesorie constă în interzicerea drepturilor
prevăzute în art. 64.
Condamnarea la pedeapsa detențiunii pe viață sau a
închisorii atrage de drept interzicerea drepturilor prevăzute în
art. 64 lit. a)—c) din momentul în care hotărârea de condamnare
a rămas definitivă și până la terminarea executării pedepsei,
până la grațierea totală sau a restului de pedeapsă ori până la
împlinirea termenului de prescripție a executării pedepsei.”;
— Art. 281 din Codul penal: ăExercitarea fără drept a unei
profesii sau a oricărei alte activități pentru care legea cere
autorizație, ori exercitarea acestora în alte condiții decât cele
legale, dacă legea specială prevede că săvârșirea unor astfel
de fapte se sancționează potrivit legii penale, se pedepsește cu
închisoare de la o lună la 1 an sau cu amendă.”;
— Art. 262 pct. 1 lit. a) din Codul de procedură penală: ăDacă
procurorul constată că au fost respectate dispozițiile legale care
garantează aflarea adevărului, că urmărirea penală este
completă, existând probele necesare și legal administrate,
procedează, după caz, astfel:
1. când din materialul de urmărire penală rezultă că fapta
există, că a fost săvârșită de învinuit sau de inculpat și că acesta
răspunde penal:
a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;”.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 24 alin. (1) privind dreptul la apărare, ale art. 73 alin. (1)
referitor la categoriile de legi și ale art. 115 alin. (1) privind
delegarea legislativă, respectiv a prevederilor art. 6 paragraful 1
referitoare la dreptul la un proces echitabil din Convenția pentru
apărarea drepturilor omului și a libertăților fundamentale și ale
art. 3 privind dreptul la alegeri libere din primul Protocol adițional
la Convenție.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 281 din Codul penal și
ale art. 262 pct. 1 lit. a) din Codul de procedură penală, autorul
excepției nu formulează veritabile critici de neconstituționalitate.
Astfel, acesta este nemulțumit, în realitate, de modul de aplicare
a prevederilor art. 262 pct. 1 lit. a) din Codul de procedură
penală de către procurorul care a dat rechizitoriul în cazul său,
precum și de modul de interpretare și aplicare de către organele
de urmărire penală și de către instanța de judecată a dispozițiilor

art. 281 din Codul penal cu privire la distincția între legi penale
speciale și generale. Or, aspectele ce țin de aplicarea legii nu
intră sub incidența controlului de constituționalitate exercitat de
Curte, fiind de competența instanței de judecată învestite cu
soluționarea litigiului, respectiv a celor ierarhic superioare în
cadrul căilor de atac prevăzute de lege.
Prin urmare, excepția de neconstituționalitate a dispozițiilor
art. 281 din Codul penal și ale art. 262 pct. 1 lit. a) din Codul de
procedură penală va fi respinsă ca inadmisibilă.
II. Referitor la celelalte prevederi din Codul penal atacate de
autorul excepției, Curtea s-a mai pronunțat asupra
constituționalității dispozițiilor art. 64 și art. 71 din Codul penal,
în raport cu critici similare. În acest sens sunt Decizia nr. 438
din 15 aprilie 2008, publicată în Monitorul Oficial al României,
Partea I, nr. 354 din 8 mai 2008, și Decizia nr. 208 din 4 martie
2010, publicată în Monitorul Oficial al României, Partea I, nr. 181
din 22 martie 2010, prin care Curtea a respins ca neîntemeiată
excepția de neconstituționalitate a dispozițiilor de lege criticate,
reținând că, dincolo de posibilitatea oferită de Constituția
României prin art. 36 alin. (2) de a priva de dreptul de vot
persoanele condamnate prin hotărâre judecătorească definitivă,
și art. 3 din Protocolul nr. 1 adițional la Convenția pentru
apărarea drepturilor omului și a libertăților fundamentale lasă
statelor libertatea unei asemenea reglementări restrictive. Astfel,
în jurisprudența sa, Curtea Europeană a Drepturilor Omului a
arătat că, în termenii art. 3 al Protocolului adițional la Convenție,
părțile se angajează să organizeze alegeri libere și nu rezultă
din cuprinsul său că ele recunosc oricărei persoane dreptul la
alegeri libere, altfel spus, dreptul de vot al unui individ nu este
garantat de art. 3, întrucât nu este un drept subiectiv propriu. De
asemenea, restricțiile referitoare la o categorie limitată de
persoane, anume cele condamnate, care sunt în executarea
pedepselor privative de libertate, nu aduc atingere liberei
exprimări a opiniei poporului privitoare la alegerea corpului
legislativ în sensul art. 3 din Protocolul adițional.
În plus, prin deciziile mai sus-menționate, Curtea a mai
reținut că Înalta Curte de Casație și Justiție — Secțiile Unite,
prin Decizia nr. LXXIV (74) din 5 noiembrie 2007, admițând
recursul în interesul legii, a statuat că dispozițiile art. 71 din
Codul penal referitoare la pedepsele accesorii se interpretează
în sensul că interzicerea drepturilor prevăzute de art. 64 lit. a)
(teza întâi)—c) din Codul penal nu se va face automat, prin
efectul legii, ci se va supune aprecierii instanței, în funcție de
criteriile stabilite în art. 71 alin. 3 din Codul penal.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus-menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 281 din Codul penal și ale art. 262 pct. 1
lit. a) din Codul de procedură penală, excepție ridicată de Pompiliu Bota în Dosarul nr. 002147/221/2007 al Judecătoriei Deva.
II. Respinge ca neîntemeiată excepția de neconstituționalitate a dispozițiilor art. 64 alin. 1 lit. a) și b) și art. 71 alin. 1 și 2
din Codul penal, excepție ridicată de același autor în același dosar.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 606/29.VIII.2011

9

CURTEA CONSTITUȚIONALĂ

D E C I Z I A Nr. 694
din 31 mai 2011

referitoare la excepția de neconstituționalitate a dispozițiilor art. 138 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 138 din Legea nr. 85/2006 privind procedura
insolvenței, excepție ridicată de Dumitru Ungureanu în Dosarul
nr. 2.689/90/2007 al Tribunalului Vâlcea — Secția comercială și
de contencios administrativ fiscal. Excepția formează obiectul
Dosarului Curții Constituționale nr. 3.450D/2010.
La apelul nominal, se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 1 iulie 2010, pronunțată în Dosarul
nr. 2.689/90/2007, Tribunalul Vâlcea — Secția comercială și
de contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 138 din Legea nr. 85/2006 privind procedura
insolvenței, excepție ridicată de Dumitru Ungureanu, într-o
cauză având ca obiect angajarea răspunderii membrilor
organelor de conducere.
În motivarea excepției de neconstituționalitate, autorul
excepției susține că dispozițiile art. 138 din Legea nr. 85/2006
încalcă prevederile constituționale ale art. 16 alin. (1), art. 21 și
art. 40, sens în care face referire la împrejurări concrete ale
cauzei, precum și la aplicarea de către lichidatorul judiciar a
dispozițiilor de lege criticate.
Tribunalul Vâlcea — Secția comercială și de contencios
administrativ fiscal arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 138 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu modificările și completările
ulterioare.
În susținerea neconstituționalității acestor dispoziții, autorul
excepției invocă prevederile constituționale ale art. 16 referitoare
la egalitatea în drepturi, art. 21 referitoare la accesul liber la
justiție și art. 40 referitoare la dreptul de asociere.
Examinând excepția de neconstituționalitate, Curtea
constată că autorul acesteia nu formulează veritabile critici de
neconstituționalitate, din care să poată fi dedusă contrarietatea
dintre prevederile de lege ce formează obiectul acesteia și
dispozițiile constituționale invocate, ci învederează aspectele de
fapt referitoare la aplicarea legii de către lichidatorul judiciar.
Astfel, Curtea constată că excepția de neconstituționalitate și
motivele invocate în susținerea ei nu privesc, în realitate,
constituționalitatea textului de lege criticat, ci modul de
interpretare și de aplicare a acestuia. Or, sub aceste aspecte,
Curtea a statuat în repetate rânduri că nu este competentă să se
pronunțe, acestea urmând a fi soluționate de către instanța de
judecată. De asemenea, Curtea reține că a răspunde criticilor
autorului excepției în această situație ar însemna o ingerință a
instanței de contencios constituțional în activitatea de judecată,
ceea ce ar contraveni prevederilor art. 126 din Constituție,
potrivit cărora justiția se realizează prin Înalta Curte de Casație
și Justiție și prin celelalte instanțe judecătorești stabilite de lege.
De altfel, dispozițiile normative criticate au mai fost supuse
controlului de constituționalitate, concretizat, de exemplu, în
Decizia nr. 358 din 25 martie 2010, publicată în Monitorul Oficial
al României, Partea I, nr. 330 din 19 mai 2010, sau Decizia
nr. 468 din 20 aprilie 2010, publicată în Monitorul Oficial al
României, Partea I, nr. 358 din 1 iunie 2010.

10

MONITORUL OFICIAL AL ROMÂNIEI, PARTEA I, Nr. 606/29.VIII.2011

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 138 din Legea nr. 85/2006 privind procedura
insolvenței, excepție ridicată de Dumitru Ungureanu în Dosarul nr. 2.689/90/2007 al Tribunalului Vâlcea — Secția comercială și
de contencios administrativ fiscal.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 701
din 31 mai 2011

referitoare la excepția de neconstituționalitate a prevederilor art. 5 alin. (2) și art. 6 din titlul X
al Legii nr. 247/2005 privind reforma în domeniile proprietății și justiției, precum și unele măsuri
adiacente și a celor ale art. 969 și art. 1073—1077 din Codul civil

C U R T E A,

nr. 247/2005 privind reforma în domeniile proprietății și
justiției, precum și unele măsuri adiacente și a celor ale
art. 969 și art. 1073—1077 din Codul civil, excepție ridicată
de Maria Axinia într-o cauză civilă având ca obiect o acțiune în
constatare.
În motivarea excepției de neconstituționalitate autorul
acesteia susține că prevederile legale criticate creează o situație
discriminatorie, permițând instanțelor de judecată să pronunțe
hotărâri în baza unor acte false.
Judecătoria Vânju Mare consideră că excepția de
neconstituționalitate este neîntemeiată, normele legale criticate
fiind conforme cu dispozițiile constituționale invocate. Așa fiind,
arată că art. 5 alin. (2) din Legea nr. 247/2005 nu prevede ca
instanța să pronunțe o hotărâre judecătorească menită să țină
loc de act autentic de vânzare-cumpărare, ci că ăinstanța poate
pronunța o astfel de hotărâre dacă sunt îndeplinite toate
celelalte condiții de validitate la încheierea unui asemenea
antecontract (respectiv promisiunea de vânzare-cumpărare) cu
privire la teren, dacă una dintre părți refuză ulterior să încheie
contractul în formă autentică, iar cealaltă parte și-a îndeplinit
obligațiile contractuale”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul nr.
924/332/2010, Judecătoria Vânju Mare a sesizat Curtea
Constituțională cu excepția de neconstituționalitate a
prevederilor art. 5 alin. (2) și art. 6 din titlul X al Legii

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:

Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 5 alin. (2) și art. 6 din titlul X al Legii
nr. 247/2005 privind reforma în domeniile proprietății și justiției,
precum și unele măsuri adiacente și a celor ale art. 969 și
art. 1073—1077 din Codul civil, excepție ridicată de Maria Axinia
în Dosarul nr. 924/332/2010 al Judecătoriei Vânju Mare.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă. În acest sens, apreciază că autorul acesteia nu
formulează o veritabilă critică de neconstituționalitate, ci deduce
neconstituționalitatea textelor de lege criticate din modul de
interpretare și aplicare a acestora în cauza dedusă judecății.

C U R T E A,

MONITORUL OFICIAL AL ROMÂNIEI, PARTEA I, Nr. 606/29.VIII.2011
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 alin. (2) și art. 6 din titlul X al Legii nr. 247/2005
privind reforma în domeniile proprietății și justiției, precum și
unele măsuri adiacente, lege publicată în Monitorul Oficial al
României, Partea I, nr. 653 din 22 iulie 2005, precum și a celor
ale art. 969 și art. 1073—1077 din Codul civil.
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi, art. 21 care consacră accesul liber
la justiție, art. 24 privind dreptul la apărare și art. 126 referitoare
la instanțele judecătorești, precum și dispozițiilor art. 6 din

11

Convenția pentru apărarea drepturilor omului și a libertăților
fundamentale.
Examinând excepția, Curtea constată că, în realitate,
aspectele invocate nu reprezintă veritabile argumente de
neconstituționalitate, pretinsa contrarietate a reglementărilor
criticate cu Legea fundamentală fiind dedusă din împrejurările
concrete ale cauzei supuse judecății.
În acest context, Curtea reține că, în esență, critica autorului
excepției vizează aspecte ce țin de modul de interpretare și
aplicare a prevederilor de lege criticate, ceea ce intră în
competența instanței de judecată învestite cu soluționarea
litigiului în cadrul căreia s-a invocat excepția de
neconstituționalitate, eventualele erori ale acesteia putând fi
îndreptate prin exercitarea căilor de atac.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 5 alin. (2) și art. 6 din titlul X al Legii
nr. 247/2005 privind reforma în domeniile proprietății și justiției, precum și unele măsuri adiacente și a celor ale art. 969 și
art. 1073—1077 din Codul civil, excepție ridicată de Maria Axinia în Dosarul nr. 924/332/2010 al Judecătoriei Vânju Mare.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 758
din 7 iunie 2011

referitoare la excepția de neconstituționalitate a prevederilor art. 68 și art. 683
din Legea nr. 567/2004 privind statutul personalului auxiliar de specialitate
al instanțelor judecătorești și al parchetelor de pe lângă acestea
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 68 și art. 683 din Legea nr. 567/2004 privind
statutul personalului auxiliar de specialitate al instanțelor
judecătorești și al parchetelor de pe lângă acestea, excepție
ridicată de Maria Toacsen în Dosarul nr. 43.990/3/2009 al
Tribunalului București — Secția a VIII-a conflicte de muncă și
asigurări sociale.

La apelul nominal răspunde autorul excepției de
neconstituționalitate, Maria Toacsen, lipsă fiind cealaltă parte,
față de care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul autorului excepției, care solicită admiterea acesteia,
sens în care arată că a fost eliberată din funcție fără a se
respecta procedura legală.
Reprezentantul Ministerului Public, care pune concluzii de
respingere, ca neîntemeiată, a excepției de neconstituționalitate,
întrucât dispozițiile de lege criticate, prin care a fost stabilită ca
vârstă maximă până la care poate fi menținut în funcție
personalul auxiliar de specialitate, după pensionare, vârsta de
65 ani, sunt discriminatorii, însă criteriul vârstei de 65 ani a fost
justificat în mod obiectiv și rezonabil, în deplină concordanță cu
prevederile
Directivei
Consiliului
Uniunii
Europene
nr. 2000/78/CE.

12

MONITORUL OFICIAL AL ROMÂNIEI, PARTEA I, Nr. 606/29.VIII.2011
C U R T E A,

având în vedere actele și lucrările dosarului, constată
următoarele:
Prin Încheierea din 30 iunie 2010, pronunțată în Dosarul
nr. 43.990/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
prevederilor art. 68 și art. 683 din Legea nr. 567/2004 privind
statutul personalului auxiliar de specialitate al instanțelor
judecătorești și al parchetelor de pe lângă acestea. Excepția
de neconstituționalitate a fost ridicată de contestatoarea Maria
Toacsen într-un litigiu de muncă având ca obiect soluționarea
contestației deciziei de concediere emise de Direcția Națională
Anticorupție.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 16 privind egalitatea în fața legii, ale art. 41
privind dreptul la muncă, ale art. 45 privind libertatea economică,
ale art. 47 privind nivelul de trai, din Constituție, precum și celor
ale art. 1 din Protocolul nr. 1 la Convenția privind apărarea
drepturilor omului și a libertăților fundamentale și ale art. 6 pct. 1
din Pactul internațional cu privire la drepturile economice,
sociale și culturale. Astfel, potrivit jurisprudenței Curții Europene
a Drepturilor Omului, și anume Hotărârii pronunțate în 2002, în
Cauza Buchen contra Cehiei, noțiunea de ăbun” înglobează
orice interes al unei persoane de drept privat ce are o valoare
economică, astfel că salariul și dreptul la pensie au fost asimilate
unui drept de proprietate, iar interdicția de a nu beneficia de
pensie de serviciu și interdicția de a munci reprezintă o încălcare
a prevederilor Convenției.
Mai arată că în nicio țară membră a NATO sau a Uniunii
Europene nu a fost adoptată ca măsură interzicerea dreptului la
muncă sau a cumulului pensiei cu salariul. Din moment ce
angajarea s-a făcut pe bază de concurs sau examen, cu
respectarea întocmai a condițiilor de studii și a prevederilor de
lege în vigoare, prin stabilirea arbitrară și imperativă a limitei
vârstei de 65 ani până la care se poate realiza pensionarea, se
produc discriminări, dar și limitări ale accesului și dreptului la
muncă în sistemul public ale persoanelor cu pregătire temeinică,
experiență și expertiză în anumite domenii.
Tribunalul București — Secția a VIII-a conflicte de muncă
și asigurări sociale consideră că excepția de
neconstituționalitate este neîntemeiată, deoarece nemulțumirea
autorului excepției de neconstituționalitate constă în faptul că
prin dispozițiile de lege criticate a fost stabilită ca vârstă maximă
până la care poate fi menținut în funcție personalul auxiliar de
specialitate, după pensionare, vârsta de 65 ani. Or, aceste
motive vizează mai degrabă fondul cauzei decât neconcordanța
dispozițiilor criticate cu prevederile Legii fundamentale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate a
dispozițiilor art. 68 din Legea nr. 567/2004 este inadmisibilă,
deoarece textul de lege criticat a fost abrogat prin Legea
nr. 119/2010, iar excepția de neconstituționalitate a dispozițiilor
art. 683 din Legea nr. 567/2004 este neîntemeiată, deoarece
stabilirea de către legiuitor a unei limite de vârstă până la care
angajatul poate fi menținut în activitate, după împlinirea vârstei
de pensionare, nu constituie o îngrădire neconstituțională a
dreptului la muncă, ci reprezintă opțiunea legiuitorului. Invocă
în acest sens considerentele Deciziei Curții Constituționale
nr. 689/2008. De asemenea, apreciază că textul de lege criticat
nu contravine nici prevederilor art. 47 din Constituție și nici celor

ale art. 16 alin. (1), întrucât se aplică deopotrivă tuturor celor
aflați în ipoteza reglementată de norma criticată.
Avocatul Poporului apreciază că prevederile de lege
criticate nu contravin dispozițiilor art. 16, art. 41 și art. 47 din
Constituție. În acest sens, arată că, potrivit art. 47 alin. (2) din
Constituție, cetățenii au dreptul la pensie și la alte forme de
asigurări sociale prevăzute de lege. Pensia de serviciu constituie
o categorie specială de pensie. Prin urmare, legiuitorul este în
drept să stabilească conținutul, condițiile și limitele exercitării
dreptului la pensie, în funcție de diferitele categorii
socioprofesionale și de munca prestată de acestea. În plus,
principiul egalității nu înseamnă uniformitate, astfel că situațiile
distincte în care se află diferitele categorii de persoane justifică
instituirea unui tratament juridic diferențiat. Art. 45 din Constituție
nu are incidență în cauza de față.
Pe de altă parte, consideră că aspectele criticate vizează
probleme de aplicare a legii, a căror soluționare revine
instanțelor judecătorești.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, susținerile părții prezente,
raportul întocmit de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 68 și art. 683 din Legea nr. 567/2004 privind
statutul personalului auxiliar de specialitate al instanțelor
judecătorești și al parchetelor de pe lângă acestea, publicată în
Monitorul Oficial al României, Partea I, nr. 1.197 din
14 decembrie 2004, modificate prin Ordonanța de urgență a
Guvernului nr. 100/2007 pentru modificarea și completarea unor
acte normative în domeniul justiției, publicată în Monitorul Oficial
al României, Partea I, nr. 684 din 8 octombrie 2007.
Textele de lege criticate aveau, la data sesizării Curții
Constituționale, următorul cuprins:
— Art. 68: ă(1) Personalul auxiliar de specialitate al
instanțelor judecătorești și al parchetelor de pe lângă acestea,
astfel cum este prevăzut la art. 3 alin. (1), cu o vechime de cel
puțin 25 de ani în specialitate, beneficiază, la împlinirea vârstei
de 60 de ani, de pensie de serviciu, în cuantum de 80% din baza
de calcul reprezentată de salariul de bază brut lunar și sporurile
avute în ultima lună de activitate înainte de data pensionării.
(2) De pensia de serviciu prevăzută la alin. (1) beneficiază,
la împlinirea vârstei de 60 de ani, și personalul auxiliar de
specialitate cu o vechime în specialitate între 20 și 25 de ani, în
acest caz cuantumul pensiei fiind micșorat cu 1% din baza de
calcul prevăzută la alin. (1) pentru fiecare an care lipsește din
vechimea în specialitate integrală.
(3) Personalul auxiliar de specialitate al instanțelor
judecătorești și parchetelor de pe lângă acestea se poate
pensiona la cerere înainte de împlinirea vârstei de 60 de ani și
beneficiază de pensia prevăzută la alin. (1), dacă are o vechime
în funcție de cel puțin 25 de ani. Constituie vechime în funcție
perioada în care personalul auxiliar de specialitate al instanțelor
judecătorești și al parchetelor de pe lângă acestea a îndeplinit
în cadrul instanțelor judecătorești și parchetelor de pe lângă
acestea funcția de: grefier, grefier statistician, grefier
documentarist, grefier informatician, grefier arhivar, grefier
registrator, grefier dactilograf, grefier analist programator,

MONITORUL OFICIAL AL ROMÂNIEI, PARTEA I, Nr. 606/29.VIII.2011
informatician, secretar, secretar ajutor, secretar dactilograf,
dactilograf, arhivar, registrator, arhivar-registrator, executor
judecătoresc.
(4) Pentru fiecare an care depășește vechimea prevăzută la
alin. (1), la cuantumul pensiei se adaugă câte 1% din baza de
calcul prevăzută la alin. (1), fără a o putea depăși.
(5) De prevederile alin. (1), (2) și (4) beneficiază, la împlinirea
vârstei de 60 de ani, și personalul auxiliar de specialitate al
instanțelor judecătorești, al parchetelor de pe lângă acestea, al
fostelor notariate de stat, precum și al fostelor arbitraje de stat
sau departamentale, pensionat anterior intrării în vigoare a
prezentei legi, care beneficiază de pensie în sistemul public și
care îndeplinește condițiile pentru acordarea pensiei de serviciu.
În acest caz, pensia de serviciu se stabilește dintr-o bază de
calcul egală cu salariul de bază brut lunar pe care îl are
personalul auxiliar de specialitate în activitate în condiții identice
de funcție, vechime și nivel al instanței sau parchetului unde a
funcționat înaintea eliberării din funcția de personal auxiliar de
specialitate și sporurile, în procent, avute la data eliberării din
funcție.
(6) Persoanele care îndeplinesc condițiile de vechime
prevăzute la alin. (1) numai în funcția de personal auxiliar de
specialitate al instanțelor judecătorești și parchetelor de pe
lângă acestea beneficiază la împlinirea vârstei de 60 de ani de
pensie de serviciu chiar dacă la data pensionarii au avut sau au
o altă ocupație. În acest caz, pensia se stabilește dintr-o bază de
calcul egală cu salariul de bază brut lunar pe care îl are
personalul auxiliar de specialitate în activitate în condiții identice
de funcție, vechime și nivel al instanței sau parchetului unde a
funcționat înaintea eliberării din funcția de personal auxiliar de
specialitate și sporurile, în procent, avute la data eliberării din
funcție.
(7) De prevederile alin. (6) pot beneficia numai persoanele
care au fost eliberate din funcția de personal auxiliar de
specialitate al instanțelor judecătorești și parchetelor de pe
lângă acestea din motive neimputabile.
(8) Soțul supraviețuitor al personalului prevăzut la alin. (1)
are dreptul, la împlinirea vârstei de 60 de ani, la pensia de
urmaș, în condițiile prevăzute de Legea nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare, calculată din pensia de
serviciu aflată în plata sau la care ar fi avut dreptul la data
decesului susținătorul, actualizată după caz.
(9) Copiii minori, precum și copiii majori până la terminarea
studiilor, dar nu mai mult de 26 de ani, au dreptul la pensia de
urmaș calculată din pensia de serviciu aflată în plată sau la care
ar fi avut dreptul la data decesului susținătorul decedat,
actualizată, după caz, dacă îndeplinesc condițiile Legii
nr. 19/2000, cu modificările și completările ulterioare, și în
procentele prevăzute de această lege, în funcție de numărul de
urmași.
(10) În cazul în care, la data decesului, susținătorul legal nu
îndeplinește condițiile de acordare a pensiei de serviciu, copiii
minori, precum și copiii majori până la terminarea studiilor, dar
nu mai mult de 26 de ani, au dreptul la o pensie de urmaș în
cuantum de 75% din salariul de bază brut lunar avut de
susținătorul decedat în ultima lună de activitate, în condițiile
prevăzute de Legea nr. 19/2000, cu modificările și completările
ulterioare.
(11) Partea din pensia de serviciu care depășește nivelul
pensiei din sistemul public, pensia de serviciu prevăzută la
alin. (3) și (10), precum și pensia de serviciu acordată celor care
nu îndeplinesc condiția de limită de vârstă prevăzută de Legea
nr. 19/2000, cu modificările și completările ulterioare, se suportă
din bugetul de stat.
(12) Pensiile de serviciu ale personalului auxiliar de
specialitate, precum și pensiile de urmaș prevăzute la alin. (8)—

13

(10) se actualizează ori de câte ori se majorează salariul de
bază brut lunar al personalului auxiliar de specialitate în
activitate, în condiții identice de funcție, vechime și nivel al
instanței sau parchetului, cu menținerea numai a sporurilor
intrate în baza de calcul la acordarea pensiei de serviciu. Dacă
în urma actualizării rezultă o pensie de serviciu mai mică,
personalul auxiliar de specialitate își poate păstra pensia aflată
în plată.
(13) Cererile de pensionare formulate de personalul în
activitate pentru acordarea pensiei de serviciu prevăzute de
prezenta lege se depun la casa teritorială de pensii competentă.
Plata pensiei se face de la data prevăzută în decizia
conducătorului instanței judecătorești sau al parchetului de pe
lângă aceasta, care a dispus eliberarea din funcție.
(14) Pensia prevăzută de prezentul articol, cu excepția
pensiei prevăzute la alin. (8)—(10), are regimul juridic al unei
pensii pentru limită de vârstă.
(15) Personalul auxiliar de specialitate poate opta între
pensia de serviciu și pensia din sistemul public. Personalul
auxiliar de specialitate militar poate opta între pensia de serviciu
și pensia militară de serviciu.”;
— Art. 683: ă(1) Personalul auxiliar de specialitate al
instanțelor judecătorești și al parchetelor de pe lângă acestea
poate fi menținut în funcție după împlinirea vârstei de
pensionare prevăzute de lege, până la vârsta de 65 de ani.
(2) Personalul auxiliar de specialitate al instanțelor
judecătorești și al parchetelor de pe lângă acestea care
beneficiază de pensie de serviciu poate cumula pensia de
serviciu cu veniturile realizate dintr-o activitate profesională,
indiferent de nivelul veniturilor respective. Reîncadrarea în
funcția de personal auxiliar de specialitate se face în condițiile
alin. (3), până la împlinirea vârstei de 65 de ani.
(3) Consiliul Superior al Magistraturii poate aviza numirea în
funcția de grefier, fără concurs, pentru persoanele care
îndeplinesc condițiile prevăzute la art. 33 alin. (1) lit. a)—e), au
o vechime în funcție de cel puțin 10 ani, și-au încetat activitatea
din motive neimputabile, iar de la data eliberării lor din funcție nu
a trecut mai mult de 2 ani.”
Ulterior sesizării Curții Constituționale, prin art. 196 lit. f) din
Legea nr. 263/2010 privind sistemul unitar de pensii publice,
publicată în Monitorul Oficial al României, Partea I, nr. 852 din
20 decembrie 2010, care a intrat în vigoare de la 1 ianuarie
2011, dispozițiile art. 68 și ale art. 683 din Legea nr. 567/2004 au
fost abrogate.
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 16 privind egalitatea în fața legii, ale art. 41 privind
dreptul la muncă, ale art. 45 privind libertatea economică, ale
art. 47 privind nivelul de trai, din Constituție, precum și celor ale
art. 1 din Protocolul nr. 1 la Convenția privind apărarea
drepturilor omului și a libertăților fundamentale și ale art. 6 pct. 1
din Pactul internațional cu privire la drepturile economice,
sociale și culturale.
Examinând excepția de neconstituționalitate, Curtea
constată că, ulterior sesizării Curții Constituționale prin
Încheierea din 30 iunie 2010, dispozițiile art. 68 și ale art. 683 din
Legea nr. 567/2004 au fost abrogate prin art. 196 lit. f) din Legea
nr. 263/2010 privind sistemul unitar de pensii publice, care a
intrat în vigoare de la 1 ianuarie 2011.
Prin urmare, excepția de neconstituționalitate nu mai
îndeplinește una dintre condițiile de admisibilitate prevăzute de
art. 29 alin. (1) din Legea nr. 47/1992, și anume aceea care
impune ca textul legal ce formează obiectul acesteia să fie în
vigoare. Față de momentul pronunțării asupra prezentei excepții,
Curtea constată că aceasta a devenit inadmisibilă, prevederile
de lege criticate fiind abrogate între momentul sesizării Curții
Constituționale și momentul pronunțării instanței de contencios
constituțional asupra excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 606/29.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 68 și art. 683 din Legea nr. 567/2004
privind statutul personalului auxiliar de specialitate al instanțelor judecătorești și al parchetelor de pe lângă acestea, excepție
ridicată de Maria Toacsen în Dosarul nr. 43.990/3/2009 al Tribunalului București — Secția a VIII-a conflicte de muncă și asigurări
sociale.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 807
din 21 iunie 2011

referitoare la excepția de neconstituționalitate a prevederilor art. 4 alin. (2) lit. c) teza a doua
din Legea recunoștinței față de eroii-martiri și luptătorii care au contribuit la victoria Revoluției
române din decembrie 1989, precum și față de persoanele care și-au jertfit viața sau au avut
de suferit în urma revoltei muncitorești anticomuniste de la Brașov din noiembrie 1987 nr. 341/2004
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 alin. (2) lit. c) din Legea recunoștinței față de
eroii-martiri și luptătorii care au contribuit la victoria Revoluției
române din decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987
nr. 341/2004, excepție ridicată de Claudiu Ștefan Frâncu în
Dosarul nr. 113/64/2010 al Curții de Apel Brașov — Secția de
contencios administrativ și fiscal.
La apelul nominal se prezintă autorul excepției, lipsind
celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea acesteia
pentru motivele formulate în fața instanței care a sesizat Curtea.
Reprezentantul Ministerului Public solicită respingerea
excepției de neconstituționalitate ca neîntemeiată, apreciind că
textul de lege criticat reprezintă rezultatul opțiunii legiuitorului,
opțiune similară celei exprimate prin art. 86 alin. 3 din Codul
familiei.

C U R T E A,

având în vedere actele și lucrările dosarului, constată
următoarele:
Prin Încheierea din 19 mai 2010, pronunțată în Dosarul
nr. 113/64/2010, Curtea de Apel Brașov — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 alin. (2) lit. c) din Legea recunoștinței față
de eroii-martiri și luptătorii care au contribuit la victoria
Revoluției române din decembrie 1989, precum și față de
persoanele care și-au jertfit viața sau au avut de suferit în
urma revoltei muncitorești anticomuniste de la Brașov din
noiembrie 1987 nr. 341/2004.
Excepția de neconstituționalitate a fost ridicată de Claudiu
Ștefan Frâncu într-o cauză având ca obiect obligarea pârâtului
Secretariatul de Stat pentru Problemele Revoluționarilor din
Decembrie 1989 la înlăturarea stării de discriminare și la plata
sumei de 60.000 lei, contravaloarea indemnizației stabilite
conform textului de lege criticat.
În motivarea excepției de neconstituționalitate autorul
susține că textul de lege criticat încalcă dispozițiile
constituționale ale art. 16 alin. (1) referitor la egalitatea
cetățenilor în fața legii și a autorităților publice, fără privilegii și
fără discriminări, prevederile art. 14 privind interzicerea
discriminării din Convenția pentru apărarea drepturilor omului și
a libertăților fundamentale, precum și cele ale art. 1 referitoare
la interzicerea generală a discriminării din Protocolul nr. 12 la
Convenție. Astfel, în art. 4 din Legea nr. 341/2004 sunt
desemnați ca urmași de erou-martir soțul supraviețuitor, părinții
celui decedat și fiecare dintre copiii acestuia. Toate aceste
categorii au suferit în egală măsură pierderea unui membru al
familiei în lupta pentru victoria Revoluției române din decembrie
1989, însă textul de lege criticat vizează acordarea unei
indemnizații copiilor eroilor-martiri condiționată de vârsta

MONITORUL OFICIAL AL ROMÂNIEI, PARTEA I, Nr. 606/29.VIII.2011
acestora, pe când acordarea indemnizației soțului supraviețuitor
este necondiționată de timp sau de vârstă. Prin urmare,
reglementarea în mod diferit a drepturilor persoanelor care se
află în aceeași situație, respectiv pierderea unui membru al
familiei, este discriminatorie pentru copiii eroului-martir prin
aceea că sprijinul acordat prin indemnizație este retras după
împlinirea vârstei de 18 ani dacă nu se află în continuarea
studiilor sau după împlinirea vârstei de 26 de ani în cazul în care
își continuă studiile. În susținerea excepției, autorul acesteia
invocă jurisprudența Curții Europene a Drepturilor Omului și a
Curții de Justiție a Uniunii Europene.
Curtea de Apel Brașov — Secția contencios
administrativ și fiscal apreciază că excepția de
neconstituționalitate este neîntemeiată deoarece prin art. 4
alin. (2) lit. c) din Legea nr. 341/2004 legiuitorul a urmărit să
asigure întreținerea persoanelor care au calitatea de urmaș al
eroilor-martiri, respectiv a soțului supraviețuitor, a părinților celui
decedat și a copiilor acestuia, reluând prevederile Codului
familiei referitoare la acordarea întreținerii și a perioadei pe care
aceasta se acordă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile art. 4 alin. (2)
lit. c) din Legea nr. 341/2004 sunt constituționale, acestea
constituind opțiunea legiuitorului, care are libertatea de a stabili
categoriile de persoane ce beneficiază de indemnizația lunară
reparatorie, criteriile obiective, precum și modalitățile de
acordare a acesteia. Principiul egalității presupune aplicarea
unui tratament juridic identic pentru situații egale, or, pentru cele
3 categorii distincte de persoane beneficiare ale indemnizației
lunare reparatorii este justificat un tratament diferit, apreciat în
funcție de starea de nevoie și de necesitatea satisfacerii unor
cerințe de ordin social.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile autorului excepției și ale procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie prevederile art. 4 alin. (2) lit. c) din Legea
recunoștinței față de eroii-martiri și luptătorii care au contribuit la
victoria Revoluției române din decembrie 1989, precum și față
de persoanele care și-au jertfit viața sau au avut de suferit în
urma revoltei muncitorești anticomuniste de la Brașov din
noiembrie 1987 nr. 341/2004, publicată în Monitorul Oficial al
României, Partea I, nr. 654 din 20 iulie 2004, cu modificările
aduse prin art. I pct. 1 din Legea nr. 347/2006 pentru modificarea
și completarea Legii recunoștinței față de eroii-martiri și luptătorii
care au contribuit la victoria Revoluției române din decembrie
1989 nr. 341/2004, publicată în Monitorul Oficial al României,
Partea I, nr. 650 din 27 iulie 2006, care au următorul conținut:
ăPersoanele care au obținut titlurile prevăzute la alin. (1) au
dreptul la o indemnizație lunară reparatorie, calculată pe baza
coeficienților de multiplicare ce vor fi aplicați asupra salariului
mediu brut utilizat la fundamentarea bugetului asigurărilor

15

sociale de stat și aprobat prin legea bugetului asigurărilor sociale
de stat, aferent anului pentru care se face plata, astfel: [...]
c) fiecare dintre copiii celui decedat, până la majorat sau
până la terminarea studiilor, fără a depăși vârsta de 26 de ani,
indiferent în întreținerea cui se află — un coeficient de 1,10.”
Astfel, din economia textului art. 4 alin. (2) lit. c) din Legea
nr. 341/2004 Curtea reține ca obiect al excepției numai teza a
doua a acestuia.
Textele de lege la care face referire autorul sunt următoarele:
— Art. 4 alin. (1): ăPrin urmaș de erou-martir se înțelege
persoanele îndreptățite să beneficieze de prevederile prezentei
legi, și anume soțul supraviețuitor, părinții celui decedat și
fiecare dintre copiii acestuia.
(2) Persoanele care au obținut titlurile prevăzute la alin. (1)
au dreptul la o indemnizație lunară reparatorie, calculată pe
baza coeficienților de multiplicare ce vor fi aplicați asupra
salariului mediu brut utilizat la fundamentarea bugetului
asigurărilor sociale de stat și aprobat prin legea bugetului
asigurărilor sociale de stat, aferent anului pentru care se face
plata, astfel:
a) soțul supraviețuitor al celui decedat, dacă nu s-a
recăsătorit — un coeficient de 1,10;”.
Textul de lege criticat încalcă dispozițiile constituționale ale
art. 16 alin. (1) referitor la egalitatea cetățenilor în fața legii și a
autorităților publice, fără privilegii și fără discriminări, prevederile
art. 14 privind interzicerea discriminării din Convenția pentru
apărarea drepturilor omului și a libertăților fundamentale,
precum și cele ale art. 1 referitoare la interzicerea generală a
discriminării din Protocolul nr. 12 la Convenție.
Examinând excepția de neconstituționalitate, Curtea observă
că prin dispozițiile art. 4 alin. (2) din Legea nr. 341/2004
legiuitorul, în aplicarea principiului respectului și gratitudinii față
de eroii-martiri ai Revoluției din decembrie 1989, a acordat
urmașilor acestora, respectiv soții supraviețuitori, părinții și
fiecare dintre copii, o indemnizație lunară reparatorie.
Referitor la modul de acordare a indemnizațiilor reparatorii
prin prevederile Legii nr. 341/2004, Curtea observă că s-a
pronunțat, cu valoare de principiu, prin Decizia nr. 1087 din
14 octombrie 2008, publicată în Monitorul Oficial al României,
Partea I, nr. 786 din 25 noiembrie 2008, statuând că legiuitorul
are deplina competență de a stabili condițiile și criteriile de
acordare a acestora, în temeiul art. 61 alin. (1) din Legea
fundamentală.
Curtea observă că evenimentul care a determinat acordarea
indemnizației, decesul eroului-martir, este același pentru toate
categoriile de urmași, însă situația fiecărei categorii în parte este
diferită de a celorlalte.
Astfel, în ce privește indemnizația acordată fiecăruia dintre
copiii eroului-martir, Curtea constată că legiuitorul a folosit un
raționament similar celui din reglementarea în materia dreptului
familiei, respectiv a pornit de la prezumarea stării de nevoie în
care se află copiii, până la majorat.
În consecință, pentru copiii eroului-martir, s-a reglementat
acordarea indemnizației, până la majorat sau până la terminarea
studiilor, fără a depăși vârsta de 26 de ani, prezumându-se că
acesta este momentul până la care se află în incapacitate de
muncă, așa încât părintele decedat ar fi fost obligat să le acorde
întreținere, în temeiul relației de filiație.
În ce privește soțul eroului-martir, legiuitorul a căutat să
compenseze prin indemnizație lipsirea, datorită decesului
eroului-martir, de sprijinul material firesc pe care soții și-l acordă
în timpul căsătoriei. Prin urmare, indemnizația se acordă soțului
supraviețuitor al celui decedat dacă nu s-a recăsătorit.
Prin urmare, Curtea constată că acordarea indemnizației
diferă în funcție de situația categoriilor de urmași ai erouluimartir, respectiv de relațiile juridice în care acesta se afla, înainte
de deces, cu fiecare categorie în parte.

16

MONITORUL OFICIAL AL ROMÂNIEI, PARTEA I, Nr. 606/29.VIII.2011

Așa fiind, Curtea observă că, potrivit jurisprudenței sale, în
deplin acord și cu jurisprudența Curții Europene a Drepturilor
Omului, principiul egalității în fața legii presupune instituirea unui
tratament egal pentru situații care, în funcție de scopul urmărit,
nu sunt diferite.
Or, în ceea ce privește acordarea indemnizației, legiuitorul a
prevăzut soluții diferite, deoarece situațiile urmașilor sunt
diferite, astfel încât Curtea va respinge critica referitoare la
încălcarea prevederilor art. 16 alin. (1) din Constituție referitoare

la egalitatea cetățenilor în fața legii și a autorităților publice, fără
privilegii și fără discriminări.
În final, prin prisma celor anterior reținute, Curtea observă că
textul de lege criticat nu instituie o discriminare între copiii
eroului-martir și soțul acestuia, pe criteriul vârstei, astfel încât și
critica referitoare la încălcarea prevederilor art. 14 privind
interzicerea discriminării din Convenția pentru apărarea
drepturilor omului și a libertăților fundamentale, precum și celor
ale art. 1 referitoare la interzicerea generală a discriminării din
Protocolul nr. 12 la Convenție urmează a fi respinsă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4 alin. (2) lit. c) teza a doua din Legea
recunoștinței față de eroii-martiri și luptătorii care au contribuit la victoria Revoluției române din decembrie 1989, precum și față
de persoanele care și-au jertfit viața sau au avut de suferit în urma revoltei muncitorești anticomuniste de la Brașov din noiembrie
1987 nr. 341/2004, excepție ridicată de Claudiu Ștefan Frâncu în Dosarul nr. 113/64/2010 al Curții de Apel Brașov — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 606/29.VIII.2011 conține 16 pagini.

Prețul: 3,20 lei

&JUYDGY|525672]
ISSN 1453—4495

