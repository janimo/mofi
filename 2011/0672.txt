Anul 179 (XXIII) — Nr. 672

PARTEA I

Miercuri, 21 septembrie 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 691 din 31 mai 2011 referitoare la excepția de
neconstituționalitate a dispozițiilor art. 1 alin. (1), art. 3
pct. 1 și art. 31 din Legea nr. 85/2006 privind procedura
insolvenței ..................................................................

2–3

Decizia nr. 704 din 31 mai 2011 referitoare la excepția de
neconstituționalitate a dispozițiilor art. 19 alin. (21) din
Legea nr. 85/2006 privind procedura insolvenței........

4–5

Decizia nr. 776 din 16 iunie 2011 referitoare la excepția de
neconstituționalitate a prevederilor art. III din Legea
nr. 113/2009 pentru modificarea și completarea Legii
nr. 7/2006 privind statutul funcționarului public
parlamentar ................................................................

6–8

Decizia nr. 854 din 23 iunie 2011 referitoare la excepția de
neconstituționalitate a dispozițiilor art. 394 din Codul
de procedură penală în interpretarea dată prin Decizia
nr. LX/2007 pronunțată de Secțiile Unite ale Înaltei
Curți de Casație și Justiție..........................................

8–10

Decizia nr. 906 din 5 iulie 2011 referitoare la excepția de
neconstituționalitate a dispozițiilor art. 9 alin. (2),
art. 10 alin. (1) și art. 13 alin. (5) din Ordonanța de
urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale ....................

10–12

Decizia nr. 909 din 5 iulie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale, în ansamblul
său, precum și ale art. 5, 6, 7, 10, 11 și 13 din această
ordonanță, în special ..................................................

12–13

Decizia nr. 953 din 12 iulie 2011 referitoare la excepția de
neconstituționalitate a dispozițiilor art. 2 lit. b), art. 3
lit. a)—z), art. 7, art. 8, art. 10, art. 11, art. 24 și art. 35
din Ordonanța de urgență a Guvernului nr. 24/2008
privind accesul la propriul dosar și deconspirarea
Securității....................................................................

14–16

2

MONITORUL OFICIAL AL ROMÂNIEI, PARTEA I, Nr. 672/21.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 691
din 31 mai 2011

referitoare la excepția de neconstituționalitate a dispozițiilor art. 1 alin. (1), art. 3 pct. 1 și art. 31
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 alin. (1), art. 3 pct. 1 și art. 31 din Legea
nr. 85/2006 privind procedura insolvenței, excepție ridicată de
Societatea Comercială ăAnpo” — S.R.L. din Băilești în Dosarul
nr. 9.324/63/2009 al Tribunalului Dolj — Secția comercială.
Excepția formează obiectul Dosarului Curții Constituționale
nr. 3.357D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2010, pronunțată în Dosarul
nr. 9.324/63/2009, Tribunalul Dolj — Secția comercială a
sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 3
pct. 1 și art. 31 din Legea nr. 85/2006 privind procedura
insolvenței, excepție ridicată de Societatea Comercială
ăAnpo” — S.R.L. din Băilești într-o cauză având ca obiect
procedura insolvenței.
În motivarea excepției de neconstituționalitate autorul
acesteia susține că dispozițiile de lege criticate sunt
neconstituționale, deoarece nu impun în sarcina creditorului
obligația de a dovedi starea de insolvență a debitorului, precum
și obligația de a dovedi că a încercat recuperarea sumelor
datorate de debitor și a constatat starea de insolvență a
acestuia, stare care impune declanșarea procedurilor prevăzute
de Legea nr. 85/2006. De asemenea, se susține că libertatea
economică trebuie asigurată, în mod egal, pentru toți cei care
desfășoară o activitate economică.
Tribunalul Dolj — Secția comercială arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 1 alin. (1), art. 3 pct. 1 și art. 31 din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din data de 21 aprilie 2006.
Art. 3 pct. 1 lit. a) a fost modificat prin art. I pct. 1 din Legea
nr. 169/2010 pentru modificarea și completarea Legii nr. 85/2006
privind procedura insolvenței, publicată în Monitorul Oficial al
României, Partea I, nr. 505 din 21 iulie 2010. Textele criticate au
următorul conținut:
— Art. 1 alin. (1): ăProcedura generală prevăzută de prezenta
lege se aplică următoarelor categorii de debitori aflați în stare
de insolvență sau de insolvență iminentă, cu excepția celor
prevăzuți la alin. (2) lit. c) și d):
1. societățile comerciale;
2. societățile cooperative;
3. organizațiile cooperatiste;
4. societățile agricole;
5. grupurile de interes economic;
6. orice altă persoană juridică de drept privat care desfășoară
și activități economice.”;
— Art. 3 pct. 1: ăÎn înțelesul prezentei legi, termenii și
expresiile de mai jos au următoarele semnificații:
1. insolvență este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile:
a) insolvența este prezumată ca fiind vădită atunci când
debitorul, după 90 de zile de la scadență, nu a plătit datoria sa
față de creditor; prezumția este relativă;
b) insolvența este iminentă atunci când se dovedește că
debitorul nu va putea plăti la scadență datoriile exigibile
angajate, cu fondurile bănești disponibile la data scadenței;”;
— Art. 31: ă(1) Orice creditor îndreptățit să solicite
deschiderea procedurii prevăzute de prezenta lege împotriva
unui debitor prezumat în insolvență poate introduce o cerere
introductivă, în care va preciza:
a) cuantumul și temeiul creanței;
b) existența unei garanții reale, constituite de către debitor
sau instituite potrivit legii;
c) existența unor măsuri asigurătorii asupra bunurilor
debitorului;
d) declarația privind eventuala intenție de a participa la
reorganizarea debitorului, caz în care va trebui să precizeze, cel
puțin la nivel de principiu, modalitatea în care înțelege să
participe la reorganizare.

MONITORUL OFICIAL AL ROMÂNIEI, PARTEA I, Nr. 672/21.IX.2011
(2) Creditorul va anexa documentele justificative ale creanței
și ale actelor de constituire de garanții.
(3) Dacă între momentul înregistrării cererii de către un
creditor și cel al judecării acestei cereri sunt formulate cereri de
către alți creditori împotriva aceluiași debitor, tribunalul va
verifica, din oficiu, la data înregistrării, existența dosarului pe rol,
va dispune conexarea acestora și va stabili îndeplinirea
condițiilor prevăzute la alin. (1) referitoare la cuantumul minim al
creanțelor, în raport cu valoarea însumată a creanțelor tuturor
creditorilor care au formulat cereri și cu respectarea valorii-prag
prevăzute de prezenta lege.
(4) Dacă există o cerere de deschidere a procedurii
insolvenței formulată de către debitor și una sau mai multe cereri
formulate de creditori, nesoluționate încă, toate cererile de
deschidere a procedurii se conexează la cererea formulată de
debitor.
(5) Dacă s-a deschis o procedură într-un dosar, celelalte
eventuale dosare aflate pe rol, cu același obiect, vor fi conexate
la același dosar.”
În susținerea neconstituționalității acestor dispoziții, autoarea
excepției invocă prevederile constituționale ale art. 9 referitoare
la sindicatele, patronatele și asociațiile profesionale, art. 16
referitoare la egalitatea în drepturi, art. 21 referitoare la accesul
liber la justiție, art. 44 alin. (2) teza întâi referitoare la dreptul de
proprietate privată, art. 45 referitoare la libertatea economică,
art. 53 referitoare la restrângerea exercițiului unor drepturi sau
al unor libertăți, art. 57 referitoare la exercitarea drepturilor și a
libertăților, art. 126 alin. (1) referitoare la instanțele judecătorești
și art. 135 alin. (1) și alin. (2) lit. a) referitoare la economia
României.
Examinând excepția de neconstituționalitate, Curtea
constată că s-a mai pronunțat asupra dispozițiilor de lege
criticate raportate la aceleași prevederi din Constituție ca și cele
invocate în prezenta cauză. Astfel, prin Decizia nr. 1.138 din
4 decembrie 2007, publicată în Monitorul Oficial al României,
Partea I, nr. 31 din 15 ianuarie 2008, Curtea a reținut că
prevederile criticate instituie o prezumție de insolvență pentru
comerciantul debitor care nu stinge o datorie exigibilă după
30 de zile de la scadență. Instituirea acestei prezumții, cu
consecința răsturnării probei în sarcina debitorului, este
justificată însă de necesitatea asigurării celerității în
desfășurarea procedurii insolvenței, principiu recunoscut pentru
desfășurarea raporturilor de drept comercial, cât și de nevoia de
a se evita obligația creditorului de a dovedi starea de insolvență,
fapt ce ar fi imposibil în condițiile în care acesta nu are acces la
documentele debitorului și la datele privind disponibilitățile
bănești ale acestuia. În acest sens, Curtea a reținut că, potrivit
art. 126 alin. (2) din Constituție, legiuitorul se bucură de atributul
exclusiv de a stabili normele privind procedura de judecată,
putând institui prevederi speciale în vederea reglementării unor

3

situații deosebite. O situație deosebită o reprezintă și starea de
insolvență cauzată de culpa debitorului constând în neplata unei
creanțe certe, lichide și exigibile, având un anumit cuantum, într-un
termen de 30 de zile și care, sub imperiul celerității specifice
soluționării raporturilor comerciale, a impus adoptarea unei
proceduri speciale ce are drept scop protejarea patrimoniului
debitorului și reîntregirea acestuia, în cazurile în care a fost
diminuat prin acte juridice frauduloase, urmărind, în același timp,
valorificarea cu eficiență sporită a activelor debitorului, în
vederea satisfacerii într-o măsură cât mai mare a creanțelor
creditorilor. Curtea constată că, deși, termenul prevăzut de art. 3
pct. 1 lit. a) este în prezent de 90 de zile, considerentele
deciziilor menționate își păstrează valabilitatea și în prezenta
cauză.
De asemenea, prin Decizia nr. 1.144 din 16 octombrie 2008,
publicată în Monitorul Oficial al României, Partea I, nr. 775 din
19 noiembrie 2008, Curtea a constatat, referindu-se la condițiile
în care orice creditor poate introduce cerere pentru deschiderea
procedurii de insolvență, că acestea sunt stabilite cu rigurozitate
de lege și că introducerea cererii nu duce în mod automat la
deschiderea procedurii de insolvență. Astfel, cererile introductive
care nu îndeplinesc condițiile prevăzute de lege nu vor putea
produce efecte juridice și vor fi respinse de judecătorul-sindic.
Cu privire la criticile de neconstituționalitate raportate la
prevederile art. 21 și ale art. 44 din Constituție, Curtea a statuat
prin Decizia nr. 78 din 8 februarie 2007, publicată în Monitorul
Oficial al României, Partea I, nr. 117 din 16 februarie 2007, că
dispozițiile criticate nu aduc atingere dreptului de proprietate și
nici principiului ocrotirii în mod egal prin lege a proprietății
private, care se aplică atât în privința proprietății debitorului, cât
și în privința proprietății, inclusiv a creanțelor creditorilor. Astfel,
creditorul este îndreptățit să acționeze pe orice cale legală
pentru valorificarea creanțelor sale, iar debitorul, dacă în
realitate nu este în insolvență, își poate lichida oricând datoria,
prevenind deschiderea ori determinând închiderea procedurii
insolvenței. Referitor la încălcarea prevederilor constituționale
ale art. 21, Curtea a reținut că o atare critică este lipsită de
temei, întrucât accesul liber la justiție, ca de altfel orice drept
fundamental, consacrat ca atare de Constituție, are caracter
legitim numai în măsura în care este exercitat cu bună-credință,
în limite rezonabile, cu respectarea drepturilor și intereselor în
egală măsură ocrotite ale celorlalte subiecte de drept. Stabilirea
de către legiuitor a acestor limite nu aduce nicio îngrădire
dreptului în sine, ci, dimpotrivă, creează premisele valorificării
sale în concordanță cu exigențele generale proprii unui stat de
drept.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1), art. 3 pct. 1 și art. 31 din Legea
nr. 85/2006 privind procedura insolvenței, excepție ridicată de Societatea Comercială ăAnpo” — S.R.L. din Băilești în Dosarul
nr. 9.324/63/2009 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 672/21.IX.2011
CURTEA CONSTITUȚIONALĂ

D E C I Z I A Nr. 704
din 31 mai 2011

referitoare la excepția de neconstituționalitate a dispozițiilor art. 19 alin. (21) din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 19 alin. (21) din Legea nr. 85/2006 privind
procedura insolvenței, excepție ridicată de Societatea
Comercială ăLorelei Trans” — S.R.L. din Blaj și de Societatea
Comercială ăTrans Cami Sor” — S.R.L. din Tiur — Blaj, în
Dosarul nr. 1683.2/112/2009 al Tribunalului Bistrița-Năsăud —
Secția comercială, de contencios administrativ și fiscal —
judecătorul-sindic. Excepția formează obiectul Dosarului Curții
Constituționale nr. 3.621D/2010.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 3.622D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Societatea Comercială ăLarivalcom” — S.R.L. din
Bistrița, Societatea Comercială ăOtomobil Serv” — S.R.L. din
Bistrița și Societatea Comercială ăInter Optim” — S.R.L. din
Bistrița.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 3.819D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Societatea Comercială ăAdonai” — S.R.L. din Maieru,
județul Bistrița-Năsăud.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.621D/2010,
nr. 3.622D/2010 și nr. 3.819D/2010, pune în discuție, din oficiu,
problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 3.819D/2010 și
nr. 3.622D/2010 la Dosarul nr. 3.621D/2010, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 8 iunie 2010, pronunțată în Dosarul
nr. 1683.2/112/2009, Tribunalul Bistrița-Năsăud — Secția
comercială, de contencios administrativ și fiscal —
judecătorul-sindic a sesizat Curtea Constituțională cu
excepția de neconstituționalitate a dispozițiilor art. 19
alin. (21) din Legea nr. 85/2006 privind procedura
insolvenței, excepție ridicată de Societatea Comercială ăLorelei
Trans” — S.R.L. din Blaj și Societatea Comercială ăTrans Cami
Sor” — S.R.L. din Tiur — Blaj.
Prin Încheierea din 8 iunie 2010, pronunțată în Dosarul
nr. 2496.1/112/2009, Tribunalul Bistrița-Năsăud — Secția
comercială, de contencios administrativ și fiscal —
judecătorul-sindic a sesizat Curtea Constituțională cu
excepția de neconstituționalitate a dispozițiilor art. 19
alin. (21) din Legea nr. 85/2006 privind procedura
insolvenței, excepție ridicată de Societatea Comercială
ăLarivalcom” — S.R.L. din Bistrița, Societatea Comercială
ăOtomobil Serv” — S.R.L. din Bistrița și Societatea Comercială
ăInter Optim” — S.R.L. din Bistrița.
Prin Încheierea din 28 iunie 2010, pronunțată în Dosarul
nr. 2564.3/112/2009, Tribunalul Bistrița-Năsăud — Secția
comercială, de contencios administrativ și fiscal —
judecătorul-sindic a sesizat Curtea Constituțională cu
excepția de neconstituționalitate a dispozițiilor art. 19
alin. (21) din Legea nr. 85/2006 privind procedura
insolvenței, excepție ridicată de Societatea Comercială
ăAdonai” — S.R.L. din Maieru, județul Bistrița-Năsăud.
În motivarea excepției de neconstituționalitate se susține
că dispozițiile de lege criticate care permit creditorului ce deține
cel puțin 50% din valoarea totală a creanțelor să decidă, fără
consultarea adunării creditorilor, desemnarea unui administrator
judiciar sau lichidator în locul administratorului judiciar sau
lichidatorului provizoriu ori să confirme administratorul judiciar
provizoriu sau, după caz, lichidatorul provizoriu și să îi
stabilească remunerația contravin prevederilor constituționale
ale art. 1 alin. (3) și (5) și art. 16.
Tribunalul Bistrița-Năsăud — Secția comercială, de
contencios administrativ și fiscal — judecătorul-sindic arată
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 672/21.IX.2011
C U R T E A,

examinând încheierile de sesizare, rapoartele întocmite de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 19 alin. (21) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, cu următorul conținut:
ăCreditorul care deține cel puțin 50% din valoarea totală a
creanțelor poate să decidă, fără consultarea adunării creditorilor,
desemnarea unui administrator judiciar sau lichidator în locul
administratorului judiciar sau lichidatorului provizoriu ori să
confirme administratorul judiciar provizoriu sau, după caz,
lichidatorul provizoriu și să îi stabilească remunerația.”
În susținerea neconstituționalității acestor dispoziții, autoarea
excepției invocă prevederile constituționale ale art. 1 alin. (3) și
(5) referitoare la statul român și art. 16 referitoare la egalitatea
în drepturi.
Examinând excepția de neconstituționalitate, Curtea
constată că s-a pronunțat asupra constituționalității dispozițiilor
de lege criticate prin Decizia nr. 898 din 16 iunie 2009, publicată
în Monitorul Oficial al României, Partea I, nr. 549 din 6 august
2009. Cu acel prilej, Curtea a statuat că adunarea creditorilor
este convocată pentru a decide în toate aspectele importante
ale procedurii prevăzute de lege, iar pentru facilitatea luării
deciziilor în cadrul acestui organ colegial sunt prevăzute două
modalități de vot, ambele bazate pe criteriul valorii creanțelor.
Regula în această materie este stabilită de dispozițiile art. 15
alin. (1) din Legea nr. 85/2006, potrivit cărora deciziile adunării
creditorilor se adoptă cu votul titularilor unei majorități, prin
valoare, a creanțelor prezente. Există situații speciale, cum este
aceea a desemnării unui administrator judiciar sau a unui
lichidator, motivate de importanța sporită a unor astfel de decizii,
pentru care legea impune o majoritate specială, și anume votul

5

creditorilor care dețin cel puțin 50% din valoarea totală a
creanțelor. Opțiunea legiuitorului pentru criteriul valorii, și nu cel
al numărului creditorilor, este justificată de principalul obiectiv al
procedurii insolvenței, respectiv recuperarea creanțelor asupra
averii debitorului. Or, în măsura în care repartizarea sumelor ce
rezultă din lichidarea bunurilor debitorului se face, în cadrul
aceleiași clase de creditori, proporțional cu valoarea creanțelor,
este firesc ca deciziile privitoare la aspectele importante ale
procedurii să fie luate prin raportare la valoarea creanțelor, iar nu
la numărul creditorilor.
Având în vedere aceste considerente, Curtea a constatat că
soluția legislativă criticată, și anume posibilitatea creditorului ce
deține cel puțin 50% din valoarea totală a creanțelor de a
desemna, fără consultarea adunării creditorilor, un administrator
judiciar sau lichidator ori de a-l confirma pe cel provizoriu, este
pe deplin justificată, întrucât legiuitorul a optat pentru criteriul
valorii, iar nu cel al numărului creditorilor și nu contravine
principiului egalității în fața legii, prevăzut de art. 16 alin. (1) din
Constituție.
În ipoteza normei legale criticate, un singur creditor deține
cel puțin 50% din valoarea totală a creanțelor, ceea ce face
inutilă consultarea adunării creditorilor pentru desemnarea unui
administrator judiciar sau lichidator ori pentru confirmarea celui
provizoriu, din moment ce hotărârea s-ar putea lua în adunarea
creditorilor numai cu majoritatea specială prevăzută de lege, și
anume numai cu votul acestui creditor ce deține cel puțin 50%
din valoarea totală a creanțelor.
Totodată, Curtea a reținut că, potrivit art. 11 alin. (1) lit. d) din
Legea nr. 85/2006, judecătorul-sindic confirmă, prin încheiere,
administratorul judiciar sau lichidatorul desemnat de creditorul
ce deține cel puțin 50% din valoarea totală a creanțelor, iar, în
conformitate cu prevederile alin. (3) al art. 19 din aceeași lege,
ceilalți creditori pot contesta la judecătorul-sindic, pentru motive
de nelegalitate, decizia creditorului care deține cel puțin 50%,
prevăzută la alin. (21), în termen de 3 zile de la data publicării
acesteia în Buletinul procedurilor de insolvență.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 19 alin. (21) din Legea nr. 85/2006 privind
procedura insolvenței, excepție ridicată de Societatea Comercială ăLorelei Trans” — S.R.L. din Blaj și Societatea Comercială
ăTrans Cami Sor” — S.R.L. din Tiur — Blaj în Dosarul nr. 1683.2/112/2009, de Societatea Comercială ăLarivalcom” — S.R.L. din
Bistrița, Societatea Comercială ăOtomobil Serv” — S.R.L. din Bistrița și Societatea Comercială ăInter Optim” — S.R.L. din Bistrița
în Dosarul nr. 2496.1/112/2009, precum și de Societatea Comercială ăAdonai” — S.R.L. din Maieru în Dosarul nr. 2564.3/112/2009,
dosare ale Tribunalului Bistrița-Năsăud — Secția comercială, de contencios administrativ și fiscal — judecătorul-sindic.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

6

MONITORUL OFICIAL AL ROMÂNIEI, PARTEA I, Nr. 672/21.IX.2011
CURTEA CONSTITUȚIONALĂ

D E C I Z I A Nr. 776
din 16 iunie 2011

referitoare la excepția de neconstituționalitate a prevederilor art. III din Legea nr. 113/2009 pentru
modificarea și completarea Legii nr. 7/2006 privind statutul funcționarului public parlamentar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. III din Legea nr. 113/2009 pentru modificarea
și completarea Legii nr. 7/2006 privind statutul funcționarului
public parlamentar, excepție ridicată de Rodica Maria Făt în
Dosarul nr. 2.603/2/2009 al Înaltei Curți de Casație și Justiție —
Secția de contencios administrativ și fiscal.
La apelul nominal răspunde, pentru partea Camera
Deputaților, doamna Florentina Pop, în calitate de consilier
juridic, cu delegație la dosar. Se constată lipsa autorului
excepției, față de care procedura de citare a fost legal
îndeplinită.
Cauza fiind în stare de judecată, președintele Curții acordă
cuvântul reprezentantului Camerei Deputaților, care solicită
respingerea excepției de neconstituționalitate ca neîntemeiată.
Arată că textul de lege criticat nu retroactivează, ci
reglementează în mod unitar acordarea unor indemnizații, fără
să aducă atingere drepturilor anterior câștigate. De asemenea,
susține că prevederile de lege supuse controlului de
constituționalitate nu încalcă principiul egalității, ci îl
consolidează, fiind aplicate întregului personal al Camerei
Deputaților. Depune la dosar și note scrise în sprijinul celor
învederate.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate.
În acest sens, precizează că textul de lege criticat are caracter
interpretativ în raport cu dispozițiile art. 71 din Legea nr. 7/2006,
având în vedere că vine să lămurească modalitatea de aplicare
a acestui articol pentru o anumită perioadă de timp. Or, despre
acest tip de norme, în doctrină s-a apreciat că reprezintă excepții
de la principiul neretroactivității legii. Consideră că edictarea
textului este în legătură cu evaluarea efortului financiar al
ordonatorului de credite și apreciază că nu sunt nesocotite
prevederile art. 16 din Constituție, neputându-se face o
comparație între categorii socioprofesionale diferite, chiar dacă
sunt din cadrul aceluiași angajator. Arată că susținerea
referitoare la îngrădirea accesului liber la justiție este contrazisă
chiar de introducerea acțiunii în cursul căreia a fost ridicată
prezenta excepție de neconstituționalitate.
C U R T E A,

având în vedere actele și lucrările dosarului, constată
următoarele:

Prin Încheierea din 9 martie 2010, pronunțată în Dosarul
nr. 2.603/2/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. III din Legea nr. 113/2009 pentru
modificarea și completarea Legii nr. 7/2006 privind statutul
funcționarului public parlamentar, excepție ridicată de Rodica
Maria Făt într-o cauză având ca obiect soluționarea unei acțiuni
formulate în scopul obligării Camerei Deputaților la plata către
aceasta a diferenței dintre indemnizația cuvenită potrivit art. 71
alin. (1) din Legea nr. 7/2006, egală cu 7 salarii lunare brute, și
cea primită la încetarea reportului de serviciu, egală cu 7 salarii
de bază lunare brute.
În motivarea excepției de neconstituționalitate autorul
acesteia susține că textul de lege criticat are caracter retroactiv
întrucât prevede în mod expres că se aplică și funcționarilor
publici parlamentari pensionați anterior intrării în vigoare a
acestuia. Se aduce astfel o gravă atingere dreptului câștigat în
mod legal și încrederii în statul de drept ale oricărui funcționar
public parlamentar pensionat în perioada 19 ianuarie 2006—
27 aprilie 2009 (adică între data intrării în vigoare a Legii
nr. 7/2006 și data intrării în vigoare a Legii nr. 113/2009).
Totodată, susține că textul criticat creează o inegalitate de
tratament între funcționarii publici parlamentari pensionați
anterior intrării în vigoare a Legii nr. 113/2009 și personalul
contractual pensionat în aceeași perioadă, acesta din urmă
beneficiind de un tratament privilegiat ca urmare a omiterii sale
din cuprinsul art. III din Legea nr. 113/2009, întrucât pentru
acesta calculul indemnizației și al diferențelor neachitate se
efectuează, în mod legal și constituțional, potrivit legislației în
vigoare la data încetării contractului de muncă.
Totodată, autorul excepției susține că prevederile art. III
alin. (2) și (3) din Legea nr. 113/2009 instituie un tratament
diferențiat privind executarea creanțelor rezultate din aplicarea
greșită a art. 71 alin. (1) din Legea nr. 7/2006 funcționarilor
publici parlamentari și personalului contractual pensionat potrivit
Legii nr. 7/2006. În opinia sa, art. III instituie un tratament
privilegiat pentru funcționarii publici parlamentari pensionați
după data intrării în vigoare a Legii nr. 113/2009, cărora li se
achită integral indemnizația la data pensionării, și un tratament
defavorabil celor care s-au pensionat anterior intrării în vigoare
a aceleiași legi, cărora diferența de indemnizație neachitată li
se achită eșalonat în cursul anilor 2009 și 2010, ceea ce
conduce la devalorizarea sumelor respective. Mai susține că
funcționarilor publici parlamentari li se aplică un tratament
discriminatoriu în ceea ce privește executarea creanțelor și în
raport cu persoanele încadrate cu contract individual de muncă,
pensionate în aceleași condiții, dar care beneficiază de plata
integrală a creanței, în baza art. 24 din Legea contenciosului
administrativ sau pe calea executării silite.
În fine, susține că redactarea art. III alin. (2) și (3) ăpermite
instituirea unei proceduri speciale de executare, care încalcă
accesul liber la justiție, fiind în contradicție și cu principii de drept
reglementate în legislația adoptată în materia executării
creanțelor”.

MONITORUL OFICIAL AL ROMÂNIEI, PARTEA I, Nr. 672/21.IX.2011
Înalta Curte de Casație și Justiție — Secția de contencios
administrativ și fiscal apreciază că textul de lege ce formează
obiect al excepției este conform cu prevederile constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
dispun pentru viitor, urmând să își găsească aplicarea de la data
intrării lor în vigoare, astfel că nu aduc atingere principiului
neretroactivității. Totodată, arată că se aplică tuturor persoanelor
aflate în ipoteza normei juridice, fără a institui privilegii sau
discriminări pe considerente arbitrare. În acest sens, consideră
că prevederile legale criticate reprezintă o garanție pentru a
asigura egalitatea de tratament în cazul funcționarilor publici
parlamentari care s-au pensionat anterior intrării în vigoare a
Legii nr. 113/2009 și al celor pensionați ulterior acestui moment.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. III din Legea nr. 113/2009 pentru modificarea și
completarea Legii nr. 7/2006 privind statutul funcționarului public
parlamentar, publicată în Monitorul Oficial al României, Partea I,
nr. 270 din 24 aprilie 2009.
Textul de lege criticat are următorul cuprins:
— Art. III: ă(1) Prevederile art. 71 alin. (1) din Legea
nr. 7/2006 privind statutul funcționarului public parlamentar, cu
modificările și completările ulterioare, precum și cu cele aduse
prin prezenta lege se aplică și funcționarilor publici parlamentari
al căror raport de serviciu a încetat în condițiile art. 62 lit. d) și
ale art. 64 din Legea nr. 7/2006, cu modificările și completările
ulterioare, până la data intrării în vigoare a prezentei legi.
(2) Cheltuielile suplimentare determinate prin acordarea
indemnizației potrivit alin. (1) vor fi asigurate prin bugetul
Camerei Deputaților, respectiv al Senatului, în mod eșalonat în
cursul anilor 2009 și 2010.
(3) Procedura privind plata cheltuielilor care rezultă din
aplicarea prevederilor art. 71 alin. (1) din Legea nr. 7/2006, cu
modificările și completările ulterioare, precum și cu cele aduse
prin prezenta lege, se aprobă de Biroul permanent al fiecărei
Camere, la propunerea secretarilor generali ai acestora.”
Art. 71 alin. (1) din Legea nr. 7/2006, la care face referire
textul criticat, modificat prin art. I pct. 7 din Legea nr. 113/2009
și care, în prezent, în urma renumerotării și republicării Legii
nr. 7/2006 în Monitorul Oficial al României, Partea I, nr. 345 din
29 mai 2009, se regăsește la art. 73 alin. (1), prevede că
funcționarii publici parlamentari al căror raport de serviciu a
încetat pentru motive neimputabile în condițiile art. 62 lit. d) și ale
art. 64 beneficiază de o indemnizație egală cu 7 salarii lunare
brute, care se impozitează potrivit legii, prin salariu lunar brut
înțelegându-se salariul de bază brut lunar și sporurile din ultima
lună de activitate.
Art. 62 lit. d) din Legea nr. 7/2006 [devenit art. 64 lit. d)] are
următorul cuprins: ăÎncetarea raportului de serviciu al

7

funcționarului public parlamentar are loc în următoarele condiții:
(...) d) prin pensionare”;
Art. 64 din Legea nr. 7/2006 [devenit art. 66] are următoarea
redactare: ă(1) Secretarul general al Camerei Deputaților sau
Senatului, după caz, va dispune eliberarea din funcție prin ordin,
care se comunică funcționarului public parlamentar în termen
de 5 zile lucrătoare de la emitere, pentru motive neimputabile
acestuia, în următoarele cazuri:
a) reducerea personalului, ca urmare a reorganizării
activității, prin desființarea postului ocupat de funcționarul public
parlamentar;
b) ca urmare a admiterii cererii de reintegrare în funcția
ocupată de către alt funcționar public parlamentar, a unui
funcționar public eliberat sau destituit nelegal ori pentru motive
neîntemeiate, de la data rămânerii definitive a hotărârii
judecătorești de reintegrare;
c) starea sănătății fizice sau/și psihice a funcționarului public
parlamentar, constatată prin decizie a organelor competente de
expertiză medicală, nu îi mai permite acestuia să își
îndeplinească atribuțiile corespunzătoare funcției publice
parlamentare deținute.
(2) În situațiile prevăzute la alin. (1), secretarul general al
Camerei Deputaților sau Senatului, după caz, este obligat să
acorde funcționarului public parlamentar care urmează să fie
eliberat un preaviz de 30 de zile calendaristice.
(3) Funcționarul public parlamentar poate fi eliberat din
funcție în situațiile prevăzute la alin. (1) lit. a) și b) numai dacă
nu există funcții publice parlamentare vacante corespunzătoare
în cadrul structurilor Camerei Deputaților sau Senatului, după
caz.”
În opinia autorului excepției, textul de lege criticat contravine
dispozițiilor din Legea fundamentală cuprinse la art. 15 alin. (2)
care consacră principiul neretroactivității legii, la art. 16 alin. (2)
referitor la egalitatea în drepturi și la art. 21 privind accesul liber
la justiție.
Examinând excepția de neconstituționalitate, Curtea
constată că art. III alin. (1) din Legea nr. 113/2009
reglementează drepturile bănești care li se cuvin funcționarilor
publici parlamentari la încetarea raporturilor de serviciu din
motive neimputabile lor. Critica de neconstituționalitate este
îndreptată împotriva faptului că, potrivit modificării aduse prin
art. III alin. (1) din Legea nr. 113/2009, noul mod de calcul este
aplicabil și acelor funcționari publici ale căror raporturi de
serviciu au încetat anterior intrării în vigoare a legii de modificare
a Legii nr. 7/2006, în opinia autorului excepției, textul fiind, din
acest motiv, retroactiv. Sub acest aspect, Curtea nu poate reține
critica prin raportare la dispozițiile art. 15 alin. (2) din Constituție.
Pentru a ajunge la această concluzie, constată că, în
jurisprudența sa, a statuat, cu valoare de principiu, că ăo lege
nu este retroactivă atunci când modifică pentru viitor o stare de
drept născută anterior și nici atunci când suprimă producerea în
viitor a efectelor unei situații juridice constituite sub imperiul legii
vechi, pentru că în aceste cazuri legea nouă nu face altceva
decât să refuze supraviețuirea legii vechi și să reglementeze
modul de acțiune în timpul următor intrării ei în vigoare, adică în
domeniul ei propriu de aplicare”. În acest sens sunt, de exemplu,
Decizia nr. 330 din 27 noiembrie 2001, publicată în Monitorul
Oficial al României, Partea I, nr. 59 din 28 ianuarie 2002, și
Decizia nr. 73 din 6 martie 2001, publicată în Monitorul Oficial al
României, Partea I, nr. 240 din 11 mai 2001. Clarificarea adusă
de Curte prin considerentele citate se verifică și în ce privește
textul de lege ce formează obiectul prezentei excepții. Astfel,
Curtea observă că textul de lege criticat se aplică, într-adevăr
acelor funcționari publici parlamentari publici ale căror raporturi
de serviciu au încetat anterior intrării în vigoare a Legii
nr. 113/2009, dar prevederile sale sunt aplicabile exclusiv pentru
viitor, fără să afecteze negativ pentru trecut situația juridică a

8

MONITORUL OFICIAL AL ROMÂNIEI, PARTEA I, Nr. 672/21.IX.2011

acestora, ci, dimpotrivă, fiindu-le chiar mai favorabile. Curtea
observă că art. III alin. (1) din Legea 113/2009 explicitează sfera
de aplicare a art. 71 alin. (1) din Legea nr. 7/2006,
nepunându-se problema retroactivității acestuia.
În ceea ce privește critica referitoare la pretinsa nesocotire a
principiului egalității cetățenilor în fața legii și a autorităților
publice, Curtea constată că este, de asemenea, neîntemeiată,
având în vedere faptul că principiul enunțat nu presupune și
uniformitate. Autorul excepției de neconstituționalitate susține
că textul de lege criticat ar institui o discriminare a funcționarilor
parlamentari față de personalul contractual angajat la Camera
Deputaților, la care prevederile supuse controlului de
constituționalitate nu face niciun fel de referire. Or, jurisprudența
constantă a Curții Constituționale este în sensul că la situații
diferite tratamentul juridic nu poate fi decât diferit, astfel că, în

speță, nu poate fi reținută nesocotirea dispozițiilor art. 16 din
Legea fundamentală, deoarece în discuție sunt ipoteze distincte,
cărora le sunt aplicabile reguli distincte, diferența fiind justificată
de statutul deosebit al celor două categorii profesionale.
Totodată, Curtea observă că nu poate reține nici critica
formulată prin raportare la art. 21 alin. (1) din Constituție, potrivit
căruia redactarea art. III alin. (2) și (3) din Legea nr. 113/2009
permite instituirea unei proceduri speciale de executare, care ar
încălca accesul liber la justiție. Instanța de contencios
constituțional constată că reglementarea unor norme derogatorii
de la procedura comună nu este de natură să îngrădească
dreptul de acces liber la justiție, fiind atributul suveran al
legiuitorului de a impune reguli procedurale diferite, în funcție
de specificul materiei în care acestea intervin, atât timp cât nu
sunt afectate drepturi garantate la nivel constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. III din Legea nr. 113/2009 pentru
modificarea și completarea Legii nr. 7/2006 privind statutul funcționarului public parlamentar, excepție ridicată de Rodica Maria Făt
în Dosarul nr. 2.603/2/2009 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 854
din 23 iunie 2011

referitoare la excepția de neconstituționalitate a dispozițiilor art. 394 din Codul de procedură
penală în interpretarea dată prin Decizia nr. LX/2007 pronunțată de Secțiile Unite
ale Înaltei Curți de Casație și Justiție
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 394 din Codul de procedură penală în
interpretarea dată prin Decizia nr. LX din 24 septembrie 2007
pronunțată de Secțiile Unite ale Înaltei Curți de Casație și

Justiție, excepție ridicată de Ion Grațian Muroni în Dosarul
nr. 2.531/115/2010 al Tribunalului Caraș-Severin — Secția
penală.
La apelul nominal lipsește autorul excepției, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece, pe de o parte, se solicită completarea
dispozițiilor din Codul de procedură penală și, pe de altă parte,
se cere Curții să se pronunțe asupra constituționalității unei
decizii pronunțate în interesul legii, cereri care excedează
competenței instanței de contencios constituțional.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 672/21.IX.2011
Prin Încheierea din 23 septembrie 2010, pronunțată în
Dosarul nr. 2.531/115/2010, Tribunalul Caraș-Severin —
Secția penală a sesizat Curtea Constituțională cu excepția
de neconstituționalitate a prevederilor art. 394 din Codul de
procedură penală și a dispozițiilor Deciziei nr. LX/2007
pronunțate de Secțiile Unite ale Înaltei Curți de Casație și
Justiție, excepție ridicată de Ion Grațian Muroni în dosarul de
mai sus, având ca obiect soluționarea unei cereri de revizuire.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (1) și (2) referitoare la
accesul liber la justiție, ale art. 23 alin. (12) referitoare la
principiul legalității pedepsei, precum și ale art. 17 din Convenția
pentru apărarea drepturilor omului și a libertăților fundamentale
referitoare la Interzicerea abuzului de drept, deoarece, după ce
art. 394 din Codul de procedură penală limitează cazurile în care
poate fi cerută revizuirea, Înalta Curte de Casație și Justiție, prin
recursul în interesul legii criticat, a statuat cu privire la
excluderea oricărei posibilități de a revizui o hotărâre
judecătorească dacă cazul invocat nu se încadrează în una
dintre cele 5 situații admise de Codul de procedură penală.
Tribunalul Caraș-Severin — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 394 din Codul de procedură penală, cu
denumirea marginală — Cazurile de revizuire, așa cum sunt
interpretate prin Decizia nr. LX (60) din 24 septembrie 2007
pronunțată de Înalta Curte de Casație și Justiție — Secțiile
Unite, cu ocazia soluționării recursului în interesul legii declarat
de procurorul general al Parchetului de pe lângă Înalta Curte de
Casație și Justiție, cu privire la modul de soluționare a cererii de
revizuire în cazul în care motivul invocat nu se încadrează în
cazurile prevăzute expres și limitativ de art. 394 din Codul de
procedură penală, publicată în Monitorul Oficial al României,
Partea I, nr. 574 din 30 iulie 2008.
Dispozițiile criticate au următorul conținut: ăRevizuirea poate
fi cerută când:
a) s-au descoperit fapte sau împrejurări ce nu au fost
cunoscute de instanță la soluționarea cauzei;
b) un martor, un expert sau un interpret a săvârșit
infracțiunea de mărturie mincinoasă în cauza a cărei revizuire se
cere;
c) un înscris care a servit ca temei al hotărârii a cărei
revizuire se cere a fost declarat fals;
d) un membru al completului de judecată, procurorul ori
persoana care a efectuat acte de cercetare penală a comis o
infracțiune în legătură cu cauza a cărei revizuire se cere;
e) când două sau mai multe hotărâri judecătorești definitive
nu se pot concilia.

9

Cazul de la lit. a) constituie motiv de revizuire, dacă pe baza
faptelor sau împrejurărilor noi se poate dovedi netemeinicia
hotărârii de achitare, de încetare a procesului penal ori de
condamnare.
Cazurile de la lit. b), c) și d) constituie motive de revizuire,
dacă au dus la darea unei hotărâri nelegale sau netemeinice.
În cazul prevăzut la lit. e), toate hotărârile care nu se pot
concilia sunt supuse revizuirii.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 alin. (1) și (2) referitoare la accesul liber la justiție, ale
art. 23 alin. (12) referitoare la principiul legalității pedepsei,
precum și ale art. 17 din Convenția pentru apărarea drepturilor
omului și a libertăților fundamentale referitoare la Interzicerea
abuzului de drept.
Examinând excepția de neconstituționalitate, Curtea
constată că dispozițiile art. 394 din Codul de procedură penală
au mai fost supuse controlului său din perspectiva unor critici
similare. Astfel, prin Decizia nr. 250 din 15 iunie 2004, publicată
în Monitorul Oficial al României, Partea I, nr. 728 din 12 august
2004, și Decizia nr. 52 din 27 ianuarie 2005, publicată în
Monitorul Oficial al României, Partea I, nr. 145 din 17 februarie
2005, Curtea Constituțională a reținut că revizuirea constituie o
cale extraordinară de atac, reglementată de legiuitor în temeiul
prerogativelor acordate acestuia de prevederile art. 126 alin. (2)
din Constituție, potrivit cărora ăCompetența instanțelor
judecătorești și procedura de judecată sunt prevăzute numai
prin lege”. Aceste dispoziții constituționale conferă legiuitorului
competența exclusivă de a stabili procedura de judecată și îl
îndrituiesc pe acesta ca, în considerarea unor situații deosebite,
să stabilească reguli speciale de procedură, precum și modalități
de exercitare a drepturilor procesuale, așa cum este și cazul
reglementării exprese și limitative a cazurilor în care poate fi
promovată revizuirea, realizată prin dispozițiile art. 394 din
Codul de procedură penală. Prin instituirea cazurilor de revizuire
nu se aduce atingere liberului acces la justiție, întrucât acesta
semnifică faptul că orice persoană poate sesiza instanțele
judecătorești în cazul în care consideră că drepturile, libertățile
sau interesele sale legitime au fost încălcate, iar nu faptul că
acest acces nu poate fi supus niciunei condiționări, competența
de a stabili regulile de desfășurare a procesului în fața
instanțelor judecătorești (în speță a cazurilor în care poate fi
promovată revizuirea) revenindu-i, așa cum s-a arătat,
legiuitorului.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor menționate mai sus își păstrează
valabilitatea și în cauza de față.
Distinct de acestea, Curtea mai constată că prevederile
legale stabilesc cazurile în care poate fi cerută revizuirea. Or,
acest aspect nu este de natură a îngrădi dreptul părților de a se
adresa justiției pentru apărarea drepturilor, libertăților și
intereselor lor legitime și de a beneficia de un proces echitabil.
Legislația procesual penală prevede suficiente garanții pentru
asigurarea accesului liber la justiție. Astfel, după efectuarea
cercetărilor pentru verificarea temeiniciei cererii de revizuire,
procurorul înaintează întregul material, împreună cu concluziile
sale, instanței competente. Aceasta examinează dacă cererea
de revizuire este făcută în condițiile prevăzute de lege și dacă
din probele strânse în cursul cercetării efectuate de procuror
rezultă date suficiente pentru admiterea în principiu.
De asemenea, dispozițiile art. 394 din Codul de procedură
penală nu contravin nici prevederilor constituționale referitoare
la principiul legalității pedepsei, deoarece textul legal criticat nu
dispune cu privire la aspectele de drept penal substanțial
referitoare la pedepse și limitele acestora.

10

MONITORUL OFICIAL AL ROMÂNIEI, PARTEA I, Nr. 672/21.IX.2011

Dispozițiile art. 17 din Convenția pentru apărarea drepturilor
omului și a libertăților fundamentale, referitoare la Interzicerea
abuzului de drept, nu au incidență în cauză.
Totodată, Curtea mai constată că, în ce privește critica
dispozițiilor unei decizii pronunțate într-un recurs în interesul
legii, nu poate constitui obiect al excepției de
neconstituționalitate, fiind, din această perspectivă, inadmisibilă,
deoarece instanța de contencios constituțional, în acord cu
prevederile art. 146 din Legea fundamentală, nu are competența
de a cenzura constituționalitatea hotărârilor judecătorești,
indiferent că sunt pronunțate în dezlegarea unor pricini de drept
comun ori în vederea interpretării și aplicării unitare a legii.
Prin urmare, Înalta Curte de Casație și Justiție, în acord cu
dispozițiile constituționale ale art. 126 alin. (3) are competența
exclusivă de a se pronunța asupra problemelor ce țin de
interpretarea și aplicarea unitară a legii ori de câte ori practica
judiciară impune acest lucru. Așa fiind, o decizie pronunțată
într-o astfel de procedură nu poate constitui eo ipso obiect al
cenzurii instanței de contencios constituțional (a se vedea
Decizia nr. 409 din 4 noiembrie 2003, publicată în Monitorul
Oficial al României, Partea I, nr. 848 din 27 noiembrie 2003). Cu
toate acestea, împrejurarea că printr-o decizie pronunțată
într-un recurs în interesul legii se dă unui text legal o anumită
interpretare nu este de natură a fi convertită într-un fine de
neprimire care să oblige Curtea ca, în pofida rolului său de
garant al supremației Constituției, să nu mai analizeze textul în
cauză în interpretarea dată de instanța supremă (a se vedea
Decizia nr. 8 din 18 ianuarie 2011, publicată în Monitorul Oficial
al României, Partea I, nr. 186 din 17 martie 2011). Constituția
reprezintă cadrul și măsura în care legiuitorul și celelalte

autorități pot acționa; astfel și interpretările care se pot aduce
normei juridice trebuie să țină cont de această exigență de ordin
constituțional cuprinsă chiar în art. 1 alin. (5) din Legea
fundamentală, potrivit căruia în România respectarea
Constituției și a supremației sale este obligatorie. Din
perspectiva raportării la prevederile Constituției, Curtea
Constituțională verifică constituționalitatea textelor legale
aplicabile în interpretarea consacrată prin recursurile în interesul
legii. A admite o teză contrară contravine însăși rațiunii existenței
Curții Constituționale, care și-ar nega rolul său constituțional
acceptând ca un text legal să se aplice în limite ce ar putea intra
în coliziune cu Legea fundamentală.
De altfel, și Curtea Constituțională prin Decizia nr. 536 din
28 aprilie 2011, publicată în Monitorul Oficial al României,
Partea I, nr. 482 din 7 iulie 2011, a stabilit că ăindiferent de
interpretările ce se pot aduce unui text, atunci când Curtea
Constituțională a hotărât că numai o anumită interpretare este
conformă cu Constituția, menținându-se astfel prezumția de
constituționalitate a textului în această interpretare, atât
instanțele judecătorești, cât și organele administrative trebuie
să se conformeze deciziei Curții și să o aplice ca atare”. În
interpretarea legii, instanțele judecătorești, între care și Înalta
Curte de Casație și Justiție, trebuie să respecte cadrul
constituțional, iar sancționarea depășirii/încălcării acestuia
revine în exclusivitate Curții Constituționale.
În concluzie, Curtea constată că dispozițiile art. 394 din
Codul de procedură penală așa cum au fost interpretate de
Înalta Curte de Casație și Justiție în vederea aplicării lor sunt
constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 394 din Codul de procedură penală în
interpretarea dată prin Decizia nr. LX/2007 pronunțată de Secțiile Unite ale Înaltei Curți de Casație și Justiție, excepție ridicată de
Ion Grațian Muroni în Dosarul nr. 2.531/115/2010 al Tribunalului Caraș Severin — Secția penală.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 906
din 5 iulie 2011

referitoare la excepția de neconstituționalitate a dispozițiilor art. 9 alin. (2), art. 10 alin. (1) și art. 13
alin. (5) din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu

— președinte
— judecător
— judecător
— judecător
— judecător

Puskás Valentin Zoltán
Mihaela Senia Costinescu

— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

MONITORUL OFICIAL AL ROMÂNIEI, PARTEA I, Nr. 672/21.IX.2011
Pe rol se află pronunțarea asupra excepției de
neconstituționalitate a dispozițiilor art. 9 alin. (2), art. 10 alin. (1)
și art. 13 alin. (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăVectra Service” —
S.R.L. din Brașov în Dosarul nr. 3.477/62/2010 al Tribunalului
Brașov — Secția comercială și de contencios administrativ și
care formează obiectul Dosarului Curții Constituționale
nr. 2.887D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 16 iunie 2010, pronunțată în Dosarul
nr. 3.477/62/2010, Tribunalul Brașov — Secția comercială și
de
contencios
administrativ
a
sesizat
Curtea
Constituțională
cu
soluționarea
excepției
de
neconstituționalitate a dispozițiilor art. 9 alin. (2), art. 10
alin. (1) și art. 13 alin. (5) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăVectra Service” — S.R.L. din Brașov într-o cauză
având ca obiect o acțiune în anulare a unei ordonanțe de plată.
În motivarea excepției de neconstituționalitate autorul
acesteia susține că, prin textele de lege criticate, se încalcă
dreptul părții de a beneficia de un proces echitabil, întrucât
acestea stabilesc obligația instanței judecătorești de a verifica
contestația, fără a da posibilitatea părților de a dovedi cu
mijloacele de probă prevăzute de Codul de procedură civilă cele
susținute în acțiunea în anulare.
Având în vedere contestarea întinderii debitului, pentru
verificarea certitudinii creanței, administrarea probei cu înscrisuri
nu este suficientă, ci se impune administrarea unor probe
specifice dreptului comun, neprevăzute de procedura ordonanței
de plată, respectiv proba cu interogatoriu și proba cu martori.
Mai mult, imposibilitatea exercitării unei căi de atac împotriva
hotărârii prin care a fost respinsă cererea în anulare aduce, de
asemenea, atingere dreptului la un proces echitabil.
Tribunalul Brașov — Secția comercială și de contencios
administrativ apreciază că textele de lege criticate sunt
constituționale pentru următoarele considerente:
Ordonanța de urgență a Guvernului nr. 119/2007, aprobată
cu modificări și completări prin Legea nr. 118/2008, stabilește
măsuri pentru combaterea întârzierii executării obligațiilor de
plată asumate prin contracte comerciale și o procedură
simplificată de soluționare a acțiunilor în justiție având ca obiect
asemenea obligații. Or, potrivit art. 126 din Constituție,
competența instanțelor de judecată și procedura în fața acestora
se stabilesc prin lege, precum ordonanța criticată.
Prin dispozițiile art. 9 și 10 se reglementează modul de
contestare a creanței și de administrare a probelor în cadrul
procedurii instituite de Ordonanța de urgență a Guvernului
nr. 119/2007, fiind atributul legiuitorului de a stabili procedura de
urmat în cazul litigiilor având ca obiect obligații de plată asumate
prin contracte comerciale, fără ca prin aceasta să se aducă vreo
restrângere accesului liber la justiție al părților.
În ceea ce privește prevederile art. 13 din Ordonanța de
urgență a Guvernului nr. 119/2007, potrivit jurisprudenței Curții
Constituționale, acestea nu numai că nu încalcă dreptul la

11

apărare și dreptul la un proces echitabil, ci, dimpotrivă, dau
expresie acestor drepturi.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 9 alin. (2), art. 10 alin. (1) și art. 13 alin. (5) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, publicată în Monitorul
Oficial al României, Partea I, nr. 738 din 31 octombrie 2007,
aprobată cu modificări și completări prin Legea nr. 118/2008,
publicată în Monitorul Oficial al României, Partea I, nr. 410 din
2 iunie 2008, prevederi care au următorul conținut:
— Art. 9 alin. (2): ăÎn cazul în care debitorul contestă creanța,
instanța verifică dacă această contestație este întemeiată.”;
— Art. 10 alin. (1): ăÎn cazul în care, ca urmare a verificării
cererii pe baza înscrisurilor depuse, a declarațiilor părților,
precum și a celorlalte probe administrate, constată că cererea
este întemeiată, instanța emite o ordonanță de plată, în care se
precizează suma și termenul de plată.”;
— Art. 13 alin. (5): ăHotărârea prin care a fost respinsă
cererea în anulare este irevocabilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 — Accesul liber la justiție și art. 53 —
Restrângerea exercițiului unor drepturi sau al unor libertăți. De
asemenea, sunt considerate a fi încălcate și prevederile art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 Curtea s-a pronunțat în
repetate rânduri, exemple fiind Decizia nr. 1.001 din 7 octombrie
2008, publicată în Monitorul Oficial al României, Partea I, nr. 774
din 18 noiembrie 2008, sau Decizia nr. 1.116 din 16 octombrie
2008, publicată în Monitorul Oficial al României, Partea I, nr. 776
din 19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații. Or, potrivit art. 126
din Constituție, competența instanțelor de judecată și procedura
în fața acestora se stabilesc prin lege.
Curtea a observat că Ordonanța de urgență a Guvernului
nr. 119/2007 reglementează procedura recuperării pe cale
judecătorească exclusiv a acelor creanțe care izvorăsc din
contracte comerciale și care sunt, în același timp, certe, lichide
și exigibile. În acest scop, la cererea privind creanța de plată a
prețului, creditorul trebuie să anexeze, potrivit art. 6 alin. (2) din
ordonanță, înscrisurile ce atestă cuantumul sumei datorate,

12

MONITORUL OFICIAL AL ROMÂNIEI, PARTEA I, Nr. 672/21.IX.2011

precum și orice alte înscrisuri doveditoare ale acesteia. Potrivit
art. 9, debitorul poate contesta creanța prin întâmpinare,
instanța urmând să verifice dacă această contestație este
întemeiată, iar art. 10 alin. (1) prevede că, în cazul în care, ca
urmare a verificării cererii pe baza înscrisurilor depuse, a
declarațiilor părților, precum și a celorlalte probe administrate,
constată că cererea este întemeiată, instanța emite o ordonanță
de plată în care se precizează suma și termenul de plată.
Conform art. 13, împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia, hotărârea prin care a fost respinsă cererea
fiind irevocabilă.
Curtea reține că, în virtutea prevederilor art. 126 alin. (2) din
Constituție, legiuitorul, în considerarea unor situații deosebite,

poate să stabilească reguli de procedură speciale, derogatorii
de la regulile dreptului comun. Astfel, limitarea probatoriului
administrat în cauză la înscrisul ce atestă cuantumul sumei
datorate și la orice alte înscrisuri doveditoare ale acesteia,
precum și instituirea caracterului irevocabil al hotărârii prin care
se respinge cererea în anulare reprezintă opțiuni ale
legiuitorului, care se circumscriu competenței sale exclusive
prevăzute de Legea fundamentală.
Așa fiind, Curtea constată că, potrivit textelor de lege
criticate, rezultă în mod evident că procedura ce face obiectul
Ordonanței de urgență a Guvernului nr. 119/2007 se desfășoară
într-un cadru procesual menit să asigure toate garanțiile ce
caracterizează un proces echitabil, iar debitorul are la îndemână
suficiente mijloace procedurale pentru a-și apăra interesele.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 9 alin. (2), art. 10 alin. (1) și art. 13 alin. (5)
din Ordonanța de urgență a Guvernului nr. 119/2007 privind măsurile pentru combaterea întârzierii executării obligațiilor de plată
rezultate din contracte comerciale, excepție ridicată de Societatea Comercială ăVectra Service” — S.R.L. din Brașov în Dosarul
nr. 3.477/62/2010 al Tribunalului Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 909
din 5 iulie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate
din contracte comerciale, în ansamblul său, precum și ale art. 5, 6, 7, 10, 11 și 13
din această ordonanță, în special
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Mihaela Senia Costinescu

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor Ordonanței de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, în ansamblul său, precum și ale art. 5, 6, 7, 10, 11
și 13 din această ordonanță, în special, excepție ridicată de
Județul Brașov, prin președintele Consiliului Județean, Aristotel
Căncescu, în Dosarul nr. 3.036/62/2010 al Tribunalului

Brașov — Secția comercială și de contencios administrativ și
care formează obiectul Dosarului Curții Constituționale
nr. 2.932D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 5 mai 2010, pronunțată în Dosarul
nr. 3.036/62/2010, Tribunalul Brașov — Secția comercială și
de
contencios
administrativ
a
sesizat
Curtea
Constituțională
cu
soluționarea
excepției
de
neconstituționalitate a dispozițiilor Ordonanței de urgență a
Guvernului nr. 119/2007 privind măsurile pentru combaterea

MONITORUL OFICIAL AL ROMÂNIEI, PARTEA I, Nr. 672/21.IX.2011
întârzierii executării obligațiilor de plată rezultate din
contracte comerciale, în ansamblul său, precum și ale art. 5,
6, 7, 10, 11 și 13 din această ordonanță, în special, excepție
ridicată de Județul Brașov, prin președintele Consiliului
Județean, Aristotel Căncescu, într-o cauză având ca obiect
emiterea unei ordonanțe de plată.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, deoarece reprezintă o modalitate de eludare
a procedurii de drept comun și o modificare a prevederilor
normative dintr-o lege organică, prin instituirea unei proceduri
evident inechitabile și contrare liberului acces la justiție.
Tribunalul Brașov — Secția comercială și de contencios
administrativ apreciază că excepția de neconstituționalitate
este neîntemeiată. Ordonanța de plată nu reprezintă o
modalitate de eludare a procedurii de drept comun, prin care se
suprimă mijloace procesuale care constituie apărări ale
debitorului împotriva pretențiilor creditorului, astfel încât nu se
poate susține încălcarea dreptului la apărare, la un proces
echitabil ori a liberului acces la justiție ale debitorului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, în
ansamblul său, precum și ale art. 5, 6, 7, 10, 11 și 13 din această
ordonanță, în special. Ordonanța a fost publicată în Monitorul
Oficial al României, Partea I, nr. 738 din 31 octombrie 2007, și
a fost aprobată cu modificări și completări prin Legea
nr. 118/2008, publicată în Monitorul Oficial al României, Partea I,
nr. 410 din 2 iunie 2008.

13

În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 — Tratatele internaționale privind drepturile
omului, art. 21 — Accesul liber la justiție, art. 24 alin. (1) —
Dreptul la apărare, art. 73 alin. (3) — Categorii de legi, art. 76 —
Adoptarea legilor și a hotărârilor și în art. 126 — Instanțele
judecătorești. De asemenea, sunt considerate a fi încălcate și
prevederile art. 6 din Convenția pentru apărarea drepturilor
omului și a libertăților fundamentale.
Analizând excepția de neconstituționalitate, Curtea
Constituțională constată că Ordonanța de urgență a Guvernului
nr. 119/2007 a mai fost supusă controlului de constituționalitate
fie parțial, fie în integralitatea sa.
În acest sens, Curtea a pronunțat, de pildă, Decizia nr. 1.490
din 10 noiembrie 2009, publicată în Monitorul Oficial al
României, Partea I, nr. 42 din 19 ianuarie 2010, prin care,
analizând constituționalitatea dispozițiilor Ordonanței de urgență
a Guvernului nr. 119/2007, a respins excepția și a statuat că
ăprevederile de lege criticate sunt în sensul aplicării principiului
rolului activ al judecătorului, care, la soluționarea pricinilor în
primă instanță, are obligația de a încerca împăcarea părților,
împrejurarea că, potrivit art. 7 din Ordonanța de urgență a
Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
înseamnă că hotărârea se va pronunța numai după ce
judecătorul va analiza toate probele aflate la dosar, inclusiv cele
propuse de debitor. Mai mult, art. 2 din ordonanță prevede că
procedura reglementată de acest act normativ vizează exclusiv
creanțele certe, lichide și exigibile ce reprezintă obligații de plată
a unor sume de bani care rezultă din contracte comerciale, iar
art. 10 dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, instanța constatând că cererea este întemeiată”.
Prin Decizia nr. 871 din 16 iunie 2009, publicată în Monitorul
Oficial al României, Partea I, nr. 558 din 11 august 2009, și
Decizia nr. 1.480 din 10 noiembrie 2009, publicată în Monitorul
Oficial al României, Partea I, nr. 44 din 20 ianuarie 2010, Curtea,
analizând critici de neconstituționalitate asemănătoare celor
formulate în prezenta cauză, a statuat, pentru argumentele
acolo expuse, că dispozițiile art. 5 alin. (1) și (2), art. 6 alin. (2),
art. 7 alin. (1), art. 10, art. 11 și ale art. 13 din Ordonanța de
urgență a Guvernului nr. 119/2007 respectă exigențele dreptului
la apărare și ale dreptului la un proces echitabil.
Întrucât, față de cele examinate de Curtea Constituțională,
nu au intervenit elemente noi, de natură să determine
schimbarea jurisprudenței la care s-a făcut referire, cele statuate
prin deciziile menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate din contracte comerciale, în
ansamblul său, precum și ale art. 5, 6, 7, 10, 11 și 13 din această ordonanță, în special, excepție ridicată de Județul Brașov, prin
președintele Consiliului Județean, Aristotel Căncescu, în Dosarul nr. 3.036/62/2010 al Tribunalului Brașov — Secția comercială și
de contencios administrativ.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

14

MONITORUL OFICIAL AL ROMÂNIEI, PARTEA I, Nr. 672/21.IX.2011
CURTEA CONSTITUȚIONALĂ

D E C I Z I A Nr. 953
din 12 iulie 2011

referitoare la excepția de neconstituționalitate a dispozițiilor art. 2 lit. b), art. 3 lit. a)—z), art. 7,
art. 8, art. 10, art. 11, art. 24 și art. 35 din Ordonanța de urgență a Guvernului nr. 24/2008
privind accesul la propriul dosar și deconspirarea Securității
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskas Valentin Zoltan
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 lit. b), art. 3 lit. a)—z), art. 7, art. 8, art. 10,
art. 11, art. 24 și art. 35 din Ordonanța de urgență a Guvernului
nr. 24/2008 privind accesul la propriul dosar și deconspirarea
Securității, excepție ridicată de Victor Ignat în Dosarul
nr. 1.490/2/2009 al Înaltei Curți de Casație și Justiție — Secția
de contencios administrativ și fiscal.
La apelul nominal răspunde reprezentantul părții Consiliul
Național pentru studierea Arhivelor Securității, consilier juridic
Mihaela Jugaru, lipsind autorul excepției, față de care procedura
de citare este legal îndeplinită.
Având cuvântul, reprezentantul Consiliului Național pentru
Studierea Arhivelor Securității solicită respingerea excepției de
neconstituționalitate ca neîntemeiată, referindu-se și la
jurisprudența Curții Constituționale în materie.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale referitoare la
aceleași texte din Ordonanța de urgență a Guvernului
nr. 24/2008.
C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2010, pronunțată în Dosarul
nr. 1.490/2/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 2 lit. b), art. 3 lit. a)—z), art. 7, art. 8, art. 10,
art. 11, art. 24 și art. 35 din Ordonanța de urgență a
Guvernului nr. 24/2008 privind accesul la propriul dosar și
deconspirarea Securității, excepție ridicată de Victor Ignat.
În motivarea excepției de neconstituționalitate se susține,
în esență, că prin textele de lege criticate se încalcă flagrant
dreptul la un proces echitabil, deoarece persoanele vizate de
această lege nu sunt considerate egale în șanse în fața justiției
și se instituie o discriminare și o falsă clasificare pe criterii
profesionale neconforme cu Declarația Universală a Drepturilor
Omului. O întreagă categorie socială, cu drepturi și libertăți,

urmează a fi pusă în afara legii și a respectului concetățenilor și
se tinde a se demonstra prin acțiuni în justiție, prin darea unui
verdict, apartenența la o structură militară și în slujba serviciilor
de informații, culpabilizând activitatea și munca depusă sub
jurământ militar și sub ordin militar. Nu se face o distincție între
personalul militar numit prin ordin ierarhic și cetățenii persoane
fizice care benevol sau din interese diverse sau din patriotism și
spirit civic aderau printr-un angajament scris la munca de
informații, devenind agenți informatori, colaboratori ai organelor
ordinii. Textele criticate încalcă și prevederile art. 15 alin. (2) din
Constituție, întrucât prin definiția dată noțiunii de colaborator al
Securității se instituie o nouă răspundere pentru fapte și activități
realizate de persoana verificată, la un moment anterior instituirii
acestui tip de răspundere. Cu privire la raporturile juridice
ăpetrecute în trecut” și ale căror efecte au fost definitiv tranșate,
consideră autorul că legea nouă retroactivează și devine
incidentă asupra unor chestiuni care în acest moment sunt
arhivate și pentru care a fost împlinit termenul de prescripție
pentru tragerea la răspundere a acestor persoane. Normele
criticate încalcă și dispozițiile art. 20 din Constituție, pentru că
nesocotesc dispozițiile art. 7 din Convenția Europeană a
Drepturilor Omului care se referă la faptul că nu trebuie să existe
o pedeapsă fără a fi prevăzută de lege și care vorbesc de
previzibilitatea legilor. Or, prevederile art. 2 lit. b) din Ordonanța
de urgență a Guvernului nr. 24/2008 nu sunt previzibile și lasă
loc la interpretări în legătură cu înțelesul noțiunii de colaborator
al Securității. Dispozițiile legale criticate încalcă și prevederile
art. 53 din Constituție, pentru că dau posibilitatea ca, în urma
calificării unei persoane ca și colaborator al Securității, drepturile
și libertățile acesteia să fie îngrădite, iar aceste îngrădiri sunt în
afara sferei limitative prevăzute de art. 53. Aceleași texte sunt
neconstituționale deoarece conferă în continuare Consiliului
Național pentru Studierea Arhivelor Securității un caracter
jurisdicțional.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este neîntemeiată, deoarece normele
criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile

MONITORUL OFICIAL AL ROMÂNIEI, PARTEA I, Nr. 672/21.IX.2011
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, aprobată cu modificări și completări prin Legea
nr. 293/2008, prevederi cuprinse în art. 2 lit. b) privind noțiunea
de colaborator al Securității, art. 3 lit. a)—z) privind dreptul de
acces la informații de interes public în legătură cu anumite
categorii de persoane, art. 7, art. 8, art. 10, art. 11, art. 24 și
art. 35 referitoare la structurile abilitate din cadrul Consiliului
Național pentru Studierea Arhivelor Securității să efectueze
acțiunile de verificare, personalul Consiliului Național pentru
Studierea Arhivelor Securității, căile de atac împotriva
adeverințelor eliberate în urma notelor de constatare și condițiile
în care se poate exercita acțiunea în constatarea calității de
lucrător al Securității sau de colaborator al acesteia și cele
privind normele aplicabile care fac obiectul activității Consiliului
Național pentru Studierea Arhivelor Securității.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) și (4) privind statul de drept și principiul
separației puterilor în stat, art. 15 privind universalitatea, art. 16
privind egalitatea în drepturi, art. 20 referitoare la tratatele
internaționale privind drepturile omului, art. 21 privind accesul
liber la justiție, art. 22 privind dreptul la viață și la integritate fizică
și psihică, art. 23 privind libertatea individuală, art. 24 privind
dreptul la apărare, art. 30 privind libertatea de exprimare, art. 31
alin. (1) privind dreptul la informație, art. 53 alin. (1) privind
restrângerea exercițiului unor drepturi sau al unor libertăți,
art. 54 privind fidelitatea față de țară, art. 55 privind apărarea
țării, art. 57 privind exercitarea drepturilor și a libertăților, art. 116
alin. (1) privind structura administrației publice centrale de
specialitate, art. 117 alin. (1) privind înființarea ministerelor și
art. 126 privind instanțele judecătorești din Constituție, precum
și dispozițiilor art. 7 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra
acelorași texte de lege, constatând că sunt constituționale.
Astfel, în ceea ce privește dispozițiile art. 2 lit. b) și ale art. 7,
art. 8 și art. 10 din Ordonanța de urgență a Guvernului
nr. 24/2008, Curtea s-a pronunțat prin Decizia nr. 980 din
25 iunie 2009, publicată în Monitorul Oficial al României, Partea I,
nr. 572 din 17 august 2009. În legătură cu dispozițiile art. 3
lit. a)—z) din același act normativ, Curtea s-a mai pronunțat prin
Decizia nr. 919 din 23 iunie 2009, publicată în Monitorul Oficial
al României, Partea I, nr. 690 din 14 octombrie 2009. Cu privire
la art. 11 din ordonanță, Curtea s-a pronunțat prin Decizia
nr. 267 din 24 februarie 2009, publicată în Monitorul Oficial al
României, Partea I, nr. 225 din 7 aprilie 2009.
Curtea a reținut, ca apreciere generală, că, față de Legea
nr. 187/1999 privind accesul la propriul dosar și deconspirarea
poliției politice comuniste, declarată neconstituțională prin
Decizia nr. 51 din 31 ianuarie 2008, publicată în Monitorul Oficial
al României, Partea I, nr. 95 din 6 februarie 2008, Ordonanța de

15

urgență a Guvernului nr. 24/2008 a produs o modificare
substanțială a regimului juridic aplicabil persoanelor în legătură
cu care s-a constatat că sunt colaboratori sau lucrători ai
Securității, realizând o reconfigurare a Consiliului Național
pentru Studierea Arhivelor Securității, ca autoritate
administrativă autonomă, lipsită de atribuții jurisdicționale, ale
cărei acte privind accesul la dosar și deconspirarea Securității
sunt supuse controlului instanțelor de judecată. Actuala
reglementare legală are ca finalitate deconspirarea persoanelor
care au participat la activitatea de poliție politică comunistă, fără
să promoveze răspunderea juridică a acestora. În acest sens a
statuat Curtea Constituțională prin Decizia nr. 267 din
24 februarie 2009. Prin aceeași decizie, instanța de contencios
constituțional a reținut că, în condițiile în care acțiunea în
constatarea calității de lucrător sau colaborator al Securității este
introdusă la o instanță de judecată, a cărei hotărâre poate fi
atacată cu recurs, potrivit art. 11 din Ordonanța de urgență a
Guvernului nr. 24/2008, nu se poate reține încălcarea dreptului
la un proces echitabil, deoarece procedura de judecată respectă
principiile fundamentale privind oralitatea, contradictorialitatea,
publicitatea și dreptul la apărare, părțile beneficiind de
posibilitatea de a uza de garanțiile prevăzute de legea procesual
civilă pentru a-și susține poziția asupra problemelor de fapt și
de drept.
Tot astfel, cu privire la critici similare, Curtea Constituțională
a mai observat, prin Decizia nr. 530 din 9 aprilie 2009, publicată
în Monitorul Oficial al României, Partea I, nr. 430 din 24 iunie
2009, că, potrivit art. 126 alin. (1) și (2) din Constituție, justiția se
realizează prin instanțele judecătorești, a căror competență este
stabilită numai prin lege. Or, dispozițiile criticate din Ordonanța
de urgență a Guvernului nr. 24/2008 satisfac pe deplin
exigențele constituționale invocate, inclusiv cele prevăzute de
art. 126 alin. (5) referitoare la interdicția înființării de instanțe
extraordinare. Totodată, Curtea a constatat că nu este
întemeiată nici critica referitoare la pretinsa nerespectare a
principiului egalității în drepturi, deoarece art. 11 alin. (1) din
Ordonanța de urgență a Guvernului nr. 24/2008 nu instituie
niciun privilegiu sau nicio discriminare pe criterii arbitrare, fiind
aplicabil tuturor persoanelor aflate în ipoteza normei.
De asemenea, prin Decizia nr. 1.194 din 24 septembrie 2009,
publicată în Monitorul Oficial al României, Partea I, nr. 749 din
4 noiembrie 2009, Curtea a reținut că, stabilind elementele care
trebuie întrunite pentru ca o persoană să fie calificată lucrător
sau colaborator al Securității, reglementarea criticată nu încalcă
principiul constituțional al neretroactivității legii civile, de vreme
ce efectele atribuirii unei astfel de calități se produc numai pentru
viitor, din momentul intrării în vigoare a normei legale. În plus,
prin Decizia nr. 1.074 din 8 septembrie 2009, publicată în
Monitorul Oficial al României, Partea I, nr. 690 din 14 octombrie
2009, Curtea a observat că, urmărind să înlăture orice echivoc
de natură să genereze interpretări speculative, susceptibile de
a aduce atingere onoarei și demnității persoanei, legiuitorul a
înțeles să dedice întregul articol 2 din ordonanța de urgență
definirii termenilor cu care aceasta operează.
Întrucât nu au fost evidențiate elemente noi, se impune
menținerea jurisprudenței în materie a Curții Constituționale,
care își păstrează valabilitatea și în prezenta cauză.
În ceea ce privește dispozițiile art. 54 privind fidelitatea față
de țară, ale art. 55 privind apărarea țării, ale art. 116 alin. (1)
privind structura administrației publice centrale de specialitate
și ale art. 117 alin. (1) privind înființarea ministerelor, invocate
de autorul excepției, se constată că nu sunt incidente în cauză.

16

MONITORUL OFICIAL AL ROMÂNIEI, PARTEA I, Nr. 672/21.IX.2011

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 lit. b), art. 3 lit. a)—z), art. 7, art. 8, art. 10,
art. 11, art. 24 și art. 35 din Ordonanța de urgență a Guvernului nr. 24/2008 privind accesul la propriul dosar și deconspirarea
Securității, excepție ridicată de Victor Ignat în Dosarul nr. 1.490/2/2009 al Înaltei Curți de Casație și Justiție — Secția de contencios
administrativ și fiscal.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 672/21.IX.2011 conține 16 pagini.

Prețul: 3,20 lei

&JUYDGY|526334]
ISSN 1453—4495

