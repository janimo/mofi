Anul 179 (XXIII) — Nr. 514

PARTEA I

Joi, 21 iulie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 438 din 7 aprilie 2011 referitoare la excepția de
neconstituționalitate a dispozițiilor art. 36 din Legea
nr. 85/2006 privind procedura insolvenței ..................

2–3

Decizia nr. 539 din 28 aprilie 2011 referitoare la excepția de
neconstituționalitate a prevederilor art. 94 alin. (1)
lit. m), raportat la art. 54 lit. h) din Legea nr. 188/1999
privind Statutul funcționarilor publici ..........................

3–5

Decizia nr. 544 din 28 aprilie 2011 referitoare la excepția de
neconstituționalitate a prevederilor art. 10 alin. (2) și
art. 20 alin. (1) din Legea contenciosului administrativ
nr. 554/2004, precum și ale art. 106 alin. (1) din Legea
nr. 188/1999 privind Statutul funcționarilor publici......

5–6

Decizia nr. 598 din 5 mai 2011 referitoare la excepția de
neconstituționalitate a dispozițiilor art. 31 din Legea
nr. 85/2006 privind procedura insolvenței ..................

7–8

Decizia nr. 602 din 5 mai 2011 referitoare la excepția de
neconstituționalitate a prevederilor art. 4 alin. (1) din
Ordonanța Guvernului nr. 15/2002 privind aplicarea
tarifului de utilizare și a tarifului de trecere pe rețeaua
de drumuri naționale din România ............................

8–9

Decizia nr. 608 din 12 mai 2011 referitoare la excepția de
neconstituționalitate a prevederilor art. 4 alin. (4), art. 8
alin. (1) lit. a) și art. 11 din Ordonanța de urgență a
Guvernului nr. 24/2008 privind accesul la propriul
dosar și deconspirarea Securității ..............................

10–11

Decizia nr. 622 din 12 mai 2011 referitoare la excepția de
neconstituționalitate a prevederilor art. 8 alin. (4) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................

12–13

Decizia nr. 637 din 17 mai 2011 referitoare la excepția de
neconstituționalitate a dispozițiilor art. 132 alin. (3) din
Legea dialogului social nr. 62/2011 și ale art. 238
alin. (1) din Legea nr. 53/2003 — Codul muncii ........

13–15

Decizia nr. 646 din 17 mai 2011 referitoare la excepția de
neconstituționalitate a dispozițiilor art. 155 și art. 238
alin. (3) din Legea nr. 53/2003 — Codul muncii ........

15–16

2

MONITORUL OFICIAL AL ROMÂNIEI, PARTEA I, Nr. 514/21.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 438
din 7 aprilie 2011

referitoare la excepția de neconstituționalitate a dispozițiilor art. 36 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 36 din Legea nr. 85/2006 privind procedura
insolvenței, excepție ridicată de Societatea Comercială ăP.S.V.
Company” — S.A. din București, prin administrator judiciar
Societatea Comercială ăR.V.A. Insolvency Specialists” S.P.R.L.,
în Dosarul nr. 10.828/95/2008 al Curții de Apel Craiova — Secția
a II-a civilă și pentru conflicte de muncă și asigurări sociale și
care formează obiectul Dosarului nr. 199D/2000.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 200D/2011 și nr. 201D/2011 având ca obiect excepția de
neconstituționalitate a dispozițiilor art. 36 din Legea nr. 85/2006
privind procedura insolvenței, excepție ridicată de Societatea
Comercială ăP.S.V. Company” — S.A. din București, prin
administrator judiciar Societatea Comercială ăR.V.A. Insolvency
Specialists” S.P.R.L., în dosarele nr. 15.909/95/2008 și
nr. 8.576/95/2008 ale Curții de Apel Craiova — Secția a II-a
civilă și pentru conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Având în vedere identitatea de obiect a excepției de
neconstituționalitate în dosarele mai sus menționate, Curtea, din
oficiu, pune în discuție conexarea dosarelor nr. 200D—
201D/2011 la Dosarul nr. 199D/2011.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 200D—201D/2011
la Dosarul nr. 199D/2011, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 14 decembrie 2010, pronunțate în
dosarele nr. 10.828/95/2008, nr. 15.909/95/2008 și
nr. 8.576/95/2008, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională pentru soluționarea

excepției de neconstituționalitate a prevederilor art. 36 din
Legea nr. 85/2006 privind procedura insolvenței.
Excepția a fost invocată de Societatea Comercială ăP.S.V.
Company” — S.A. din București prin administrator judiciar
Societatea Comercială ăR.V.A. Insolvency Specialists” S.P.R.L.
din București în dosare având ca obiect drepturi bănești.
În motivarea excepției de neconstituționalitate autorul
acesteia susține că dispozițiile legale criticate afectează dreptul
de dispoziție ca atribut al dreptului de proprietate, ăprin
suspendarea recursurilor” pe care le-a promovat. Astfel, sunt
soluționate doar litigiile aflate în competența exclusivă a
judecătorului-sindic desemnat în dosarul privind procedura
insolvenței, această situație făcând imposibilă scoaterea de pe
tabelul creditorilor a acelor persoane care nu au o creanță certă,
lichidă și exigibilă în baza unei hotărâri definitive și irevocabile.
Chiar dacă dreptul de proprietate nu este absolut,
restrângerile care îi pot fi aduse nu trebuie să afecteze însăși
substanța dreptului.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 36 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, care au următorul cuprins: ăDe la
data deschiderii procedurii se suspendă de drept toate acțiunile
judiciare, extrajudiciare sau măsurile de executare silită pentru
realizarea creanțelor asupra debitorului sau bunurilor sale.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în fața legii, art. 21 referitoare la
accesul liber la justiție, art. 44 privind dreptul de proprietate din
Constituție, precum și prevederilor art. 6 privind dreptul la un
proces echitabil și celor ale art. 13 privind dreptul la un recurs
efectiv din Convenția pentru apărarea drepturilor omului și a
libertăților fundamentale.
Analizând excepția de neconstituționalitate, Curtea constată
că autorul excepției critică, în esență, modificarea adusă art. 36
din Legea nr. 85/2006 privind procedura insolvenței prin Legea
nr. 169/2010 pentru modificarea și completarea Legii nr. 85/2006

MONITORUL OFICIAL AL ROMÂNIEI, PARTEA I, Nr. 514/21.VII.2011
privind procedura insolvenței, publicată în Monitorul Oficial al
României, Partea I, nr. 505 din 21 iulie 2010, modificare prin
care s-a eliminat posibilitatea continuării judecării recursurilor
promovate de debitori.
Or, Curtea constată că asemenea susțineri, care vizează,
practic, modificarea unor soluții legislative în sensul dorit de
autorul excepției, nu pot avea caracterul unor veritabile critici de

3

neconstituționalitate. Totodată, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta ăse pronunță numai cu privire la
constituționalitatea actelor cu privire la care a fost sesizată, fără
a putea modifica sau completa prevederile supuse controlului”.
În consecință, Curtea urmează să respingă excepția de
neconstituționalitate ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 36 din Legea nr. 85/2006 privind procedura
insolvenței, excepție ridicată de Societatea Comercială ăP.S.V. Company” — S.A. din București, prin administrator judiciar
Societatea Comercială ăR.V.A. Insolvency Specialists” S.P.R.L., în dosarele nr. 10.828/95/2008, nr. 15.909/95/2008 și nr.
8.576/95/2008 ale Curții de Apel Craiova — Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 539
din 28 aprilie 2011

referitoare la excepția de neconstituționalitate a prevederilor art. 94 alin. (1) lit. m),
raportat la art. 54 lit. h) din Legea nr. 188/1999 privind Statutul funcționarilor publici
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 94 alin. (1) lit. m) raportat la art. 54 lit. h) din
Legea nr. 188/1999 privind Statutul funcționarilor publici,
excepție ridicată de Liana Răcăreanu în Dosarul
nr. 13.998/63/2008 al Tribunalului Dolj — Secția contencios
administrativ și fiscal, care formează obiectul Dosarului
nr. 3.204D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că autorul excepției
a transmis la dosar o cerere prin care solicită acordarea unui
nou termen de judecată în vederea angajării unui apărător.

Având cuvântul cu privire la cererea de amânare,
reprezentantul Ministerului Public se opune admiterii acesteia,
considerând că nu este temeinic justificată, ținând seamă de
intervalul de timp suficient de lung scurs de la momentul ridicării
excepției de neconstituționalitate în fața Tribunalului Dolj —
Secția contencios administrativ și fiscal până la termenul stabilit
de Curtea Constituțională pentru soluționarea acesteia.
Deliberând, Curtea respinge cererea, apreciind că nu este
îndeplinită cerința motivării temeinice a lipsei de apărare
prevăzute de art. 156 alin. (1) din Codul de procedură civilă.
Președintele dispune a se face apelul și în dosarele
nr. 3.205D/2010 și nr. 3.206D/2010, având ca obiect excepția
de neconstituționalitate a acelorași prevederi legale, ridicată de
Lenuța Corneanu și Doinița Văduva în dosarele
nr. 14.005/63/2008 și, respectiv, nr. 13.983/63/2008 ale
Tribunalului Dolj — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că și autorii excepției
ridicate în dosarele menționate au transmis cereri similare, prin
care solicită acordarea unui nou termen de judecată în vederea
angajării de apărători.
Reprezentantul Ministerului Public se opune admiterii
cererilor de amânare, pentru aceleași considerente ca în cazul
cererii formulate în Dosarul nr. 3.204D/2010.

4

MONITORUL OFICIAL AL ROMÂNIEI, PARTEA I, Nr. 514/21.VII.2011

Deliberând, Curtea respinge cererile, apreciind că nu
îndeplinesc cerința motivării temeinice a lipsei de apărare
prevăzute de art. 156 alin. (1) din Codul de procedură civilă.
Curtea, din oficiu, văzând identitatea de obiect a celor
trei cauze, pune în discuție problema conexării lor.
Reprezentantul Ministerului Public este de acord cu
propunerea de conexare.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 3.205D/2010 și
nr. 3.206D/2010 la Dosarul nr. 3.204D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, invocând jurisprudența în domeniu a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 3 mai 2010, pronunțate în dosarele
nr. 13.998/63/2008, nr. 14.005/63/2008 și nr. 13.983/63/2008,
Tribunalul Dolj — Secția contencios administrativ și fiscal a
sesizat Curtea Constituțională cu excepția de
neconstituționalitate a prevederilor art. 94 alin. (1) lit. m)
raportat la art. 54 lit. h) din Legea nr. 188/1999 privind
Statutul funcționarilor publici, excepție ridicată de Liana
Răcăreanu, Lenuța Corneanu și, respectiv, Doinița Văduva în
cauze de contencios administrativ având ca obiect anularea
unor acte administrative.
În motivarea excepției de neconstituționalitate autorii
acesteia susțin, în esență, că textele de lege ce formează
obiectul acesteia încalcă principiul egalității în drepturi și
prezumția de nevinovăție, care, potrivit jurisprudenței Curții
Europene a Drepturilor Omului, nu vizează în mod strict
procesul penal, ci se aplică chiar și în materia sancțiunilor
administrative. Totodată, autorii consideră că dispozițiile de lege
criticate contravin dreptului la un nivel de trai decent, întrucât
ignoră prevederile art. 24 pct. 1, 2 și 3 din Statutul funcționarilor
publici ai Comunității Europene, care prevăd că suspendarea
din funcție pe motivul săvârșirii unor infracțiuni de drept comun
se dispune doar în mod condiționat de asigurarea unor măsuri
compensatorii salariale minime pe perioada suspendării.
Tribunalul Dolj — Secția contencios administrativ și
fiscal a sesizat Curtea Constituțională cu soluționarea excepției
de neconstituționalitate, fără să își exprime opinia asupra
acesteia.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 94 alin. (1) lit. m) raportate la art. 54 lit. h) din
Legea nr. 188/1999 privind Statutul funcționarilor publici,
republicată în Monitorul Oficial al României, Partea I, nr. 365 din
29 mai 2007, care au următorul cuprins:
— Art. 94 alin. (1) lit. m): ă(1) Raportul de serviciu se
suspendă de drept atunci când funcționarul public se află în una
din următoarele situații: (...)
m) în cazul în care s-a dispus trimiterea în judecată pentru
săvârșirea unei infracțiuni de natura celor prevăzute la art. 54
lit. h).”;
— Art. 54 lit. h): ă Poate ocupa o funcție publică persoana
care îndeplinește următoarele condiții: (...)
h) nu a fost condamnată pentru săvârșirea unei infracțiuni
contra umanității, contra statului sau contra autorității, de
serviciu sau în legătură cu serviciul, care împiedică înfăptuirea
justiției, de fals ori a unor fapte de corupție sau a unei infracțiuni
săvârșite cu intenție, care ar face-o incompatibilă cu exercitarea
funcției publice, cu excepția situației în care a intervenit
reabilitarea.”
În opinia autorilor excepției de neconstituționalitate, textele
de lege criticate contravin dispozițiilor din Legea fundamentală
cuprinse la art. 15 alin. (1) privind universalitatea drepturilor și a
obligațiilor și la art. 16 alin. (1) și (2) care consacră egalitatea
cetățenilor în fața legii și a autorităților publice. Se invocă, de
asemenea, prevederile art. 6 paragraful 2 din Convenția pentru
apărarea drepturilor omului și a libertăților fundamentale care
instituie prezumția de nevinovăție.
Examinând excepția de neconstituționalitate, Curtea observă
că s-a mai pronunțat asupra dispozițiilor legale criticate, prin
prisma unor critici similare și prin raportare la aceleași norme
constituționale și convenționale. Astfel, prin mai multe decizii,
dintre care pot fi menționate, cu titlu de exemplu, Decizia
nr. 1.154 din 28 septembrie 2010, publicată în Monitorul Oficial
al României, Partea I, nr. 705 din 22 octombrie 2010, Decizia
nr. 1.574 din 7 decembrie 2010, publicată în Monitorul Oficial al
României, Partea I, nr. 110 din 11 februarie 2011, sau Decizia
nr. 1.597 din 9 decembrie 2010, publicată în Monitorul Oficial al
României, Partea I, nr. 106 din 10 februarie 2011, instanța de
contencios constituțional a reținut că sancțiunea administrativă
a suspendării funcționarului public din funcția publică pe care
acesta o deține, în cazul în care s-a dispus trimiterea în judecată
a acestuia, are ca finalitate protejarea autorității sau a instituției
publice față de pericolul continuării activității ilicite și al extinderii
consecințelor periculoase ale faptei penale săvârșite de către
funcționarul public. Ținând cont de natura administrativă a
acestei măsuri, nu sunt incidente prevederile constituționale și
convenționale care instituie prezumția de nevinovăție, care va
trebui însă respectată pe tot parcursul desfășurării întregului
proces penal pornit împotriva respectivului funcționar public,
până la rămânerea definitivă a hotărârii de condamnare. În plus,
măsura suspendării din funcție se aplică tuturor funcționarilor
publici aflați în situația prevăzută în ipoteza normei legale.
De asemenea, Curtea a observat că stabilirea compatibilității
prevederilor din legislația națională cu cele cuprinse în acte
emise de instituțiile Uniunii Europene nu poate fi realizată de
instanța de contencios constituțional, ci revine, în cadrul
operațiunii de interpretare și aplicare a legii, judecătorului
învestit cu soluționarea litigiului în cursul soluționării căruia a
fost ridicată excepția de neconstituționalitate.
Întrucât nu au intervenit elemente noi, de natură să
determine reconsiderarea jurisprudenței în materie a Curții
Constituționale, considerentele și soluțiile deciziilor amintite își
mențin valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 514/21.VII.2011

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 94 alin. (1) lit. m) raportat la art. 54 lit. h)
din Legea nr. 188/1999 privind Statutul funcționarilor publici, excepție ridicată de Liana Răcăreanu, Lenuța Corneanu și Doinița
Văduva în dosarele nr. 13.998/63/2008, nr. 14.005/63/2008 și, respectiv, nr. 13.983/63/2008 ale Tribunalului Dolj — Secția
contencios administrativ și fiscal.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 544
din 28 aprilie 2011

referitoare la excepția de neconstituționalitate a prevederilor art. 10 alin. (2) și art. 20 alin. (1)
din Legea contenciosului administrativ nr. 554/2004, precum și ale art. 106 alin. (1)
din Legea nr. 188/1999 privind Statutul funcționarilor publici
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 10 alin. (2) și art. 20 alin. (1) din Legea
contenciosului administrativ nr. 554/2004, precum și ale art. 106
alin. (1) din Legea nr. 188/1999 privind Statutul funcționarilor
publici, excepție ridicată de Luminița Munteanu în Dosarul
nr. 851/45/2009 al Curții de Apel Iași — Secția contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Precizează că legiuitorul poate institui reguli speciale de
procedură în considerarea unor situații deosebite, atâta vreme
cât părțile beneficiază de toate drepturile și garanțiile procesuale
specifice unui proces echitabil.
C U R T E A,

având în vedere actele și lucrările dosarului, constată
următoarele:
Prin Încheierea din 5 iulie 2010, pronunțată în Dosarul
nr. 851/45/2009, Curtea de Apel Iași — Secția contencios

administrativ și fiscal a sesizat Curtea Constituțională cu
excepția de neconstituționalitate a dispozițiilor art. 10
alin. (2) și art. 20 alin. (1) din Legea contenciosului
administrativ nr. 554/2004, precum și ale art. 106 alin. (1) din
Legea nr. 188/1999 privind Statutul funcționarilor publici,
excepție ridicată de Luminița Munteanu într-o acțiune de
contencios administrativ având ca obiect o cerere de
suspendare a unui act administrativ.
În motivarea excepției de neconstituționalitate autorul
acesteia susține, în esență, că textele criticate sunt
neconstituționale, întrucât contestatorul ale cărui drepturi au fost
încălcate prin emiterea unui act administrativ nelegal ănu
beneficiază de garanția controlului legalității actului contestat
prin parcurgerea a trei grade de jurisdicție”, fiindu-i restrâns
dreptul de acces liber la justiție, dreptul la exercitarea căilor de
atac și dreptul la apărare.
Curtea de Apel Iași — Secția contencios administrativ și
fiscal consideră că excepția de neconstituționalitate este
neîntemeiată, deoarece, în conformitate cu prevederile art. 126
din Constituție, instituirea regulilor de desfășurare a proceselor
în fața instanțelor judecătorești ține de competența exclusivă a
legiuitorului, iar principiul liberului acces la justiție presupune
posibilitatea neîngrădită a celor interesați de a utiliza aceste
proceduri, dar în formele și în modalitățile instituite de lege.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 514/21.VII.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 10 alin. (2) și
art. 20 alin. (1) din Legea contenciosului administrativ
nr. 554/2004, astfel cum au fost modificate prin art. I pct. 15 și 29
din Legea nr. 262/2007 privind modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007, care au
următorul conținut:
— Art. 10 alin. (2): ă(2) Recursul împotriva sentințelor
pronunțate de tribunalele administrativ-fiscale se judecă de
secțiile de contencios administrativ și fiscal ale curților de apel,
iar recursul împotriva sentințelor pronunțate de secțiile de
contencios administrativ și fiscal ale curților de apel se judecă de
Secția de contencios administrativ și fiscal a Înaltei Curți de
Casație și Justiție, dacă prin lege organică specială nu se
prevede altfel.”;
— Art. 20 alin. (1): ă(1) Hotărârea pronunțată în primă
instanță poate fi atacată cu recurs, în termen de 15 zile de la
comunicare.”
De asemenea, astfel cum rezultă din încheierea de sesizare,
obiect al excepției îl reprezintă și dispozițiile art. 106 alin. (1) din
Legea nr. 188/1999 privind Statutul funcționarilor publici,
republicată în Monitorul Oficial al României, Partea I, nr. 365 din
29 mai 2007, care au următoarea redactare:
— Art. 106 alin. (1): ă(1) În cazul în care raportul de serviciu
a încetat din motive pe care funcționarul public le consideră
netemeinice sau nelegale, acesta poate cere instanței de
contencios administrativ anularea actului administrativ prin care
s-a constatat sau s-a dispus încetarea raportului de serviciu, în
condițiile și termenele prevăzute de Legea contenciosului
administrativ nr. 554/2004, cu modificările ulterioare, precum și
plata de către autoritatea sau instituția publică emitentă a actului
administrativ a unei despăgubiri egale cu salariile indexate,
majorate și recalculate, și cu celelalte drepturi de care ar fi
beneficiat funcționarul public.”
În opinia autorului excepției de neconstituționalitate, textele
de lege criticate contravin dispozițiilor din Legea fundamentală
cuprinse la art. 16 — ăEgalitatea în drepturi”, la art. 21 —
ăAccesul liber la justiție”, la art. 24 — ăDreptul la apărare” și la
art. 53 — ăRestrângerea exercițiului unor drepturi sau al unor
libertăți”.

Examinând excepția de neconstituționalitate, Curtea observă
că autorul excepției își axează critica pe imposibilitatea
exercitării, în cadrul proceselor având ca obiect soluționarea
litigiilor de contencios administrativ, a căii de atac a apelului
împotriva sentinței pronunțate în primă instanță. În jurisprudența
sa, analizând critici similare referitoare la prevederile art. 20 din
Legea nr. 554/2004, Curtea a reținut că dispozițiile art. 129 din
Legea fundamentală conțin precizarea esențială potrivit căreia
hotărârile instanțelor pot fi atacate, de Ministerul Public sau de
părțile interesate, în condițiile legii, iar art. 126 alin. (2) din
Constituție oferă legiuitorului dreptul de a legifera cu privire la
acest aspect. Curtea a conchis că nimic nu împiedică edictarea
unei soluții legislative precum cea cuprinsă în textele de lege
criticate, această opțiune a legiuitorului fiind impusă de exigența
soluționării cu celeritate a procesului dedus judecății, care
trebuie să caracterizeze acțiunile în contencios administrativ.
Totodată, Curtea a reținut că dreptul la două grade de jurisdicție
este garantat numai în materie penală, potrivit prevederilor art. 2
din Protocolul nr. 7 adițional la Convenția pentru apărarea
drepturilor omului și a libertăților fundamentale, chiar și aici
putând fi instituite, însă, unele excepții de la această regulă. În
acest sens este, de exemplu, Decizia nr. 549 din 15 mai 2008,
publicată în Monitorul Oficial al României, Partea I, nr. 430 din
9 iunie 2008. De altfel, și Curtea Europeană a Drepturilor Omului
a statuat în jurisprudența sa, reprezentată, de exemplu, de
Decizia din 14 mai 2002, pronunțată în Cauza Csepyová
împotriva Slovaciei, paragraful 5, sau de Hotărârea din
6 decembrie 2005, pronunțată în Cauza Gurepka împotriva
Ucrainei, paragraful 51, că textul Convenției pentru apărarea
drepturilor omului și a libertăților fundamentale nu garantează
un drept de apel sau un drept la un al doilea grad de jurisdicție.
Având în vedere similitudinea criticilor formulate,
considerentele deciziilor amintite își păstrează valabilitatea și în
ceea ce privește textele din Legea nr. 554/2004 care formează
obiectul prezentei excepții.
În ceea ce privește dispozițiile art. 106 alin. (1) din Legea
nr. 188/1999, Curtea s-a mai pronunțat prin prisma pretinsei
îngrădiri a accesului liber la justiție, reținând, prin Decizia nr. 282
din 18 martie 2010, publicată în Monitorul Oficial al României,
Partea I, nr. 294 din 5 mai 2010, că textul reprezintă, prin sine
însuși, o garanție instituită de legiuitor în vederea respectării
drepturilor pe care funcționarul public le poate exercita în ipoteza
încetării raporturilor sale de serviciu. Astfel, prevederile art. 106
alin. (1) au ca scop asigurarea condițiilor necesare pentru
contestarea actului administrativ prin care s-a constatat sau s-a
dispus încetarea raportului de serviciu, atât sub aspectul
legalității, cât și al temeiniciei acestuia, prin intermediul textului
criticat funcționarul public fiind protejat împotriva emiterii în mod
abuziv a unui asemenea act administrativ. Întrucât nu au fost
prezentate elemente noi, se justifică menținerea jurisprudenței
amintite.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 10 alin. (2) și art. 20 alin. (1) din Legea
contenciosului administrativ nr. 554/2004, precum și ale art. 106 alin. (1) din Legea nr. 188/1999 privind Statutul funcționarilor
publici, excepție ridicată de Luminița Munteanu în Dosarul nr. 851/45/2009 al Curții de Apel Iași — Secția contencios administrativ
și fiscal.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 514/21.VII.2011

7

CURTEA CONSTITUȚIONALĂ

D E C I Z I A Nr. 598
din 5 mai 2011

referitoare la excepția de neconstituționalitate a dispozițiilor art. 31 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 31 din Legea nr. 85/2006 privind procedura
insolvenței, excepție ridicată de Societatea Comercială
ăVrangal” — S.A. din Galați în Dosarul nr. 6.634/121/2009 al
Tribunalului Galați — Secția comercială, maritimă și fluvială și de
contencios administrativ fiscal. Excepția formează obiectul
Dosarului Curții Constituționale nr. 3.264D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 14 iunie 2010, pronunțată în Dosarul
nr. 6.634/121/2009, Tribunalul Galați — Secția comercială,
maritimă și fluvială și de contencios administrativ fiscal a
sesizat Curtea Constituțională cu excepția de
neconstituționalitate a dispozițiilor art. 31 din Legea
nr. 85/2006 privind procedura insolvenței, excepție ridicată
de Societatea Comercială ăVrangal” — S.A. din Galați.
În motivarea excepției de neconstituționalitate autorul
acesteia susține că dispozițiile de lege criticate impun sarcina
probei debitorului, or creditorul ar trebui să facă dovada că a
încercat recuperarea sumelor datorate de debitor și a constatat
starea de insolvență a acestuia, stare care impune declanșarea
procedurilor prevăzute de Legea nr. 85/2006. De asemenea,
textul criticat încalcă și principiul accesului liber la justiție,
întrucât impune un termen de maximum 10 zile pentru
formularea contestației, termen calculat de la comunicarea
copiei cererii introductive.
Tribunalul Galați — Secția comercială, maritimă și
fluvială și de contencios administrativ fiscal arată că
excepția de neconstituționalitate este neîntemeiată. În acest
sens arată că prezumția de insolvență este una relativă, fiind
instituită prin lege în favoarea creditorului, însă poate fi
combătută prin mijloace de probă pe care debitorul le are la
îndemână. Prin urmare, legea a prevăzut suficiente pârghii prin
care să se asigure ambelor părți egalitatea de tratament.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 31 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu următorul conținut: ă(1) Orice
creditor îndreptățit să solicite deschiderea procedurii prevăzute
de prezenta lege împotriva unui debitor prezumat în insolvență
poate introduce o cerere introductivă, în care va preciza:
a) cuantumul și temeiul creanței;
b) existența unei garanții reale, constituite de către debitor
sau instituite potrivit legii;
c) existența unor măsuri asigurătorii asupra bunurilor
debitorului;
d) declarația privind eventuala intenție de a participa la
reorganizarea debitorului, caz în care va trebui să precizeze, cel
puțin la nivel de principiu, modalitatea în care înțelege să
participe la reorganizare.
(2) Creditorul va anexa documentele justificative ale creanței
și ale actelor de constituire de garanții.
(3) Dacă între momentul înregistrării cererii de către un
creditor și cel al judecării acestei cereri sunt formulate cereri de
către alți creditori împotriva aceluiași debitor, tribunalul va
verifica, din oficiu, la data înregistrării, existența dosarului pe rol,
va dispune conexarea acestora și va stabili îndeplinirea
condițiilor prevăzute la alin. (1) referitoare la cuantumul minim al
creanțelor, în raport cu valoarea însumată a creanțelor tuturor
creditorilor care au formulat cereri și cu respectarea valorii-prag
prevăzute de prezenta lege.
(4) Dacă există o cerere de deschidere a procedurii
insolvenței formulată de către debitor și una sau mai multe cereri
formulate de creditori, nesoluționate încă, toate cererile de
deschidere a procedurii se conexează la cererea formulată de
debitor.
(5) Dacă s-a deschis o procedură într-un dosar, celelalte
eventuale dosare aflate pe rol, cu același obiect, vor fi conexate
la același dosar.”
În susținerea neconstituționalității acestor dispoziții, autoarea
excepției invocă prevederile constituționale ale art. 16 referitoare
la egalitatea în drepturi, art. 21 referitoare la accesul liber la
justiție și art. 53 referitoare la restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată că s-a mai pronunțat asupra dispozițiilor de lege
criticate raportate la aceleași prevederi din Constituție ca și cele
invocate în prezenta cauză. Astfel, prin Decizia nr. 1.144 din
16 octombrie 2008, publicată în Monitorul Oficial al României,
Partea I, nr. 775 din 19 noiembrie 2008, Curtea, referindu-se la

8

MONITORUL OFICIAL AL ROMÂNIEI, PARTEA I, Nr. 514/21.VII.2011

condițiile în care orice creditor poate introduce cerere pentru
deschiderea procedurii de insolvență, a arătat că acestea sunt
stabilite cu rigurozitate de lege și că introducerea cererii nu duce
în mod automat la deschiderea procedurii de insolvență. Astfel,
cererile introductive care nu îndeplinesc condițiile prevăzute de
lege nu vor putea produce efecte juridice și vor fi respinse de
judecătorul-sindic. De asemenea, Curtea a reținut că, în virtutea
prevederilor art. 126 alin. (2) din Constituție, legiuitorul, în
considerarea unor situații deosebite, poate să stabilească și
reguli de procedură speciale, derogatorii de la regulile dreptului
comun. În legătură cu aceasta, Curtea a arătat că procedura
insolvenței este o procedură specială, caracterizată de celeritate
și care are drept scop protejarea patrimoniului debitorului și
reîntregirea acestuia, în cazurile în care a fost diminuat prin acte
juridice frauduloase, urmărind, în același timp, valorificarea cu
eficiență sporită a activelor debitorului, în vederea satisfacerii
într-o măsură cât mai mare a creanțelor creditorilor. Prin aceeași

decizie, Curtea a mai arătat că debitorul poate face opoziție la
cererea de deschidere a procedurii insolvenței și poate combate
prin toate mijloacele legale de probă susținerile creditorilor
pentru a dovedi faptul că, în realitate, nu se află în stare de
insolvență ori că nu sunt reale creanțele pretinse, astfel că atât
debitorul, cât și creditorii se bucură de toate garanțiile
procesuale care asigură desfășurarea unui proces echitabil.
În final, Curtea a constatat că procedura prevăzută de Legea
nr. 85/2006 este o procedură specială, derogatorie de la cea
reglementată de dreptul comun referitoare la litigiile în materie
comercială, care se aplică, fără nicio discriminare, debitorilor
aflați în stare de insolvență, fără ca prin aceasta să fie îngrădit
accesul persoanei la o activitate economică.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 din Legea nr. 85/2006 privind procedura
insolvenței, excepție ridicată de Societatea Comercială ăVrangal” — S.A. din Galați în Dosarul nr. 6.634/121/2009 al Tribunalului
Galați – Secția comercială, maritimă și fluvială și de contencios administrativ fiscal.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 602
din 5 mai 2011

referitoare la excepția de neconstituționalitate a prevederilor art. 4 alin. (1)
din Ordonanța Guvernului nr. 15/2002 privind aplicarea tarifului de utilizare
și a tarifului de trecere pe rețeaua de drumuri naționale din România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 4 alin. (1) din Ordonanța Guvernului
nr. 15/2002 privind aplicarea tarifului de utilizare și a tarifului de
trecere pe rețeaua de drumuri naționale din România, excepție
ridicată de Societatea Comercială ăRoo Construct” — S.R.L. din

Cluj-Napoca în Dosarul nr. 8.149/211/2010 al Judecătoriei
Cluj-Napoca — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca inadmisibilă, a excepției de
neconstituționalitate, întrucât textele de lege criticate au fost
abrogate înainte de data sesizării Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 13 septembrie 2010, pronunțată în
Dosarul nr. 8.149/211/2010, Judecătoria Cluj-Napoca —
Secția civilă a sesizat Curtea Constituțională cu excepția de
neconstituționalitate a prevederilor ăart. 4 alin. (1) din
Ordonanța Guvernului nr. 15/2002, în forma în vigoare la

MONITORUL OFICIAL AL ROMÂNIEI, PARTEA I, Nr. 514/21.VII.2011
data de 24 ianuarie 2006 (după modificarea efectuată prin
Ordonanța Guvernului nr. 51/2004)”. Excepția de
neconstituționalitate a fost ridicată de reclamanta Societatea
Comercială ăRoo Construct” — S.R.L. din Cluj-Napoca, în
calitate de debitor, într-o cauză civilă având ca obiect
soluționarea cererii în anulare a ordonanței prin care Judecătoria
Cluj-Napoca a admis cererea creditorului privind somația de
plată, în Dosarul nr. 5.074/211/2009 al acestei instanțe.
În motivarea excepției de neconstituționalitate autorul
acesteia susține că prevederile de lege criticate sunt
discriminatorii prin faptul că utilizatorii români sunt obligați să
achite taxa pentru utilizarea rețelei de drumuri naționale pe o
perioadă minimă și obligatorie de 12 luni, indiferent dacă
utilizează sau nu rețeaua de drumuri naționale întreaga
perioadă de timp.
Judecătoria Cluj-Napoca — Secția civilă consideră că,
deși dispozițiile de lege criticate au fost abrogate prin art. unic
pct. 3 din Legea nr. 101/2007 și deși jurisprudența constantă a
Curții Constituționale este în sensul că instanța de contencios
constituțional nu poate analiza constituționalitatea unor norme
abrogate, Curtea Constituțională a arătat prin Decizia
nr. 838/2009 că Înalta Curte de Casație și Justiție și instanțele
judecătorești nu au competența de a efectua controlul de
constituționalitate al legilor sau ordonanțelor care au fost
abrogate.
Rezultă că normele juridice abrogate nu pot să suporte în
niciun fel vreun control de constituționalitate. Or, în măsura în
care aceste norme și constituționalitatea lor sunt determinante
pentru soluționarea pe fond a litigiului (ca și în prezenta cauză),
această situație echivalează cu negarea dreptului de acces al
părților la justiție.
Prin urmare, consideră că este necesar ca instanța de
contencios constituțional să-și schimbe jurisprudența și să
analizeze pe fond excepția de neconstituționalitate a normei
legale în cauză, respectiv a art. 4 alin. (1) din Ordonanța
Guvernului nr. 15/2002, în forma de la data de 24 ianuarie 2006,
anterioară abrogării.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

9

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie prevederile art. 4 alin. (1)
din Ordonanța Guvernului nr. 15/2002 privind aplicarea tarifului
de utilizare și a tarifului de trecere pe rețeaua de drumuri
naționale din România, publicată în Monitorul Oficial al
României, Partea I, nr. 82 din 1 februarie 2002, în forma în
vigoare la data de 24 ianuarie 2006.
Textul de lege criticat a fost modificat prin art. I pct. 4 din
Ordonanța Guvernului nr. 51/2004, publicată în Monitorul Oficial
al României, Partea I, nr. 680 din 28 iulie 2004, și avea următorul
conținut: ăUtilizatorii români vor achita distribuitorilor tariful de
utilizare, obligatoriu pentru perioade de parcurs și staționare de
câte 12 luni, cu posibilitatea achitării în 4 rate trimestriale.”
Anterior sesizării Curții Constituționale, prin art. unic pct. 3
din Legea nr. 101/2007 pentru modificarea Ordonanței
Guvernului nr. 15/2002 privind introducerea tarifului de utilizare
a rețelei de drumuri naționale din România, publicată în
Monitorul Oficial al României, Partea I, nr. 275 din 25 aprilie
2007, dispozițiile art. 4 din Ordonanța Guvernului nr. 15/2002 au
fost abrogate expres, fără a fi preluată soluția legislativă criticată
de autorul excepției.
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 16 alin. (1) privind egalitatea în fața legii și ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că, la data sesizării Curții Constituționale, dispozițiile
de lege criticate erau abrogate prin art. unic pct. 3 din Legea
nr. 101/2007 pentru modificarea Ordonanței Guvernului
nr. 15/2002 privind introducerea tarifului de utilizare a rețelei de
drumuri naționale din România.
Prin urmare, excepția de neconstituționalitate nu mai
îndeplinește una dintre condițiile de admisibilitate prevăzute de
art. 29 alin. (1) din Legea nr. 47/1992, și anume aceea care
impune ca textul legal ce formează obiectul acesteia să fie în
vigoare. Față de momentul pronunțării asupra prezentei excepții,
Curtea constată că aceasta este inadmisibilă, prevederile de
lege criticate fiind abrogate înainte de data sesizării Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 4 alin. (1) din Ordonanța Guvernului
nr. 15/2002 privind aplicarea tarifului de utilizare și a tarifului de trecere pe rețeaua de drumuri naționale din România, excepție
ridicată de Societatea Comercială ăRoo Construct” — S.R.L. din Cluj-Napoca în Dosarul nr. 8.149/211/2010 al Judecătoriei
Cluj-Napoca — Secția civilă.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

10

MONITORUL OFICIAL AL ROMÂNIEI, PARTEA I, Nr. 514/21.VII.2011
CURTEA CONSTITUȚIONALĂ

D E C I Z I A Nr. 608
din 12 mai 2011

referitoare la excepția de neconstituționalitate a prevederilor art. 4 alin. (4), art. 8 alin. (1) lit. a)
și art. 11 din Ordonanța de urgență a Guvernului nr. 24/2008 privind accesul la propriul dosar
și deconspirarea Securității
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 4 alin. (4), art. 8 alin. (1) lit. a) și art. 11 din
Ordonanța de urgență a Guvernului nr. 24/2008 privind accesul
la propriul dosar și deconspirarea Securității, excepție ridicată
de Victor Cristea în Dosarul nr. 1.849/2/2009 al Înaltei Curți de
Casație și Justiție — Secția de contencios administrativ și fiscal.
La apelul nominal răspund autorul excepției și partea
Consiliul Național pentru Studierea Arhivelor Securității, prin
doamna Mihaela Jugaru, consilier juridic cu delegație la dosar.
Cauza fiind în stare de judecată, președintele Curții acordă
cuvântul părților.
Autorul excepției solicită admiterea acesteia, reiterând
argumentele expuse în fața instanței care a sesizat Curtea
Constituțională. În același sens, depune la dosar și note scrise.
Reprezentatul Consiliului Național pentru Studierea Arhivelor
Securității solicită respingerea excepției de neconstituționalitate,
arătând, în esență, că reglementarea legală a activității acestei
instituții respectă dreptul de acces liber la justiție, dreptul la un
proces echitabil și prezumția de nevinovăție.
Reprezentatul Ministerului Public pune concluzii de
respingere a excepției de neconstituționalitate. Precizează că
autorul acesteia tinde la o modificare a soluției legislative actuale
care a survenit din necesitatea reconsiderării instituției în
ansamblul său. Consideră că atribuirea funcției de sesizare a
instanței este în deplin acord cu cele statuate de Curtea
Constituțională prin Decizia nr. 51 din 31 ianuarie 2008, aceasta
neavând semnificația pronunțării unui verdict, iar persoana
chemată în judecată beneficiază de toate garanțiile dreptului la
un proces echitabil, având inclusiv posibilitatea de a se apăra în
acest cadru.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2010, pronunțată în Dosarul
nr. 1.849/2/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 4 alin. (4), art. 8 alin. (1) lit. a) și art. 11 din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității,

excepție ridicată de Victor Cristea într-o cauză având ca obiect
o acțiune în constatarea calității de lucrător al Securității.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, întrucât Consiliul Național pentru Studierea
Arhivelor Securității nu ar trebui să aibă posibilitatea de a
formula acțiuni în justiție pentru constatarea calității de lucrător
sau colaborator al Securității, acest drept aparținând
cetățeanului care se consideră vătămat prin eventualele acțiuni
abuzive ale unor lucrători din fosta Securitate. Susține că, prin
introducerea unei acțiuni în constatare, Consiliul Național pentru
Studierea Arhivelor Securității se subrogă în dreptul cetățeanului
de a avea acces liber la justiție pentru apărarea drepturilor, a
libertăților și a intereselor sale legitime, precum și în atribuția
Avocatului Poporului de apărare a drepturilor și libertăților
persoanelor fizice, fiind extinsă în mod nepermis sfera titularilor
dreptului de a introduce o astfel de acțiune în constatare.
Susține că instituția menționată ar trebui să aibă doar rolul de a
pune la dispoziția cetățeanului actele care îl vizează, pentru a
avea posibilitatea să acționeze în deplină cunoștință de cauză.
Înalta Curte de Casație și Justiție — Secția de contencios
administrativ și fiscal consideră că textele de lege criticate nu
încalcă dispozițiile constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (4), art. 8 alin. (1) lit. a) și art. 11 din
Ordonanța de urgență a Guvernului nr. 24/2008 privind accesul
la propriul dosar și deconspirarea Securității, publicată în
Monitorul Oficial al României, Partea I, nr. 182 din 10 martie
2008, aprobată, cu modificări și completări, prin Legea
nr. 293/2008, publicată în Monitorul Oficial al României, Partea I,
nr. 800 din 28 noiembrie 2008. Prevederile de lege criticate au
următorul conținut normativ:
— Art. 4 alin. (4): ă(4) Acțiunea în constatarea calității de
lucrător al Securității sau de colaborator al acesteia ori

MONITORUL OFICIAL AL ROMÂNIEI, PARTEA I, Nr. 514/21.VII.2011
contestația împotriva adeverinței prevăzute la art. 8 lit. b) și art. 9
se introduce în cel mult 48 de ore de la aprobarea notei de
constatare, respectiv de la publicarea pe internet a adeverinței,
la Secția de contencios administrativ și fiscal a Curții de Apel
București. Aceasta se pronunță în termen de 48 de ore.
Hotărârea instanței se atacă cu recurs în termen de 24 de ore,
recursul soluționându-se în termen de 48 de ore. Hotărârea
instanței, rămasă irevocabilă, se publică de îndată în Monitorul
Oficial al României, Partea a III-a.”;
— Art. 8 alin. (1) lit. a): ăColegiul Consiliului Național pentru
Studierea Arhivelor Securității ia în discuție nota de constatare
și, după caz:
a) aprobă nota de constatare și dispune Direcției juridice
introducerea unei acțiuni în constatare a calității de lucrător al
Securității sau de colaborator al acesteia.”;
— Art. 11: ă(1) Acțiunea în constatarea calității de lucrător al
Securității sau de colaborator al acesteia se introduce la Secția
de contencios administrativ și fiscal a Curții de Apel București,
fiind scutită de taxă de timbru.
(2) Hotărârea Curții de Apel București poate fi atacată cu
recurs, în condițiile legii.
(3) La dosarul cauzei se depun copii certificate de pe
documentele aflate în arhiva Consiliului Național pentru
Studierea Arhivelor Securității, documentele originale putând fi
consultate la arhiva Consiliului Național pentru Studierea
Arhivelor Securității.”
În opinia autorului excepției de neconstituționalitate, textele
de lege criticate contravin dispozițiilor din Constituție cuprinse
la art. 21 alin. (1) și (2) care garantează accesul liber la justiție
și la art. 58 referitor la rolul Avocatului Poporului.
Examinând excepția de neconstituționalitate, Curtea observă
că, în ceea ce privește dispozițiile art. 8 alin. (1) lit. a) și art. 11
alin. (1) din Ordonanța de urgență a Guvernului nr. 24/2008, s-a
mai pronunțat asupra unor critici similare, prin Decizia nr. 1.377
din 26 octombrie 2010, publicată în Monitorul Oficial al
României, Partea I, nr. 71 din 27 ianuarie 2011, și prin Decizia
nr. 45 din 20 ianuarie 2011, publicată în Monitorul Oficial al
României, Partea I, nr. 171 din 10 martie 2011. Cu acele prilejuri,

11

Curtea a constatat netemeinicia criticilor referitoare la
nesocotirea dispozițiilor constituționale care statuează cu privire
la rolul Avocatului Poporului de apărător al drepturilor și
libertăților persoanelor fizice. Posibilitatea pe care o are Consiliul
Național pentru Studierea Arhivelor Securității de a promova
acțiuni în constatarea calității de lucrător sau de colaborator al
Securității nu reprezintă o substituire a acestuia în atribuțiile
Avocatului Poporului. Această instituție dispune de mecanisme
specifice, determinate în mod cuprinzător și detaliat în legea sa
de organizare și funcționare, de natură să asigure în mod
eficient realizarea rolului său constituțional. Curtea a reținut că,
potrivit prevederilor art. 2 alin. (2) din Legea nr. 35/1997 privind
organizarea și funcționarea instituției Avocatul Poporului,
republicată în Monitorul Oficial al României, Partea I, nr. 844 din
15 septembrie 2004, ăÎn exercitarea atribuțiilor sale, Avocatul
Poporului nu se substituie autorităților publice”.
Curtea constată că nu poate reține nici criticile referitoare la
pretinsa încălcare a art. 21 ca urmare a subrogării Consiliului
Național pentru Studierea Arhivelor Securității în dreptul
cetățeanului care se consideră vătămat prin acțiunile abuzive
ale unor lucrători din fosta Securitate de a avea acces liber la
justiție pentru apărarea drepturilor, a libertăților și a intereselor
sale legitime. Prevederile art. 1 alin. (7) și (8) din Ordonanța de
urgență a Guvernului nr. 24/2008 sunt edificatoare în acest
sens, conferind persoanei, subiect al unui dosar din care rezultă
că a fost urmărită de Securitate, precum și, după caz, soțului
supraviețuitor și rudelor până la gradul al patrulea inclusiv ale
persoanei decedate ori moștenitorilor săi testamentari, dreptul
de a afla identitatea lucrătorilor Securității și a colaboratorilor
acesteia care au contribuit cu informații la completarea
dosarului, și, de asemenea, de a solicita verificarea calității
de lucrător al Securității pentru ofițerii sau subofițerii care
au contribuit la instrumentarea dosarului. Din cuprinsul
acestor dispoziții legale, se desprinde concluzia potrivit căreia
Consiliul Național pentru Studierea Arhivelor Securității
acționează inclusiv la cererea persoanelor îndreptățite, astfel că
nu se pune problema nesocotirii dreptului acestora de liber
acces la justiție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 alin. (4), art. 8 alin. (1) lit. a) și art. 11 din
Ordonanța de urgență a Guvernului nr. 24/2008 privind accesul la propriul dosar și deconspirarea Securității, excepție ridicată de
Victor Cristea în Dosarul nr. 1.849/2/2009 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

12

MONITORUL OFICIAL AL ROMÂNIEI, PARTEA I, Nr. 514/21.VII.2011
CURTEA CONSTITUȚIONALĂ

D E C I Z I A Nr. 622
din 12 mai 2011

referitoare la excepția de neconstituționalitate a prevederilor art. 8 alin. (4)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 8 alin. (4) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Grigore
Ivanov, Alexandra Oprea, Elena Clim, Evdochia Hrițcu și Achim
Marțian, în Dosarul nr. 15.447/3/2008 al Tribunalului București —
Secția a V-a civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Societatea Comercială ăSind România” — S.R.L. din București
a depus la dosar concluzii scrise prin care solicită respingerea
excepției de neconstituționalitate ca neîntemeiată.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate, sens
în care arată că prevederile de lege criticate reprezintă opțiunea
legiuitorului pentru repararea abuzurilor din regimul trecut.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2010, pronunțată în Dosarul
nr. 15.447/3/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a prevederilor art. 8 alin. (4) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Grigore Ivanov, Alexandra Oprea,
Elena Clim, Evdochia Hrițcu și Achim Marțian într-o cauză civilă
având ca obiect Legea nr. 10/2001.
În motivarea excepției de neconstituționalitate autorii
acesteia susțin că prevederile de lege criticate îngrădesc
accesul la justiție, deoarece nici până în prezent regimul juridic
al imobilelor care au aparținut patrimoniului sindical nu a fost
reglementat prin vreun act normativ special, iar prin menținerea
acestei situații se limitează dreptul de a se solicita restituirea în
natură a terenului preluat abuziv în anul 1948. De asemenea,
prin aplicarea reglementării criticate se creează o situație
discriminatorie în raport cu celelalte persoane, care au fost
deposedate în mod abuziv și ale căror bunuri nu sunt deținute
de sindicate și nu fac parte din patrimoniul sindical, a căror
restituire poate fi solicitată în instanță.
Tribunalul București — Secția a V-a civilă apreciază că
excepția de neconstituționalitate invocată este neîntemeiată,

întrucât soluția de restituire a unor asemenea categorii de
terenuri este rezultatul opțiunii legiuitorului și are la bază
exercitarea dreptului pe care statul îl are de a decide asupra
modului de apărare a injustițiilor și abuzurilor din legislația
trecută cu privire la terenuri.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 8 alin. (4)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989 sunt constituționale. Regimul juridic al
imobilelor care au aparținut patrimoniului sindicatului, preluate
de stat sau de alte persoane juridice, este reglementat prin acte
normative speciale și, ca atare, stabilirea unor astfel de măsuri
nu este de natură să îngrădească dreptul părților interesate de
a apela la instanțele judecătorești și de a beneficia de toate
drepturile și garanțiile procesuale menite să le asigure dreptul la
un proces echitabil și la soluționarea acestuia într-un termen
rezonabil, ci reprezintă opțiunea legiuitorului ce are la bază
exercitarea dreptului pe care acesta îl are în a decide asupra
modului de reparare a injustițiilor și abuzurilor din legislația
trecută.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 8 alin. (4) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
modificările și completările ulterioare, care prevăd că ăRegimul
juridic al imobilelor care au aparținut patrimoniului sindical
preluate de stat sau de alte persoane juridice, va fi reglementat
prin acte normative speciale.”
În opinia autorilor excepției de neconstituționalitate,
prevederile de lege criticate contravin dispozițiilor constituționale
ale art. 16 alin. (1) privind egalitatea în drepturi, art. 21 alin. (1)
și (2) referitoare la accesul liber la justiție, precum și celor ale
art. 53 privind restrângerea exercițiului unor drepturi sau al unor
libertăți, deoarece nici până în prezent regimul juridic al
imobilelor care au aparținut patrimoniului sindical nu a fost
reglementat prin vreun act normativ special, prin aceasta
creându-se o situație discriminatorie în raport cu celelalte
persoane, care au fost deposedate în mod abuziv și ale căror

MONITORUL OFICIAL AL ROMÂNIEI, PARTEA I, Nr. 514/21.VII.2011
bunuri nu sunt deținute de sindicate sau nu fac parte din
patrimoniul sindical, și a căror restituire poate fi solicitată în
instanță.
Curtea constată că nu poate fi primită critica de
neconstituționalitate formulată, întrucât restituirea imobilelor
care au aparținut patrimoniului sindical, preluate de stat sau de

13

alte persoane juridice, se poate face în natură, iar în cazurile în
care acest lucru nu este posibil vor fi stabilite măsuri reparatorii,
prin echivalent, care se pot acorda în conformitate cu
prevederile Titlului VII din Legea nr. 247/2005 privind reforma în
domeniile proprietății și justiției, precum și unele măsuri
adiacente.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 8 alin. (4) din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Grigore
Ivanov, Alexandra Oprea, Elena Clim, Evdochia Hrițcu și Achim Marțian, în Dosarul nr. 15.447/3/2008 al Tribunalului București —
Secția a V-a civilă.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 637
din 17 mai 2011

referitoare la excepția de neconstituționalitate a dispozițiilor art. 132 alin. (3)
din Legea dialogului social nr. 62/2011 și ale art. 238 alin. (1) din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 8 alin. (2) din Legea nr. 139/1996 privind
contractul colectiv de muncă și ale art. 238 alin. (1) din Legea
nr. 53/2003 — Codul muncii, excepție ridicată de Societatea
Comercială ăCars” — S.A. din Târnăveni în Dosarul
nr. 3.113/102/2008 (nr. vechi 6.177/2008) al Tribunalului
Mureș — Secția civilă).
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2010, pronunțată în Dosarul
nr. 3.113/102/2008 (nr. vechi 6.177/2008), Tribunalul Mureș —
Secția civilă a sesizat Curtea Constituțională cu excepția de
neconstituționalitate a dispozițiilor art. 8 alin. (2) din Legea
nr. 139/1996 privind contractul colectiv de muncă și ale
art. 238 alin. (1) din Legea nr. 53/2003 — Codul muncii.
Excepția a fost ridicată de Societatea Comercială ăCars” — S.A.
din Târnăveni cu prilejul soluționării unui litigiu de muncă având
ca obiect calculul unor drepturi salariale.
În motivarea excepției de neconstituționalitate autorul
acesteia susține, în esență, că textele de lege criticate, potrivit
cărora contractele colective de muncă nu pot conține clauze
care să stabilească drepturi la un nivel inferior celui stabilit prin
contractele colective de muncă încheiate la nivel superior, sunt
contrare art. 41 alin. (5), art. 44 alin. (2) și (8), art. 45 și art. 53
din Constituție. În acest sens, arată că aceste texte de lege
încalcă dreptul de a negocia individual modul de desfășurare a
raporturilor de muncă, restrâng, fără respectarea limitelor
constituționale, dreptul de a desfășura activitatea economică și
nu asigură libertatea comerțului și crearea unui cadru favorabil
pentru valorificarea tuturor factorilor de protecție. Astfel, libera
negociere a clauzelor specifice care reglementează
desfășurarea raporturilor de muncă nu poate fi restrânsă pentru

14

MONITORUL OFICIAL AL ROMÂNIEI, PARTEA I, Nr. 514/21.VII.2011

considerentul că s-ar apăra drepturile salariaților, întrucât
exercitarea unui drept nu poate duce la negarea altor drepturi,
respectiv a celor de a beneficia de un cadru favorabil pentru
valorificarea factorilor de producție și de a accede la o activitate
economică. În plus, prin aplicarea dispozițiilor cuprinse în
contractul colectiv de muncă, se aduce o gravă pierdere
patrimoniului angajatorului, întrucât importante sume de bani
sunt indirect orientate către stat, ca venituri la bugetul de stat.
Tribunalul Mureș — Secția civilă consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (2) din Legea nr. 130/1996 privind
contractul colectiv de muncă, republicată în Monitorul Oficial al
României, Partea I, nr. 184 din 19 mai 1998, dispoziții potrivit
cărora ăContractele colective de muncă nu pot conține clauze
care să stabilească drepturi la un nivel inferior celui stabilit prin
contractele colective de muncă încheiate la nivel superior”.
De asemenea, obiect al excepției îl constituie și dispozițiile
art. 238 alin. (1) din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, dispoziții potrivit cărora ăContractele colective
de muncă nu pot conține clauze care să stabilească drepturi la
un nivel inferior celui stabilit prin contractele colective de muncă
încheiate la nivel superior.”
Autorul excepției consideră că aceste texte de lege sunt
contrare următoarelor prevederi din Constituție: art. 41 alin. (5)
care garantează dreptul la negocieri colective în materie de
muncă și caracterul obligatoriu al convențiilor colective, art. 44
alin. (2) și (8) referitoare la proprietatea privată, art. 45 privind
libertatea economică și art. 53 referitor la restrângerea
exercițiului unor drepturi sau libertăți. De asemenea, este
invocat art. 1 din primul Protocol adițional la Convenția pentru
apărarea drepturilor omului și a libertăților fundamentale,
referitor la protecția proprietății.
Curtea constată că, ulterior sesizării sale cu excepția de
neconstituționalitate, dispozițiile art. 238 alin. (1) din Codul
muncii au fost abrogate prin dispozițiile art. I pct. 90 din Legea
nr. 40/2011 pentru modificarea și completarea Legii nr. 53/2003 —
Codul muncii, publicată în Monitorul Oficial al României, Partea I,
nr. 225 din 31 martie 2011, astfel că soluția legislativă criticată
nu se regăsește în cuprinsul Codului muncii în prezent. Prin
urmare, Curtea constată că excepția de neconstituționalitate a
dispozițiilor art. 238 alin. (1) din Codul muncii a devenit
inadmisibilă.

De asemenea, Curtea constată că, ulterior sesizării sale, și
Legea nr. 130/1996 a fost abrogată prin art. 224 lit. d) din Legea
dialogului social nr. 62/2011, publicată în Monitorul Oficial al
României, Partea I, nr. 322 din 10 mai 2011, soluția legislativă
criticată a art. 8 alin. (2) din Legea nr. 130/1996 fiind preluată
însă în art. 132 alin. (3) din actul abrogator, astfel că obiect al
controlului de constituționalitate urmează a-l constitui acest din
urmă text de lege.
Examinând dispozițiile art. 132 alin. (3) din Legea nr. 62/2011
sub aspectul constituționalității în raport cu prevederile
constituționale invocate în prezenta cauză, Curtea observă că,
în jurisprudența sa, s-a mai pronunțat asupra unor critici
asemănătoare. În acest sens, este Decizia nr. 294 din 22 martie
2007, publicată în Monitorul Oficial al României, Partea I, nr. 298
din 4 mai 2007, în care Curtea a reținut că ărațiunea încheierii
contractelor colective de muncă nu numai la nivel de unitate, ci
și la nivel de ramură și la nivel național constă tocmai în
asigurarea în mod unitar a drepturilor minimale tuturor
salariaților din întreaga țară sau din unitățile care aparțin unei
anumite ramuri a economiei. Acest scop nu s-ar putea realiza
dacă nu s-ar prevedea caracterul obligatoriu al contractelor
colective de muncă încheiate la un nivel superior pentru
negocierea clauzelor contractelor colective de muncă la niveluri
inferioare, în ceea ce privește drepturile minimale.” Cu același
prilej au fost invocate și cele statuate de instanța de contencios
constituțional prin Decizia nr. 511 din 15 iunie 2006, publicată în
Monitorul Oficial al României, Partea I, nr. 609 din 13 iulie 2006,
potrivit cărora ădispozițiile contractului colectiv de muncă
încheiat la nivel național sau la nivel de ramură constituie izvor
de drept (ca și legea) la încheierea contractelor colective de
muncă la nivel de unitate, ceea ce impune respectarea clauzelor
referitoare la drepturile minimale”. Prin aceeași decizie, însă,
instanța de contencios constituțional a arătat că ăpărțile, cu
respectarea acestor obligații firești, au toată libertatea să
negocieze și alte clauze, precum și drepturi superioare”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
considerentele și soluțiile deciziilor amintite își păstrează
valabilitatea și în prezenta cauză.
În ceea ce privește critica de neconstituționalitate privind
încălcarea dreptului de proprietate, Curtea reține, în acord cu
cele statuate în mod constant în jurisprudența sa, că exercițiul
prerogativelor dreptului de proprietate nu trebuie absolutizat,
făcând abstracție de prevederile art. 44 alin. (1) teza a doua din
Constituție, potrivit cărora ăConținutul și limitele dreptului de
proprietate sunt stabilite de lege”, precum și de cele ale art. 136
alin. (5), care consacră caracterul inviolabil al proprietății private,
în condițiile stabilite de legea organică. Astfel, prin Decizia
nr. 1.418 din 2 noiembrie 2010, publicată în Monitorul Oficial al
României, Partea I, nr. 20 din 10 ianuarie 2011, Curtea arăta că
ăîn lumina acestor prevederi constituționale, legiuitorul este
competent să stabilească cadrul juridic pentru exercitarea
atributelor dreptului de proprietate, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, instituind astfel limitări
rezonabile în valorificarea acestuia, ca drept subiectiv garantat”.
Așadar, rațiuni precum cele arătate mai sus, ținând de
necesitatea protecției salariaților, justifică instituirea unor limite
ale exercițiului dreptului de proprietate, fără ca aceasta să aibă
semnificația încălcării dispozițiilor Legii fundamentale.

MONITORUL OFICIAL AL ROMÂNIEI, PARTEA I, Nr. 514/21.VII.2011

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 238 alin. (1) din Legea
nr. 53/2003 — Codul muncii, excepție ridicată de Societatea Comercială ăCars” — S.A. din Târnăveni în Dosarul nr. 3.113/102/2008
(nr. vechi 6.177/2008) al Tribunalului Mureș — Secția civilă.
2. Respinge ca neîntemeiată excepția de neconstituționalitate a dispozițiilor art. 132 alin. (3) din Legea dialogului social
nr. 62/2011, excepție ridicată de același autor în același dosar al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 646
din 17 mai 2011

referitoare la excepția de neconstituționalitate a dispozițiilor art. 155 și art. 238 alin. (3)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga
Pe rol se află soluționarea excepției de neconstituționalitate a
dispozițiilor art. 155 și art. 238 alin. (3) din Legea nr. 53/2003 —
Codul muncii, excepție ridicată de Societatea Comercială ăForaj
Sonde” — S.A. din Craiova în Dosarul nr. 2.812/90/2009 al
Tribunalului Vâlcea — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate, sens în care
invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 martie 2010, pronunțată în Dosarul
nr. 2.812/90/2009, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. 155 și art. 238 alin. (3) din Legea
nr. 53/2003 — Codul muncii. Excepția a fost ridicată de
Societatea Comercială ăForaj Sonde” — S.A. din Craiova cu
prilejul soluționării unei acțiuni civile având ca obiect drepturi
bănești.

În motivarea excepției de neconstituționalitate autorul
acesteia susține că textele de lege criticate, care stabilesc
elementele componente ale salariului și caracterul minimal al
prevederilor legale referitoare la drepturile salariaților stabilite
de lege, prevederi ce trebuie respectate la încheierea
contractelor colective de muncă, vin în contradicție cu dispozițiile
constituționale referitoare la dreptul la negocieri colective. În
acest sens, arată că nu se face o distincție între salariul de bază
garantat de Legea fundamentală și adaosurile sau primele care
pot fi negociate de fiecare partener social în parte, în funcție de
datele concrete economice ale acestuia și care nu pot avea
caracter minimal. De asemenea, textele de lege criticate încalcă
principiul egalității cetățenilor în fața legii și dreptul părților de a
încheia liber un contract individual de muncă sau un contract
colectiv de muncă, instituind în sarcina angajatorului obligații
foarte oneroase, generate de încheierea unor alte contracte față
de care acesta este un terț.
Tribunalul Vâlcea — Secția civilă consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele lor
de vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

16

MONITORUL OFICIAL AL ROMÂNIEI, PARTEA I, Nr. 514/21.VII.2011

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 155 și art. 238 alin. (3) din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003.
Textele de lege criticate au următoarea redactare:
— Art. 155: ăSalariul cuprinde salariul de bază,
indemnizațiile, sporurile, precum și alte adaosuri.”;
— Art. 238 alin. (3): ăLa încheierea contractului colectiv de
muncă prevederile legale referitoare la drepturile salariaților au
un caracter minimal.”
Autorul excepției susține că aceste texte de lege contravin
următoarelor dispoziții din Constituție: art. 16 alin. (1) referitor la
egalitatea în drepturi a cetățenilor, art. 41 alin. (5) care
garantează dreptul la negocieri colective în materie de muncă și
caracterul obligatoriu al convențiilor colective și art. 53 referitor
la restrângerea exercițiului unor drepturi sau al unor libertăți.
Examinând excepția de neconstituționalitate, Curtea observă
că, ulterior sesizării sale, prevederile art. 238 alin. (3) din Codul
muncii au fost abrogate prin dispozițiile art. I pct. 90 din
Legea nr. 40/2011 pentru modificarea și completarea Legii
nr. 53/2003 — Codul muncii, publicată în Monitorul Oficial al
României, Partea I, nr. 225 din 31 martie 2011, astfel că soluția
legislativă criticată nu se regăsește în Codul muncii în prezent.
Ca urmare, excepția de neconstituționalitate a dispozițiilor
art. 238 alin. (3) din Codul muncii a rămas fără obiect, devenind
inadmisibilă, potrivit dispozițiilor art. 29 alin. (1) și (5) din Legea
nr. 47/1992.

Curtea constată totodată că soluția legislativă a art. 238
alin. (3) din Codul muncii a fost preluată în conținutul art. 132
alin. (2) din Legea dialogului social nr. 62/2011, publicată în
Monitorul Oficial al României, Partea I, nr. 322 din 10 mai 2011,
dar acesta nu poate constitui obiect al analizei de
constituționalitate, întrucât Curtea nu a fost sesizată cu acest
text de lege. Existența acestui text de lege face însă ca
argumentele invocate de autorul excepției cu privire la art. 155
din Codul muncii, aflate în strânsă legătură cu art. 238 alin. (3)
din același cod, să nu fi rămas fără obiect, urmând a fi supuse
analizei de constituționalitate.
Astfel, autorul excepției consideră că, nefiind drepturi
fundamentale, indemnizațiile, sporurile, precum și alte adaosuri
ar trebui să fie stabilite prin negocierea directă a angajatului cu
angajatorul, în funcție de condițiile economice concrete ale
acestuia din urmă.
Față de aceste critici, Curtea constată că legea nu prevede
nicio diferență între drepturile salariale al căror caracter minimal
este garantat cu prilejul încheierii contractului colectiv de muncă.
Astfel, caracterul minimal al drepturilor stabilite de lege vizează
atât drepturile al căror izvor este Legea fundamentală, cât și
drepturi stabilite prin acte normative subordonate, așa cum sunt
legile sau ordonanțele Guvernului. O astfel de reglementare este
în deplin acord cu prevederile art. 41 alin. (5) din Constituție,
care, garantând dreptul la negocieri colective în materie de
muncă, nu distinge cu privire la drepturile salariale asupra cărora
se poartă negocierea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 238 alin. (3) din Legea
nr. 53/2003 — Codul muncii, excepție ridicată de Societatea Comercială ăForaj Sonde” — S.A. din Craiova în Dosarul
nr. 2.812/90/2009 al Tribunalului Vâlcea — Secția civilă.
2. Respinge ca neîntemeiată excepția de neconstituționalitate a dispozițiilor art. 155 din Legea nr. 53/2003 — Codul muncii,
excepție ridicată de același autor în același dosar al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 514/21.VII.2011 conține 16 pagini.

Prețul: 3,20 lei

&JUYDGY|524750]
ISSN 1453—4495

