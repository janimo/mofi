PARTEA I

Anul 179 (XXIII) — Nr. 605

Vineri, 26 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 686 din 31 mai 2011 referitoare la excepția de
neconstituționalitate a dispozițiilor art. 71 alin. (1) lit. f)
și art. 74 alin. (2), (3), (5) și (8) din Legea nr. 275/2006
privind executarea pedepselor și a măsurilor dispuse
de organele judiciare în cursul procesului penal ........

2–3

Decizia nr. 787 din 16 iunie 2011 referitoare la excepția de
neconstituționalitate a prevederilor art. 6132 din Codul
de procedură civilă, precum și ale art. 42 și art. 43 din
Codul familiei ............................................................

4–5

Decizia nr. 886 din 30 iunie 2011 referitoare la excepția de
neconstituționalitate a prevederilor art. 969—970,
art. 977, art. 981, art. 1429 alin. 1 și ale art. 1439
alin. 2 din Codul civil ..................................................

6–7

Decizia nr. 890 din 30 iunie 2011 referitoare la excepția de
neconstituționalitate a prevederilor art. 1169 din Codul
civil, precum și ale art. 16 alin. (1), art. 32 alin. (2) și
(3), art. 33 și art. 34 din Ordonanța Guvernului
nr. 2/2001 privind regimul juridic al contravențiilor ........

7–9

Decizia nr. 902 din 30 iunie 2011 referitoare la excepția de
neconstituționalitate a dispozițiilor art. 1081 alin. 1
pct. 1 lit. b), art. 1084 și art. 1085 din Codul de
procedură civilă ..........................................................

9–11

Decizia nr. 970 din 12 iulie 2011 referitoare la excepția de
neconstituționalitate a dispozițiilor art. 171 alin. 2, 3, 4
și 41, art. 172 alin. 1, 2 și 6 și art. 173 alin. 1 și 3 din
Codul de procedură penală ........................................

11–13

HOTĂRÂRI ALE GUVERNULUI ROMÂNIEI
842.

— Hotărâre privind aprobarea participării României la
Parteneriatul pentru muniții al Agenției NATO pentru
Întreținere și Aprovizionare și a plății contribuției
financiare a României la bugetul comun al acestui
parteneriat ..................................................................

13

ACTE ALE COMISIEI DE SUPRAVEGHERE
A ASIGURĂRILOR
569.

— Decizie privind sancționarea Societății Comerciale
ăInsurance Consulting & Solutions Broker de
Asigurare” — S.R.L. cu interzicerea temporară a
exercitării activității ....................................................

14–16

2

MONITORUL OFICIAL AL ROMÂNIEI, PARTEA I, Nr. 605/26.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 686
din 31 mai 2011

referitoare la excepția de neconstituționalitate a dispozițiilor art. 71 alin. (1) lit. f) și art. 74 alin. (2),
(3), (5) și (8) din Legea nr. 275/2006 privind executarea pedepselor și a măsurilor dispuse
de organele judiciare în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 71 alin. (1) și art. 74 alin. (2), (3), (5) și (8) din
Legea nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Teodor-Ciprian Roman în Dosarul
nr. 4.911/245/2010 al Judecătoriei Iași — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând în acest sens jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 28 mai 2010, pronunțată în Dosarul
nr. 4.911/245/2010, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 71 alin. (1) și art. 74
alin. (2), (3), (5) și (8) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.
Excepția a fost ridicată de Teodor-Ciprian Roman cu ocazia
soluționării contestației împotriva unei încheieri a judecătorului
delegat pentru executarea pedepselor privative de libertate.
În motivarea excepției de neconstituționalitate autorul
acesteia susține că art. 71 alin. (1) lit. f) din Legea nr. 275/2006
înfrânge dispozițiile constituționale privind interzicerea torturii și
a tratamentelor inumane ori degradante, viața intimă, familială și
privată, precum și condițiile și limitele restrângerii exercițiului
unor drepturi sau al unor libertăți, întrucât persoana condamnată
căreia i se aplică sancțiunea disciplinară a izolării nu poate primi
vizita familiei și se află în imposibilitate de a munci pentru a
procura cele necesare corespondenței, fiind astfel supusă unui
tratament inuman, care nu poate fi justificat din rațiuni de
securitate. De asemenea, consideră că art. 74 alin. (2), (3), (5)
și (8) din Legea nr. 275/2006 încalcă dreptul la apărare,
deoarece, pe de o parte, procedura desfășurată în fața
judecătorului delegat nu prezintă toate garanțiile specifice
procesului penal, astfel că asistența juridică a persoanei

condamnate are caracter facultativ, și nu obligatoriu, iar
ascultarea martorilor propuși de condamnat este lăsată la
aprecierea judecătorului delegat, iar, pe de altă parte, persoana
condamnată sancționată disciplinar este lipsită de dreptul de a
ataca hotărârea instanței de judecată.
Judecătoria Iași — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 71 alin. (1) și
art. 74 alin. (2), (3), (5) și (8) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006. Din notele scrise
ale autorului excepției, depuse în motivarea criticii, reiese însă
că aceasta privește de fapt dispozițiile art. 71 alin. (1) lit. f) și
art. 74 alin. (2), (3), (5) și (8) din Legea nr. 275/2006. Prin
urmare, Curtea se va pronunța numai asupra acestor prevederi
de lege. Art. 74 alin. (5) din Legea nr. 275/2006 a fost modificat,
ulterior sesizării instanței de contencios constituțional, prin
Legea nr. 83/2010 pentru modificarea și completarea Legii
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 329 din
19 mai 2010, cu menținerea însă a soluției legislative atacate.
Textele de lege criticate au următorul cuprins:
— Art. 71 alin. (1) lit. f): ă(1) Sancțiunile care pot fi aplicate în
cazul săvârșirii abaterilor disciplinare sunt: [...] f) izolarea pentru
maximum 10 zile.”;
— Art. 74 alin. (2), (3), (5) și (8): ă(2) Persoana condamnată
este ascultată la locul de deținere, în mod obligatoriu, la
judecarea plângerii.
(3) Judecătorul delegat pentru executarea pedepselor
privative de libertate poate proceda la ascultarea oricărei alte
persoane, în vederea aflării adevărului.

MONITORUL OFICIAL AL ROMÂNIEI, PARTEA I, Nr. 605/26.VIII.2011
[...] (5) Împotriva încheierii judecătorului delegat pentru
executarea pedepselor privative de libertate persoana
condamnată și administrația penitenciarului pot introduce
contestație la judecătoria în a cărei circumscripție se află
penitenciarul, în termen de 3 zile de la comunicarea încheierii.
[...] (8) Hotărârea judecătoriei este definitivă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 22 alin. (2) privind interzicerea torturii și a tratamentelor
inumane ori degradante, ale art. 24 referitoare la dreptul la
apărare, ale art. 26 privind viața intimă, familială și privată și ale
art. 53 referitoare la condițiile și limitele restrângerii exercițiului
unor drepturi sau al unor libertăți, precum și a prevederilor art. 3
referitoare la interzicerea torturii și ale art. 6 pct. 3 lit. c) privind
dreptul la apărare din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că prevederile art. 71 alin. (1) din Legea nr. 275/2006
au mai fost supuse controlului de constituționalitate prin
raportare la dispozițiile art. 26 din Constituție, invocate și în
prezenta cauză, și față de critici similare. Astfel, prin Decizia
nr. 1.035 din 13 noiembrie 2007, publicată în Monitorul Oficial
al României, Partea I, nr. 813 din 28 noiembrie 2007, Curtea a
respins excepția de neconstituționalitate ca neîntemeiată,
reținând că dispozițiile de lege criticate reglementează o serie de
sancțiuni disciplinare în cazul săvârșirii unor abateri de către
persoanele condamnate și nu sunt de natură să aducă atingere,
în vreun mod, prevederilor constituționale invocate de autorul
excepției. De altfel, legiuitorul a prevăzut, chiar în cuprinsul
art. 71 din Legea nr. 275/2006, o serie de garanții pentru
persoana sancționată disciplinar, alin. (3) al acestui articol
stabilind că ăaplicarea sancțiunilor disciplinare nu poate îngrădi
dreptul la apărare, dreptul de petiționare, dreptul la
corespondență, dreptul la asistență medicală, dreptul la hrană,
dreptul la lumină și dreptul la plimbarea zilnică”.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.
Pentru motivele arătate, prevederile art. 71 alin. (1) din Legea
nr. 275/2006 nu aduc atingere nici dispozițiilor art. 22 alin. (2)
din Constituție și ale art. 3 din Convenția pentru apărarea
drepturilor omului și a libertăților fundamentale.

3

Referitor la pretinsa încălcare a art. 53 din Constituție, aceste
prevederi sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care, astfel cum s-a arătat anterior,
nu poate fi reținută.
De asemenea, Curtea s-a mai pronunțat și asupra
dispozițiilor art. 74 din Legea nr. 275/2006 prin raportare la
prevederile art. 24 din Constituție, invocate și în prezenta cauză,
și față de critici similare. Astfel, prin Decizia nr. 462 din 15 mai
2007, publicată în Monitorul Oficial al României, Partea I, nr. 384
din 7 iunie 2007, Curtea, respingând ca neîntemeiată excepția
de neconstituționalitate, a statuat că prevederile de lege criticate
se circumscriu celei de-a treia faze a procesului penal, și anume
fazei de executare. Prin urmare, cadrul general de reglementare
vizează o activitate ulterioară fazei de judecată în care s-a
stabilit deja existența vinovăției în materie penală. Așa fiind,
aspectele criticate de autorul excepției excedează procedurii
penale speciale care guvernează numai fazele de urmărire
penală și de judecată, deoarece situația juridică a
condamnatului nu este identică cu cea a făptuitorului, învinuitului
ori cu cea a inculpatului. În acest sens s-a pronunțat și Curtea
Europeană a Drepturilor Omului prin Decizia din 23 septembrie
2004, pronunțată în Cauza Pilla contra Italiei, când a decis că,
în măsura în care cererile reclamantului se referă la executarea
pedepselor, art. 6 paragraful 1 din Convenția pentru apărarea
drepturilor omului și a libertăților fundamentale referitor la dreptul
la un proces echitabil este inaplicabil unei proceduri ce privește
executarea unei pedepse. În plus, niciuna dintre prevederile
contestate de autor nu suprimă dreptul la apărare, în sensul
consfințit de art. 24 din Legea fundamentală. Astfel, nimic nu îl
oprește pe condamnat să își angajeze un avocat pe tot cursul
procesului ce vizează aspecte referitoare la executarea
pedepsei. Împrejurarea că acesta este privat de libertate, ca
urmare a unei condamnări definitive, nu este de natură a atrage
aplicabilitatea dispozițiilor legale referitoare la asistența juridică
obligatorie.
În același sens sunt și Decizia nr. 827 din 2 octombrie 2007,
publicată în Monitorul Oficial al României, Partea I, nr. 721 din
25 octombrie 2007, și Decizia nr. 1.077 din 16 septembrie 2010,
publicată în Monitorul Oficial al României, Partea I, nr. 679 din
7 octombrie 2010.
Deoarece nu au apărut elemente noi, care să impună
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 71 alin. (1) lit. f) și art. 74 alin. (2), (3), (5) și (8)
din Legea nr. 275/2006 privind executarea pedepselor și a măsurilor dispuse de organele judiciare în cursul procesului penal,
excepție ridicată de Teodor-Ciprian Roman în Dosarul nr. 4.911/245/2010 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 605/26.VIII.2011
CURTEA CONSTITUȚIONALĂ

D E C I Z I A Nr. 787
din 16 iunie 2011

referitoare la excepția de neconstituționalitate a prevederilor art. 6132
din Codul de procedură civilă, precum și ale art. 42 și art. 43 din Codul familiei
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 6132 din Codul de procedură civilă și ale
art. 42 și art. 43 din Codul familiei, excepție ridicată de Gigi
Lucian Asandei în Dosarul nr. 5.024/301/2010 al Judecătoriei
Sectorului 3 București.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența Curții
Constituționale în materie, și anume Decizia nr. 133/2009.
C U R T E A,

având în vedere actele și lucrările dosarului, constată
următoarele:
Prin Încheierea din 27 iulie 2010, pronunțată în Dosarul
nr. 5.024/301/2010, Judecătoria Sectorului 3 București a
sesizat Curtea Constituțională cu excepția de
neconstituționalitate a prevederilor art. 6132 din Codul de
procedură civilă și ale art. 42 și art. 43 din Codul familiei.
Excepția a fost ridicată de Gigi Lucian Asandei într-o cauză civilă
având ca obiect încredințarea unui minor, pe calea ordonanței
președințiale.
În motivarea excepției de neconstituționalitate autorul
acesteia susține că părintele divorțat căruia nu i-a fost
încredințat minorul va suferi o diminuare și o limitare a drepturilor
sale cu privire la minor, având un statut legal inferior față de
celălalt părinte, aspect ce contravine dispozițiilor art. 16 din
Constituție. De asemenea, consideră că sunt neconstituționale
prevederile cuprinse în art. 42 și art. 43 din Codul familiei,
conform cărora încredințarea este obligatorie în orice caz de
desfacere a căsătoriei, iar încredințarea are drept efect
diminuarea și limitarea drepturilor unuia dintre părinți. Autorul
excepției invocă Decizia Curții Constituționale nr. 82/2003 și
susține că, deși instanța de contencios constituțional a statuat că
obligativitatea încredințării minorului către unul dintre părinți este
benefică minorului, în opinia sa, ăefectele instituției încredințării
cu privire la drepturile părinților față de copiii lor sunt
neconstituționale”. Apreciază că, prin prevederile art. 6132 din
Codul de procedură civilă, legiuitorul creează premisele
restrângerii temporare a drepturilor unui părinte, care urmează
a se efectua conform mecanismului procedural al ordonanței
președințiale, fără cercetarea fondului.

În final, autorul excepției este nemulțumit de modul de
redactare a textelor de lege criticate din Codul familiei,
efectuând o analiză comparativă cu alte texte legale din același
domeniu de reglementare, respectiv cu prevederile art. 103 din
Codul familiei și cu cele ale art. 31 din Legea nr. 272/2004
privind protecția și promovarea drepturilor copilului.
Judecătoria Sectorului 3 București apreciază că
prevederile de lege criticate nu încalcă dispozițiile constituționale
cuprinse în art. 16, 26 și 53.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6132 din Codul de procedură civilă și ale art. 42
și art. 43 din Legea nr. 4/1953 — Codul familiei, care au
următorul conținut:
— Art. 6132 din Codul de procedură civilă: ăInstanța poate
lua, pe tot timpul procesului, prin ordonanță președințială,
măsuri vremelnice cu privire la încredințarea copiilor minori, la
obligația de întreținere, la alocația pentru copii și la folosirea
locuinței.”;
— Art. 42 din Codul familiei: ăInstanța judecătorească va
hotărî, o dată cu pronunțarea divorțului, căruia dintre părinți vor
fi încredințați copiii minori. În acest scop, instanța va asculta
părinții și autoritatea tutelară și, ținând seama de interesele
copiilor, pe care de asemenea îi va asculta, dacă au împlinit
vârsta de zece ani, va hotărî, pentru fiecare dintre copii, dacă va
fi încredințat tatălui sau mamei.
Pentru motive temeinice, copiii pot fi încredințați unor rude,
ori unor alte persoane, cu consimțământul acestora, sau unor
instituții de ocrotire.
Totodată, instanța judecătorească va stabili contribuția
fiecărui părinte la cheltuielile de creștere, educare, învățătură și
pregătire profesională a copiilor.
Învoiala părinților privitoare la încredințarea copiilor și la
contribuția fiecărui părinte la cheltuielile de creștere, educare,
învățătură și pregătire profesională a acestora va produce efecte
numai dacă a fost încuviințată de instanța judecătorească.”;
— Art. 43 din Codul familiei: ăPărintele divorțat, căruia i s-a
încredințat copilul, exercită cu privire la acesta drepturile
părintești.
Când copilul a fost încredințat unei alte persoane sau unei
instituții de ocrotire, instanța judecătorească va stabili care dintre

MONITORUL OFICIAL AL ROMÂNIEI, PARTEA I, Nr. 605/26.VIII.2011
părinți va exercita dreptul de a-i administra bunurile și de a-l
reprezenta sau de a-i încuviința actele. Persoana sau instituția
de ocrotire socială căreia i s-a încredințat copilul va avea față de
acesta numai drepturile și îndatoririle ce revin părinților privitor
la persoana copilului. Dispozițiile art. 108 se aplică prin
asemănare.
Părintele divorțat, căruia nu i s-a încredințat copilul,
păstrează dreptul de a avea legături personale cu acesta,
precum și de a veghea la creșterea, educarea, învățătura și
pregătirea lui profesională”.
În opinia autorului excepției, prevederile de lege criticate
contravin dispozițiilor constituționale ale art. 16 alin. (1) privind
egalitatea în drepturi, art. 26 alin. (1) referitoare la viața intimă,
familială și privată, precum și celor ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
motive de neconstituționalitate formulate și în prezenta cauză.
În acest sens, sunt Decizia nr. 305/2009, publicată în
Monitorul Oficial al României, Partea I, nr. 239 din 10 aprilie
2009, Decizia nr. 594/2009, publicată în Monitorul Oficial al
României, Partea I, nr. 334 din 20 mai 2009, sau Decizia
nr. 133/2009, publicată în Monitorul Oficial al României, Partea I,
nr. 318 din 13 mai 2009, prin care Curtea a statuat că
prevederile art. 6132 din Codul de procedură civilă și cele ale
art. 42 și art. 43 din Codul familiei sunt constituționale.
Astfel, prin Decizia nr. 305/2009, Curtea a statuat că
prevederile art. 6132 din Codul de procedură civilă instituie o
procedură specială, prin care se pot dispune unele măsuri cu
caracter vremelnic, a căror urgență este justificată de
necesitatea evitării prejudicierii unor drepturi sau interese
legitime. Prin urmare, se creează posibilitatea pentru cel
vătămat într-un drept legitim ca, în anumite condiții, expres și
limitativ prevăzute de lege, să se adreseze justiției în cazuri
grabnice, pentru păstrarea dreptului care s-ar păgubi prin
întârziere, pentru prevenirea unei pagube iminente și care nu
s-ar putea repara, precum și pentru înlăturarea piedicilor ce
s-ar ivi cu prilejul unei executări. Așadar, Curtea a constatat că,
în măsura în care reglementarea dedusă controlului se aplică
tuturor celor aflați în situația prevăzută în ipoteza normei legale,
fără nicio discriminare pe considerente arbitrare, critica de
neconstituționalitate cu un atare obiect nu este întemeiată.
Cu privire la pretinsa neconstituționalitate a prevederilor
art. 42 și art. 43 din Codul familiei, prin Decizia nr. 594/2009,
Curtea a statuat că, deși nu există o cerere expresă a soților în

5

acest sens, instanța judecătorească este obligată să se
pronunțe prin hotărârea de divorț și asupra încredințării copiilor
minori, pentru a se evita introducerea ulterioară a unei noi
acțiuni, ceea ce nu ar fi în interesul copiilor minori, care nu pot
fi lăsați fără îngrijire și întreținere. Totodată, contribuția părinților
la cheltuielile de creștere, educare, învățătură și pregătire
profesională a copiilor se stabilește prin hotărârea de divorț,
chiar dacă părțile nu au făcut cerere în acest sens, practica
judiciară recentă fiind în sensul că instanța se va pronunța din
oficiu asupra pensiei de întreținere cu începere de la data
introducerii acțiunii de divorț.
Prin Decizia nr. 133/2009, Curtea a reținut că desfacerea
căsătoriei prin divorț și, implicit, separarea părinților duc, evident,
la modificarea modului de exercitare a drepturilor și îndatoririlor
părintești față de copil.
Diferențierile sunt determinate de separarea părinților și de
imposibilitatea obiectivă de menținere și după desfacerea
căsătoriei a acelorași modalități de exercitare a drepturilor și
îndatoririlor părintești.
Așadar, textele de lege criticate reglementează aspecte
privind încredințarea copilului, contribuția părinților la cheltuielile
de creștere, educare, învățătură și pregătire profesională,
aspecte ce sunt stabilite de către instanța de judecată, precum
și posibilitatea desfacerii căsătoriei prin divorț când, datorită unor
motive temeinice, raporturile dintre soți sunt grav vătămate și
continuarea căsătoriei nu mai este posibilă.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.
În sfârșit, față de modalitatea de deducere a
neconstituționalității prevederilor din Codul familiei, prin
efectuarea unei analize comparative cu alte texte legale din
același domeniu de reglementare, respectiv cu prevederile
art. 103 din Codul familiei și cu cele ale art. 31 din Legea
nr. 272/2004, Curtea reține că, așa cum s-a pronunțat în mod
constant în jurisprudența sa, examinarea constituționalității unui
text de lege are în vedere compatibilitatea acelui text cu
dispozițiile constituționale pretins încălcate, iar nu compararea
mai multor prevederi legale între ele și raportarea concluziei ce
ar rezulta din această comparație la dispoziții ori principii ale
Constituției.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 6132 din Codul de procedură civilă și ale
art. 42 și art. 43 din Codul familiei, excepție ridicată de Gigi Lucian Asandei în Dosarul nr. 5.024/301/2010 al Judecătoriei Sectorului 3
București.
Definitivă și general obligatorie.
Pronunțată în ședința publică din data de 16 iunie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

6

MONITORUL OFICIAL AL ROMÂNIEI, PARTEA I, Nr. 605/26.VIII.2011
CURTEA CONSTITUȚIONALĂ

D E C I Z I A Nr. 886
din 30 iunie 2011

referitoare la excepția de neconstituționalitate a prevederilor art. 969—970, art. 977, art. 981,
art. 1429 alin. 1 și ale art. 1439 alin. 2 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 969—970, art. 977, art. 981, art. 1429 alin. 1
și ale art. 1439 alin. 2 din Codul civil, excepție ridicată de Costel
Calistru și Doru Muntianu în Dosarul nr. 181/193/2010 al
Judecătoriei Botoșani și care formează obiectul Dosarului Curții
Constituționale nr. 3650D/2010.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Dumitru Dănuț Harabagiu a depus la dosar note scrise, prin care
solicită respingerea excepției de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
În acest sens, invocă jurisprudența aplicabilă în materie a
Curții Constituționale, precum și aspectele de fapt ce țin de
modalitatea de interpretare și aplicare a legii de către instanța de
judecată.
C U R T E A,

având în vedere actele și lucrările dosarului, constată
următoarele:
Prin Încheierea din 24 iunie 2010, pronunțată în Dosarul
nr. 181/193/2010, Judecătoria Botoșani a sesizat Curtea
Constituțională cu excepția de neconstituționalitate a
prevederilor art. 969—970, art. 977, art. 981, art. 1429 alin. 1
și ale art. 1439 alin. 2 din Codul civil, excepție ridicată de
Costel Calistru și Doru Muntianu într-o cauză având ca obiect
rezilierea unui contract de închiriere și, respectiv, daune.
În motivarea excepției de neconstituționalitate autorii
acesteia susțin că textele de lege criticate ignoră faptul că, din
cauza unor circumstanțe survenite, ăcontractul poate fi afectat
de impreviziune ceea ce excedează în mod vădit sfera riscului
normal al contractului”. În acest context, apreciază că prin
reglementarea legală criticată se dă ăprevalență absolută
principiului forței obligatorii a contractului și celui al suportării
riscului contractului încălcând, în circumstanțele excepționale și
imprevizibile, ce nu sunt generate de voința sau de conduita
părților, dispozițiile constituționale invocate”. În acest context,
apreciază că textele de lege criticate sunt neconstituționale, ăîn
măsura în care sunt interpretate, în sensul că interzic
judecătorului să dispună, prin hotărârea sa, adaptarea
contractului, atunci când executarea acestuia devine excesiv de
oneroasă pentru una dintre părți, din cauza schimbării
imprevizibile și de neînlăturat a împrejurărilor avute în vedere la
momentul contractării”.

Judecătoria Botoșani apreciază că prevederile criticate
ăapar” ca fiind constituționale, deoarece, în principiu, problema
pusă în discuție nu antamează încălcarea unor principii
constituționale, ci, mai degrabă, privește modalitatea de
apreciere a probelor de către judecător și de aplicare a
dispozițiilor legale criticate la situația concretă dedusă judecății.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale, ținând cont de faptul că ăele consacră principii
importante ale dreptului civil român, și anume principiul forței
obligatorii a convențiilor civile «pacta sunt servanda» și principiul
executării cu bună-credință a convențiilor, precum și principalele
reguli de interpretare a clauzelor unui act juridic civil, fără ca prin
aceasta să se aducă atingere egalității cetățenilor în fața legii și
a autorităților publice, dreptului de proprietate privată, exercitării
drepturilor și libertăților sau economiei de piață. Încheierea unei
convenții fiind guvernată de principiul libertății contractuale,
părțile pot să determine, prin voința lor, clauzele contractuale și
efectele pe care acestea urmează să le producă, conform unei
cauze morale și licite. Convenția, astfel încheiată, se impune
părților întocmai ca legea, având caracter obligatoriu și nu
facultativ”.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 969, art. 970—977, art. 981, art. 1429 alin. 1 și
ale art. 1439 alin. 2 din Codul civil, publicat în Broșura din
1 ianuarie 1997.
În opinia autorilor excepției de neconstituționalitate, textele
de lege criticate contravin dispozițiilor constituționale ale art. 16
referitoare la egalitatea în drepturi a cetățenilor, art. 44 privind
dreptul de proprietate privată, art. 57 referitoare la exercitarea
drepturilor și a libertăților, precum și celor ale art. 135 privind
economia României.
Examinând excepția de neconstituționalitate, Curtea
constată că aspectele invocate de autorii acesteia vizează
probleme de interpretare și aplicare a reglementării criticate la
litigiul concret dedus judecății, ceea ce intră în competența de
soluționare a instanțelor judecătorești, iar nu a instanței de
contencios constituțional.
De altfel, asupra unora din prevederile de lege criticate,
Curtea s-a mai pronunțat, de exemplu, prin Decizia nr. 1.111 din

MONITORUL OFICIAL AL ROMÂNIEI, PARTEA I, Nr. 605/26.VIII.2011
23 septembrie 2010, publicată în Monitorul Oficial al României,
Partea I, nr. 801 din 30 noiembrie 2010, Decizia nr. 963 din
6 iulie 2010, publicată în Monitorul Oficial al României, Partea I,
nr. 601 din 25 august 2010, și Decizia nr. 1.178 din

7

13 decembrie 2007, publicată în Monitorul Oficial al României,
Partea I, nr. 54 din 23 ianuarie 2008, statuând că prevederile
art. 969, art. 970 și ale art. 977 din Codul civil nu contravin
dispozițiilor Legii fundamentale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 969—970, art. 977, art. 981, art. 1429 alin. 1
și ale art. 1439 alin. 2 din Codul civil, excepție ridicată de Costel Calistru și Doru Muntianu în Dosarul nr. 181/193/2010 al
Judecătoriei Botoșani.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 890
din 30 iunie 2011

referitoare la excepția de neconstituționalitate a prevederilor art. 1169 din Codul civil,
precum și ale art. 16 alin. (1), art. 32 alin. (2) și (3), art. 33 și art. 34 din Ordonanța Guvernului
nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 1.169 din Codul civil, precum și ale art. 16
alin. (1), art. 32 alin. (2) și (3), art. 33 și art. 34 din Ordonanța
Guvernului nr. 2/2001 privind regimul juridic al contravențiilor,
excepție ridicată de Ion Miron în Dosarul nr. 33.650/212/2009 al
Judecătoriei Constanța — Secția civilă și care formează obiectul
Dosarului Curții Constituționale nr. 3.674D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:

Prin Încheierea din 29 iulie 2010, pronunțată în Dosarul
nr. 33.650/212/2009, Judecătoria Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 1.169 din Codul
civil, precum și ale art. 16 alin. (1), art. 32 alin. (2) și (3),
art. 33 și art. 34 din Ordonanța Guvernului nr. 2/2001 privind
regimul juridic al contravențiilor, excepție ridicată de Ion
Miron într-o cauză având ca obiect o plângere contravențională.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale și încalcă dreptul la un proces echitabil în
măsura în care, prin conținutul acestora, precum și prin
interpretarea și aplicarea lor, se creează o prezumție de
legalitate a procesului-verbal de constatare și sancționare a
contravențiilor,
sarcina
probei
în
cadrul
plângerii
contravenționale revenind contravenientului. În acest sens,
apreciază ca fiind contrară normelor constituționale invocate
obligativitatea contravenientului de a-și proba nevinovăția în
cadrul procedurii plângerii contravenționale, fără ca vreun text
de lege să oblige organul constatator să facă dovada celor
înscrise în procesul-verbal de constatare a contravenției. Așa
fiind, consideră că organul constatator are o poziție privilegiată,
pe când contravenientul este supus unei adevărate probatio
diabolica, fiind pus în situația de a fi nevoit a proba fapte
negative (de exemplu, nu a fost prezent la locul săvârșirii faptei,
nu a pătruns în intersecție pe culoarea roșie a semaforului etc.).
Judecătoria Constanța — Secția civilă consideră că
excepția de neconstituționalitate este neîntemeiată. În acest

8

MONITORUL OFICIAL AL ROMÂNIEI, PARTEA I, Nr. 605/26.VIII.2011

sens, arată că textele de lege criticate nu contravin normelor
constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1169 din Codul civil, precum și cele ale art. 16
alin. (1), art. 32 alin. (2) și (3), art. 33 și art. 34 din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001.
Textele de lege criticate au următorul conținut:
— Art. 1.169 din Codul civil: ăCel ce face o propunere
înaintea judecății trebuie să o dovedească.”;
— Art. 16 alin. (1) din Ordonanța Guvernului nr. 2/2001:
ăProcesul-verbal de constatare a contravenției va cuprinde în
mod obligatoriu: data și locul unde este încheiat; numele,
prenumele, calitatea și instituția din care face parte agentul
constatator; datele personale din actul de identitate, inclusiv
codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.”;
— Art. 32 din Ordonanța Guvernului nr. 2/2001: ă(2)
Plângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.
(3) Plângerea suspendă executarea. Plângerea persoanelor
prevăzute la art. 31 alin. (2) suspendă executarea numai în ceea
ce privește despăgubirea sau, după caz, măsura confiscării.”;
— Art. 33 din Ordonanța Guvernului nr. 2/2001: ă(1)
Judecătoria va fixa termen de judecată, care nu va depăși 30
de zile, și va dispune citarea contravenientului sau, după caz, a
persoanei care a făcut plângerea, a organului care a aplicat
sancțiunea, a martorilor indicați în procesul-verbal sau în
plângere, precum și a oricăror alte persoane în măsură să
contribuie la rezolvarea temeinică a cauzei.
(2) În cazul în care fapta a avut ca urmare producerea unui
accident de circulație, judecătoria va cita și societatea de
asigurări menționată în procesul-verbal de constatare a
contravenției.”;
— Art. 34 din Ordonanța Guvernului nr. 2/2001: ă(1) Instanța
competentă să soluționeze plângerea, după ce verifică dacă
aceasta a fost introdusă în termen, ascultă pe cel care a făcut-o
și pe celelalte persoane citate, dacă aceștia s-au prezentat,

administrează orice alte probe prevăzute de lege, necesare în
vederea verificării legalității și temeiniciei procesului-verbal, și
hotărăște asupra sancțiunii, despăgubirii stabilite, precum și
asupra măsurii confiscării.
(2) Dacă prin lege nu se prevede altfel, hotărârea
judecătorească prin care s-a soluționat plângerea poate fi
atacată cu recurs în termen de 15 zile de la comunicare, la
secția contencios administrativ a tribunalului. Motivarea
recursului nu este obligatorie. Motivele de recurs pot fi susținute
și oral în fața instanței. Recursul suspendă executarea hotărârii.”
Autorul
excepției
invocă
încălcarea
dispozițiilor
constituționale ale art. 21 alin. (3) privind dreptul părților la un
proces echitabil și ale art. 24 alin. (1) privind garantarea dreptului
la apărare.
Examinând excepția de neconstituționalitate, Curtea
constată că textele de lege criticate au mai făcut obiect al
controlului de constituționalitate, prin raportare la aceleași norme
constituționale și având o motivare similară.
În acest sens, sunt, de exemplu, Decizia nr. 56/2008,
publicată în Monitorul Oficial al României, Partea I, nr. 118 din
14 februarie 2008, și Decizia nr. 531/2008, publicată în Monitorul
Oficial al României, Partea I, nr. 526 din 11 iulie 2008, referitoare
la art. 1169 din Codul civil, precum și Decizia nr. 363/2011,
publicată în Monitorul Oficial al României, Partea I, nr. 328 din
12 mai 2011, sau Decizia nr. 421/2011, publicată în Monitorul
Oficial al României, Partea I, nr. 364 din 25 mai 2011, privind
textele criticate din cuprinsul Ordonanței Guvernului nr. 2/2001,
decizii prin care Curtea a statuat că acestea nu contravin art. 21
și art. 24 din Constituție.
Astfel, prin deciziile menționate, Curtea a statuat că
prevederile art. 15—19 din Ordonanța Guvernului nr. 2/2001 nu
instituie privilegii sau discriminări, deoarece atât conținutul
procesului-verbal de contravenție, cât și condițiile de întocmire
a acestuia sunt reglementate fără nicio discriminare pentru toate
persoanele care au săvârșit contravenții.
Totodată, Curtea a reținut că, potrivit art. 34 alin. (1) din
Ordonanța Guvernului nr. 2/2001, instanța competentă să
soluționeze plângerea verifică dacă aceasta a fost introdusă în
termen, îl ascultă pe cel care a făcut-o și pe celelalte persoane
citate, între care, potrivit art. 33 din ordonanță, și organul care a
aplicat sancțiunea, precum și orice alte probe prevăzute de lege,
necesare în vederea verificării legalității și temeiniciei
procesului-verbal, stabilind sancțiunea, despăgubirile și, dacă
este cazul, măsura confiscării. Dispozițiile alin. (2) al art. 34 din
ordonanță prevăd că hotărârea judecătorească prin care s-a
soluționat plângerea poate fi atacată cu recurs, fără ca
motivarea acestuia să fie obligatorie.
De asemenea, pe tot parcursul soluționării plângerii
îndreptate împotriva procesului-verbal de constatare și
sancționare a contravenției, atât la instanța de fond, cât și în
recurs, contravenientul poate să își exercite fără nicio restricție
dreptul la apărare. Din procedura de soluționare a plângerii
împotriva procesului-verbal de stabilire și sancționare a
contravenției nu rezultă răsturnarea sarcinii probei, ci, mai
degrabă, exercitarea dreptului la apărare.
Astfel, potrivit jurisprudenței sale aplicabile în materie,
concretizate în mai multe decizii, precum Decizia nr. 1.096/2009,
publicată în Monitorul Oficial al României, Partea I, nr. 695 din
15 octombrie 2009, Curtea a reținut că procesul-verbal de
constatare și sancționare a contravenției se bucură de prezumția
de legalitate, însă, atunci când este formulată o plângere
împotriva acesteia, este contestată chiar prezumția de care se
bucură. În acest caz, instanța de judecată competentă va
administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.

MONITORUL OFICIAL AL ROMÂNIEI, PARTEA I, Nr. 605/26.VIII.2011
Instanțele de judecată trebuie să manifeste un rol activ
pentru aflarea adevărului din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale.

9

Întrucât nu au intervenit elemente noi, de natură să
determine schimbarea acestei jurisprudențe, atât soluția
pronunțată de Curte, cât și considerentele care au
fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1169 din Codul civil, precum și ale art. 16
alin. (1), art. 32 alin. (2) și (3), art. 33 și art. 34 din Ordonanța Guvernului nr. 2/2001 privind regimul juridic al contravențiilor, excepție
ridicată de Ion Miron în Dosarul nr. 33.650/212/2009 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 902
din 30 iunie 2011

referitoare la excepția de neconstituționalitate a dispozițiilor art. 1081 alin. 1 pct. 1 lit. b), art. 1084
și art. 1085 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Cristina Cătălina Turcu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1081 alin. 1 pct. 1 lit. b), art. 1084 și art. 1085
din Codul de procedură civilă, excepție ridicată de Mihai Micu,
Vasila Micu și Anca Antoaneta Micu în Dosarul nr. 10.539/4/2008
al Curții de Apel București — Secția a IX-a civilă și pentru cauze
privind proprietatea intelectuală.
La apelul nominal răspund autorii Vasila Micu și Anca
Antoaneta Micu, lipsind celălalt autor al excepției și partea
Mazneh Hiwa, față de care procedura de citare este legal
îndeplinită. Se prezintă doamna Alexandra Gotea, traducător
autorizat de limba persană.
Magistratul-asistent informează plenul că la dosar autorii
excepției au depus mai multe înscrisuri, precum și concluzii
scrise cu privire la excepția de neconstituționalitate invocată.
Autorii prezenți formulează cerere de amânare a cauzei,
apreciind că procedura de citare nu este legal îndeplinită,

întrucât partea Mazneh Hiwa ar fi trebuit citată la domiciliul din
Iran.
Magistratul-asistent învederează plenului că citarea s-a făcut
în conformitate cu citativul comunicat de instanța care a sesizat
Curtea Constituțională.
Reprezentantul Ministerului Public se opune citării în Iran,
apreciind că procedura de citare este legal îndeplinită.
Curtea constată că procedura de citare este legal îndeplinită,
astfel încât respinge cererea de amânare.
Autorii prezenți solicită amânarea cauzei, motivând că
paginile dosarului Curții nu sunt numerotate.
Reprezentantul Ministerului Public se opune cererii de
amânare.
Curtea respinge cererea de amânare și acordă cuvântul pe
fondul excepției.
Autorul Vasila Micu face referire la aspecte de fapt ce țin de
soluționarea dosarului având ca obiect constatarea nulității
actelor de donație pe care autorul Anca Antoaneta Micu le-a
făcut acesteia și soțului său Mihai Micu. Aspectele învederate
vizează, în principal, încălcarea dreptului de proprietate al
autorilor excepției în privința bunurilor asupra cărora poartă
litigiul menționat.
Autorul Anca Antoaneta Micu solicită admiterea excepției și
arată că, la termenul din 14 decembrie 2010, în Dosarul
nr. 10.539/4/2008 al Curții de Apel Curții București — Secția
a IX-a civilă și pentru cauze privind proprietatea intelectuală,
autorii au formulat cerere de recuzare a unui judecător care
participase în complet la 5 termene de judecată atunci când
dosarul se afla pe rolul Tribunalului București. Deși s-a explicat

10

MONITORUL OFICIAL AL ROMÂNIEI, PARTEA I, Nr. 605/26.VIII.2011

președintelui de complet că unul dintre judecători este
incompatibil, s-a constituit totuși completul de judecată
convocându-se și procurorul pentru judecarea cererii. În
încheierea prin care completul a soluționat cererea de recuzare
nu s-a motivat respingerea acesteia. În final, se arată că în
cadrul procedurii de judecare a cererii de recuzare în camera
de consiliu părțile nu sunt citate astfel încât acestea nu se pot
apăra.
Reprezentantul Ministerului Public solicită respingerea
excepției și menținerea jurisprudenței Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 31 ianuarie 2011, pronunțată în Dosarul
nr. 10.539/4/2008, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională cu excepția de
neconstituționalitate a dispozițiilor art. 1081 alin. 1 lit. b),
art. 1084 și art. 1085 din Codul de procedură civilă.
Excepția a fost ridicată de Mihai Micu, Vasila Micu și Anca
Antoaneta Micu cu prilejul formulării unei cereri de reexaminare
a unei amenzi judiciare.
În motivarea excepției de neconstituționalitate autorii
susțin că textele de lege criticate aduc atingere dispozițiilor
constituționale ale art. 2, art. 5 [din eroare indicat drept art. 4],
art. 6, art. 11, art. 16, art. 21, art. 22, art. 23, art. 24, art. 44,
art. 46, art. 53, art. 56 și art. 57. În acest sens, autorii arată că
încheierea prin care s-a soluționat cererea de recuzare și s-a
dispus aplicarea amenzii s-a pronunțat în camera de consiliu,
fără citarea părților și fără administrarea vreunei probe, astfel
încât nu au avut posibilitatea de a formula apărări și de a-și
dovedi buna-credință și nici de a dovedi reaua-credință a
celeilalte părți. Autorii excepției fac referire pe larg la situația de
fapt din dosar, solicitând, în final, ăredeschiderea tuturor
dosarelor penale și civile din România și Olanda, reabilitarea în
toate hotărârile/sentințele/deciziile din dosarele civile și penale
din România, Olanda și Iran și repunerea în situația anterioară”.
Curtea de Apel București — Secția a IX-a civilă și pentru
cauze privind proprietatea intelectuală apreciază că excepția
invocată este neîntemeiată, invocând în acest sens
considerentele care au stat la baza Deciziei nr. 1.280 din
8 octombrie 2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile autorilor excepției și ale
procurorului, notele scrise depuse, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 1081 alin. 1 pct. 1 lit. b), art. 1084 și art. 1085 din
Codul de procedură civilă, cu modificările și completările
ulterioare, care au următorul cuprins:
— Art. 1081 alin. 1 pct. 1 lit. b): ăDacă legea nu prevede altfel,
instanța, potrivit dispozițiilor prezentului articol, va putea

sancționa următoarele fapte săvârșite în legătură cu procesul,
astfel:
1. cu amendă judiciară de la 50 lei la 700 de lei: [...]
b) formularea, cu rea-credință, a unei cereri de recuzare sau
de strămutare;”;
— Art. 1084: ăAmenda și despăgubirea se stabilesc prin
încheiere executorie, care se comunică celui obligat, dacă
măsura a fost luată în lipsa acestuia.”,
— Art. 1085: ăÎmpotriva încheierii prevăzute la art. 1084 cel
obligat la amendă sau despăgubire va putea face numai cerere
de reexaminare, solicitând, motivat, să se revină asupra amenzii
ori despăgubirii sau să se dispună reducerea acestora.
Cererea se face în termen de 15 zile, după caz, de la data la
care a fost luata măsura sau de la data comunicării încheierii.
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”
Textele constituționale invocate în susținerea excepției sunt
cele ale art. 2 referitoare la suveranitate, art. 5 privind cetățenia
[din eroare indicat drept art. 4], art. 6 privind dreptul la identitate,
art. 11 referitor la dreptul internațional și dreptul intern, art. 16
privind egalitatea în drepturi, art. 21 referitor la accesul liber la
justiție, art. 22 privind dreptul la viață și la integritate fizică și
psihică, art. 23 privind libertatea individuală, art. 24 referitor la
dreptul la apărare, art. 44 privind dreptul de proprietate privată,
art. 46 privind dreptul la moștenire, art. 53 referitor la
restrângerea exercițiului unor drepturi sau al unor libertăți,
art. 56 privind contribuții financiare și art. 57 privind exercitarea
drepturilor și a libertăților.
Examinând excepția de neconstituționalitate, Curtea observă
că dispozițiile legale criticate au mai fost examinate din
perspectiva unor critici similare. Astfel, cu prilejul pronunțării
deciziilor nr. 231 din 19 februarie 2009, publicată în Monitorul
Oficial al României, Partea I, nr. 209 din 1 aprilie 2009, nr. 547
din 18 octombrie 2005, publicată în Monitorul Oficial al
României, Partea I, nr. 1.030 din 21 noiembrie 2005, și nr. 1.280
din 8 octombrie 2009, publicată în Monitorul Oficial al României,
Partea I, nr. 767 din 10 noiembrie 2009, Curtea Constituțională
a respins ca neîntemeiată excepția de neconstituționalitate a
dispozițiilor art. 1081 alin. 1 pct. 1 lit. b), ale art. 1084 și art. 1085
din Codul de procedură civilă.
Curtea a reținut că textele de lege criticate prevăd doar
posibilitatea aplicării unor amenzi judiciare, în cazul exercitării cu
rea-credință a unor drepturi procesuale, ceea ce corespunde
exigențelor art. 57 din Constituție, care instituie îndatorirea
fundamentală a cetățenilor de a exercita drepturile și libertățile
constituționale cu bună-credință, fără încălcarea drepturilor și
libertăților celorlalți.
De asemenea, textele criticate nu cuprind prevederi de
natură să aducă atingere dreptului de acces la justiție și
dreptului la apărare. Dimpotrivă, dispozițiile art. 1085 din Codul
de procedură civilă prevăd că persoana obligată la amendă sau
despăgubire poate face cerere de reexaminare, prin care
solicită, motivat, să se revină asupra amenzii ori despăgubirii.
Întrucât în cauza de față nu au fost aduse elemente noi de
natură să impună reconsiderarea jurisprudenței Curții
Constituționale în materie, atât soluția, cât și considerentele
acestor decizii își mențin valabilitatea și în prezenta cauză.
Curtea observă că excepția de neconstituționalitate este
nemotivată prin raportare la celelalte texte din Legea
fundamentală invocate în susținerea acesteia. În mod constant,
Curtea, în jurisprudență sa, de exemplu prin Decizia nr. 804 din
19 mai 2009, publicată în Monitorul Oficial al României, Partea I,
nr. 432 din 24 iunie 2009 a statuat că simpla enumerare în
susținerea excepției a unor prevederi constituționale pretins
încălcate nu este de natură să satisfacă exigențele art. 10
alin. (2) din Legea nr. 47/1992.

MONITORUL OFICIAL AL ROMÂNIEI, PARTEA I, Nr. 605/26.VIII.2011

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1081 alin. 1 pct. 1 lit. b), art. 1084 și art. 1085
din Codul de procedură civilă, excepție ridicată de Mihai Micu, Vasila Micu și Anca Antoaneta Micu în Dosarul nr. 10.539/4/2008
al Curții de Apel București — Secția a IX-a civilă și pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 970
din 12 iulie 2011

referitoare la excepția de neconstituționalitate a dispozițiilor art. 171 alin. 2, 3, 4 și 41, art. 172
alin. 1, 2 și 6 și art. 173 alin. 1 și 3 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 171 alin. 2, 3, 4 și 41, art. 172 alin. 1, 2 și 6 și
art. 173 alin. 1 și 3 din Codul de procedură penală, excepție
ridicată de Ion Constantin, Dănuț Crăciun și Alin-Marian Ghețău
în Dosarul nr. 42.286/3/2008 al Înaltei Curți de Casație și Justiție —
Secția penală, excepție care face obiectul Dosarului
nr. 3.863 D/2010 al Curții Constituționale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 9 septembrie 2010, pronunțată în Dosarul
nr. 42.286/3/2008, Înalta Curte de Casație și Justiție – Secția
penală a sesizat Curtea Constituțională cu excepția de
neconstituționalitate a dispozițiilor art. 171 alin. 2, 3, 4 și 41,
art. 172 alin. 1, 2 și 6 și art. 173 alin. 1 și 3 din Codul de
procedură penală, excepție ridicată de Constantin Ion, Dănuț
Crăciun și Alin-Marian Ghețău într-o cauză penală.
În motivarea excepției de neconstituționalitate autorii
acesteia critică ămodul de asigurare a exercitării dreptului la
apărare”, deoarece ănu este suficientă declararea respectării

sale, ci este necesară respectarea sa obligatorie de toate părțile
implicate în proces”. Astfel, prin dispozițiile art. 171 alin. 2 din
Codul de procedură penală, ătoate celelalte categorii de învinuiți
sau inculpați [cu excepția celor de la alin. 3] sunt exceptate de
la asistența juridică obligatorie, ceea ce reprezintă o împiedicare
a exercitării dreptului la apărare și o discriminare”. Cât privește
alin. 3 al aceluiași articol, se susține că asigură doar în cursul
judecății asistența juridică obligatorie, aceasta lipsind pe
parcursul cercetării penale. Cu privire la alin. 41 al art. 171 din
Codul de procedură penală se susține că aduce atingere
dreptului la apărare prin impunerea unui apărător din oficiu care,
în cauze complexe, nu poate să efectueze decât o apărare
formală. Referitor la alin. 1 al art. 172 din Codul de procedură
penală se susține că aduce atingere dreptului la apărare ăprin
faptul că lipsa apărătorului, indiferent de motiv, nu împiedică
efectuarea actului de urmărire penală fără apărător”, iar, cu
privire la dispozițiile alin. 2 al aceluiași articol, se susține că sunt
discriminatorii, aplicarea lor fiind limitată doar la cazurile în care
asistența juridică este obligatorie, în loc să se dispună ca
ascultarea oricărui învinuit sau inculpat să se facă doar în
prezența apărătorului. Cât privește dispozițiile alin. 6 al art. 172
se arată că sunt discriminatorii, pentru că doar în cazurile în care
asistența juridică este obligatorie sau învinuiții ori inculpații sunt
arestați sau reținuți procurorul este obligat să rezolve plângerea
în cel mult 48 de ore. În toate celelalte cazuri, procurorul nu este
obligat să rezolve plângerea în cel mult 48 de ore. Referitor la
art. 173 din Codul de procedură penală se consideră că instituie
o discriminare și încalcă dreptul la apărare, apreciindu-se că
pentru ca acest drept să nu fie asigurat doar formal ar fi necesar
ca organul de urmărire penală să asigure prezența apărătorului
la efectuarea oricărui act de urmărire penală.
Înalta Curte de Casație și Justiție — Secția penală
consideră că excepția de neconstituționalitate este
neîntemeiată, deoarece normele criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

12

MONITORUL OFICIAL AL ROMÂNIEI, PARTEA I, Nr. 605/26.VIII.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 171 alin. 2, 3, 4 și 41, art. 172 alin. 1, 2 și 6 și
art. 173 alin. 1 și 3 din Codul de procedură penală, având
următorul cuprins:
— Art. 171 alin. 2, 3, 4 și 41: ăAsistența juridică este obligatorie
când învinuitul sau inculpatul este minor, internat într-un centru de
reeducare sau într-un institut medical educativ, când este reținut
sau arestat chiar în altă cauză, când față de acesta a fost
dispusă măsura de siguranță a internării medicale sau obligarea
la tratament medical chiar în altă cauză ori când organul de
urmărire penală sau instanța apreciază că învinuitul ori
inculpatul nu și-ar putea face singur apărarea, precum și în alte
cazuri prevăzute de lege.
În cursul judecății, asistența juridică este obligatorie și în
cauzele în care legea prevede pentru infracțiunea săvârșită
pedeapsa detențiunii pe viață sau pedeapsa închisorii de 5 ani
sau mai mare.
Când asistența juridică este obligatorie, dacă învinuitul sau
inculpatul nu și-a ales un apărător, se iau măsuri pentru
desemnarea unui apărător din oficiu.
Când asistența juridică este obligatorie, dacă apărătorul ales
nu se prezintă nejustificat la data stabilită pentru efectuarea unui
act de urmărire penală sau la termenul de judecată fixat și nici
nu asigură substituirea, pleacă sau refuză să efectueze
apărarea, organul judiciar ia măsuri pentru desemnarea unui
apărător din oficiu care să-l înlocuiască, acordându-i timpul
necesar pentru pregătirea apărării. În cursul judecății, după
începerea dezbaterilor, când asistența juridică este obligatorie,
dacă apărătorul ales lipsește, nejustificat, la termenul de
judecată și nu asigură substituirea, instanța ia măsuri pentru
desemnarea unui apărător din oficiu care să-l înlocuiască,
acordând un termen de minimum 3 zile pentru pregătirea
apărării.”;
— Art. 172 alin. 1, 2 și 6: ăÎn cursul urmăririi penale,
apărătorul învinuitului sau inculpatului are dreptul să asiste la
efectuarea oricărui act de urmărire penală și poate formula
cereri și depune memorii. Lipsa apărătorului nu împiedică
efectuarea actului de urmărire penală, dacă există dovada că
apărătorul a fost încunoștințat de data și ora efectuării actului.
Încunoștințarea se face prin notificare telefonică, fax, internet
sau prin alte asemenea mijloace, încheindu-se în acest sens un
proces-verbal.
Când asistența juridică este obligatorie, organul de urmărire
penală va asigura prezența apărătorului la ascultarea învinuitului
sau inculpatului.
[...] Apărătorul are dreptul de a se plânge, potrivit art. 275,
dacă cererile sale nu au fost acceptate; în situațiile prevăzute în
alin. 2 și 4, procurorul este obligat să rezolve plângerea în cel
mult 48 de ore.”;
— Art. 173 alin. 1 și 3: ăApărătorul părții vătămate, al părții
civile și al părții responsabile civilmente are dreptul să asiste la
efectuarea oricărui act de urmărire penală și poate formula
cereri și depune memorii.
[...] Când organul judiciar apreciază că din anumite motive
partea vătămată, partea civilă sau partea responsabilă
civilmente nu și-ar putea face singură apărarea, dispune din

oficiu sau la cerere luarea măsurilor pentru desemnarea unui
apărător.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în drepturi, art. 21 privind
accesul liber la justiție și art. 24 privind dreptul la apărare.
Examinând excepția de neconstituționalitate, Curtea reține
următoarele:
Asupra constituționalității dispozițiilor art. 171 alin. 2 și 3 din
Codul de procedură penală, criticate în raport de aceleași
prevederi constituționale și cu o motivare similară, Curtea s-a
mai pronunțat în jurisprudența sa. Astfel, de exemplu, prin
Decizia nr. 7 din 20 ianuarie 2000, publicată în Monitorul Oficial
al României, Partea I, nr. 161 din 18 aprilie 2000, Curtea a
statuat că dreptul la apărare prevăzut în art. 24 din Constituție
este pe deplin respectat de art. 171 din Codul de procedură
penală, care, prin alin. 1, prevede dreptul învinuitului sau al
inculpatului de a fi asistat de apărător în tot cursul urmăririi
penale și al judecății, organele judiciare fiind obligate să îi aducă
la cunoștință acest drept. În anumite cazuri în care învinuitul sau
inculpatul se află în situații deosebite, legea a prevăzut, în alin. 2
al art. 171 din Codul de procedură penală, cazurile de asistență
juridică obligatorie, atât în faza urmăririi penale, cât și în faza
judecății, iar în alin. 3, cazurile pentru faza judecății. Cu același
prilej, Curtea a constatat că dreptul la apărare nu poate fi
confundat cu dreptul la asistență juridică obligatorie, primul fiind
garantat în toate cazurile, iar cel de-al doilea fiind creat de
legiuitor, care stabilește și cazurile în care se consideră că este
necesar. Întrucât Legea fundamentală garantează dreptul la
apărare, iar nu și pe cel la asistență juridică obligatorie, Curtea
a statuat că stabilirea cazurilor în care aceasta din urmă se
impune constituie atributul exclusiv al legiuitorului. Ca urmare,
nu se poate susține că dispozițiile art. 171 alin. 3 din Codul de
procedură penală sunt neconstituționale numai pentru că nu
prevăd că asistența juridică este obligatorie în toate cazurile.
Totodată, prin Decizia nr. 533 din 13 octombrie 2005, publicată
în Monitorul Oficial al României, Partea I, nr. 963 din
31 octombrie 2005, Curtea a reținut că dreptul la apărare,
consacrat de art. 24 din Constituție și de art. 6 din Convenția
pentru apărarea drepturilor omului și a libertăților fundamentale,
se referă la asistența juridică facultativă, iar excepțiile de la
această regulă pot fi stabilite în mod exclusiv de legiuitor. În
cazurile în care legea impune asistența juridică obligatorie a
învinuitului sau inculpatului, apărarea are valoarea unei instituții
de cert interes social, care funcționează atât în favoarea
învinuitului sau a inculpatului, cât și în vederea asigurării unei
bune desfășurări a procesului penal, în considerarea unor
situații speciale ce rezultă din însăși enumerarea cuprinsă în
textul de lege.
Tot astfel, Curtea Constituțională s-a mai pronunțat și asupra
constituționalității dispozițiilor art. 171 alin. 41 din Codul de
procedură penală statuând, de exemplu, prin Decizia nr. 332 din
3 aprilie 2007, publicată în Monitorul Oficial al României,
Partea I, nr. 308 din 9 mai 2007, că ăDispoziția legală criticată
este în concordanță cu textul constituțional al art. 24 alin. (2),
potrivit căruia, «în tot cursul procesului, părțile au dreptul să fie
asistate de un avocat, ales sau numit din oficiu»”.
Deoarece nu au intervenit elemente noi, de natură să
determine schimbarea acestei jurisprudențe, considerentele
deciziilor mai sus amintite sunt valabile și în prezenta cauză.
Curtea nu poate reține nici criticile formulate cu privire la
dispozițiile art. 172 alin. 1, 2, 6 și art. 173 alin. 1 și 3 din Codul
de procedură penală. Reglementând, pe de o parte, dreptul
apărătorului învinuitului sau inculpatului, respectiv al
apărătorului părții vătămate, părții civile și al părții responsabile
civilmente de a asista la efectuarea oricărui act de urmărire
penală, de a formula cereri și de a depune memorii, iar, pe de
altă parte, obligația organului de urmărire penală de a asigura
prezența apărătorului la ascultarea învinuitului sau a inculpatului
în cazurile în care asistența juridică este obligatorie, respectiv

MONITORUL OFICIAL AL ROMÂNIEI, PARTEA I, Nr. 605/26.VIII.2011

13

cazurile când organul judiciar dispune din oficiu sau la cerere căruia Curtea Constituțională ăse pronunță numai asupra
luarea măsurilor pentru desemnarea unui apărător, aceste texte constituționalității textelor cu privire la care a fost sesizată, fără
legale dau expresie deplină dreptului la apărare.
a putea modifica sau completa prevederile supuse controlului”.
Asupra criticilor privind necesitatea reglementării obligației
Tot astfel, nu intră în competența Curții Constituționale
organului de urmărire penală de a asigura, în toate cazurile,
criticile referitoare la modul în care a fost asigurat dreptul la
prezența apărătorului la ascultarea învinuitului sau inculpatului,
susțineri care vizează, în esență, modificarea și completarea apărare în faza urmăririi penale în cauza în care s-a ridicat
textelor de lege ce fac obiectul excepției, Curtea nu se poate excepția de neconstituționalitate, acestea fiind de competența
pronunța întrucât nu intră în competența sa, astfel cum este instanțelor de judecată, în cadrul căilor de atac prevăzute de
aceasta stabilită de art. 2 alin. (3) din Legea nr. 47/1992, potrivit lege.
Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 171 alin. 2, 3, 4 și 41, art. 172 alin. 1, 2 și 6
și art. 173 alin. 1 și 3 din Codul de procedură penală, excepție ridicată de Ion Constantin, Dănuț Crăciun și Alin-Marian Ghețău în
Dosarul nr. 42.286/3/2008 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea participării României la Parteneriatul pentru muniții al Agenției NATO
pentru Întreținere și Aprovizionare și a plății contribuției financiare a României
la bugetul comun al acestui parteneriat
În temeiul art. 108 din Constituția României, republicată, al art. 5 lit. f) din Legea nr. 346/2006 privind organizarea și
funcționarea Ministerului Apărării Naționale, precum și al Legii nr. 22/2004 pentru aderarea României la Tratatul Atlanticului de Nord,
semnat la Washington la 4 aprilie 1949,
Guvernul României adoptă prezenta hotărâre.
Art. 1. — Se aprobă participarea României la Parteneriatul
pentru muniții al Agenției NATO pentru Întreținere și
Aprovizionare (Ammunition Support Partnership — ASP).
Art. 2. — (1) Se aprobă plata contribuției financiare anuale a
României la bugetul comun al Parteneriatului pentru muniții al
Agenției NATO pentru Întreținere și Aprovizionare.

(2) Nivelul contribuției financiare anuale este exprimat în euro
și se stabilește de către organismele NATO cu responsabilități
în domeniu.
Art. 3. — Contravaloarea în lei a contribuției financiare a
României prevăzută la art. 2 se asigură din bugetul de stat, prin
bugetul Ministerului Apărării Naționale.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
p. Ministrul economiei, comerțului și mediului de afaceri,
Constantin Claudiu Stafie,
secretar de stat
Ministrul finanțelor publice,
Gheorghe Ialomițianu
București, 17 august 2011.
Nr. 842.

14

MONITORUL OFICIAL AL ROMÂNIEI, PARTEA I, Nr. 605/26.VIII.2011

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale ăInsurance Consulting & Solutions Broker
de Asigurare” — S.R.L. cu interzicerea temporară a exercitării activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum
și al art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu modificările și
completările ulterioare,
în baza hotărârii Consiliului Comisiei de Supraveghere a Asigurărilor, consemnată în extrasul ședinței din data de 26 iulie
2011, în cadrul căreia au fost analizate rezultatele controlului efectuat la Societatea Comercială ăInsurance Consulting & Solutions
Broker de Asigurare” — S.R.L., cu sediul în municipiul București, str. General Constantin Budișteanu nr. 12—14, parter, ap. 6,
biroul 1, sectorul 1, J40/16993/06.10.2008, CUI 24562790, RBK-544, reprezentată de domnul Josef Schindlegger, în calitate de
administrator/director executiv, persoană semnificativă,
a constatat următoarele:
1. Societatea Comercială ăInsurance Consulting & Solutions Broker de Asigurare” — S.R.L. nu a făcut dovada deținerii unui
contract valabil de răspundere civilă profesională pentru perioada 13 august 2010—17 decembrie 2010 și pentru perioada cuprinsă
între 18 martie 2011 până la data finalizării controlului.
Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
art. 2 lit. c) și art. 7 lit. b) din Normele privind autorizarea brokerilor de asigurare și/sau de reasigurare, puse în aplicare prin Ordinul
președintelui Comisiei de Supraveghere a Asigurărilor nr. 3.110/2004, cu modificările ulterioare, și art. 2 lit. c) din Normele privind
autorizarea brokerilor de asigurare și/sau de reasigurare, precum și condițiile de menținere a acesteia, puse în aplicare prin Ordinul
președintelui Comisiei de Supraveghere a Asigurărilor nr. 15/2010.
Fapta constituie contravenție potrivit prevederilor art. 39 alin. (2) lit. a) și m2) din Legea nr. 32/2000, cu modificările și
completările ulterioare.
2. În cursul anului 2011, Societatea Comercială ăInsurance Consulting & Solutions Broker de Asigurare” — S.R.L. a
practicat sistemul de vânzare în rețea (Multi Level Marketing) pentru asigurările de viață.
Astfel au fost încălcate prevederile art. 15 alin. (2) din Normele privind autorizarea brokerilor de asigurare și/sau de
reasigurare, precum și condițiile de menținere a acesteia, puse în aplicare prin Ordinul președintelui Comisiei de Supraveghere a
Asigurărilor nr. 15/2010.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
3. Societatea Comercială ăInsurance Consulting & Solutions Broker de Asigurare” — S.R.L.:
a) nu a reflectat în evidențele contabile toate primele de asigurare încasate în numele asiguraților;
b) nu a respectat denumirea tuturor conturilor prevăzute în planul de conturi specific brokerilor de asigurare;
c) a utilizat unele conturi care nu figurează în planul de conturi specific domeniului brokerilor de asigurare;
d) nu a prezentat echipei de control balanțele de verificare aferente perioadei iulie—noiembrie 2010 și ianuarie—mai 2011,
solicitate prin Adresa înregistrată la societate cu numărul FN/9 iunie 2011.
Astfel au fost încălcate prevederile cap. III pct. 2 Planul de conturi pentru brokerii de asigurare și ale cap. VIII din
Reglementările contabile conforme cu directivele europene specifice domeniului asigurărilor, aprobate prin Ordinul președintelui
Comisiei de Supraveghere a Asigurărilor nr. 3.129/2005, cu modificările și completările ulterioare, precum și ale art. 35 alin. (5)
lit. e) din Legea nr. 32/2000, cu modificările și completările ulterioare.
Fapta constituie contravenție conform prevederilor art. 39 alin. (2) lit. a) și m2) din Legea nr. 32/2000, cu modificările și
completările ulterioare.
4. Nu a fost efectuată instruirea personalului propriu și a asistenților în brokeraj în domeniul prevenirii și combaterii spălării
banilor și a finanțării actelor de terorism.
Astfel au fost încălcate prevederile art. 7 alin. (1) și (2) din Normele privind prevenirea și combaterea spălării banilor și a
finanțării actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere
a Asigurărilor nr. 24/2008, cu modificările și completările ulterioare.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
5. Nu a fost desemnată o persoană din cadrul societății, cu responsabilități de supraveghere și punere în aplicare a
sancțiunilor internaționale.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
coroborate cu prevederile art. 9 alin. (1) și (2) din Normele privind procedura de supraveghere, în domeniul asigurărilor, a aplicării
sancțiunilor internaționale, puse în aplicare prin Ordinul președintelui Comisiei de Supraveghere a Asigurărilor nr. 13/2009.

MONITORUL OFICIAL AL ROMÂNIEI, PARTEA I, Nr. 605/26.VIII.2011

15

Fapta constituie contravenție conform art. 39 alin. (2) lit. a) și m2) din Legea nr. 32/2000, cu modificările și completările
ulterioare.
6. Nu s-a făcut dovada furnizării tuturor informațiilor necesare clienților, pe hârtie ori pe alt suport durabil, înainte de
încheierea contractelor de asigurare.
Astfel au fost încălcate prevederile art. 33 alin. (3) din Legea nr. 32/2000, cu modificările și completările ulterioare, ale
art. 8 și 9 din Normele privind informațiile pe care asigurătorii și intermediarii în asigurări trebuie să le furnizeze clienților, precum
și alte elemente pe care trebuie să le cuprindă contractul de asigurare, puse în aplicare prin Ordinul președintelui Comisiei de
Supraveghere a Asigurărilor nr. 23/2009, cu completările ulterioare.
Fapta constituie contravenție conform prevederilor art. 39 alin. (2) lit. a), k) și m2) din Legea nr. 32/2000, cu modificările
și completările ulterioare.
7. Nu a fost desemnată o persoană din cadrul societății, cu responsabilități privind arhiva, și nu a fost elaborat și transmis
spre avizare la Comisia de Supraveghere a Asigurărilor și la Arhivele Naționale — Nomenclatorul arhivistic.
Astfel au fost încălcate prevederile art. 6 și 7 din Normele privind organizarea activității de arhivă la asigurători, reasigurători
și intermediari în asigurări și/sau în reasigurări, puse în aplicare prin Ordinul președintelui Comisiei de Supraveghere a Asigurărilor
nr. 4/2010.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
8. Societatea Comercială ăInsurance Consulting & Solutions Broker de Asigurare” — S.R.L. nu a respectat prevederile
cuprinse în Decizia Comisiei de Supraveghere a Asigurărilor nr. 179 din 7 martie 2011.
Fapta constituie contravenție conform prevederilor art. 39 alin. (2) lit. a) și c) din Legea nr. 32/2000, cu modificările și
completările ulterioare.
9. Societatea Comercială ăInsurance Consulting & Solutions Broker de Asigurare” — S.R.L. a încheiat cu Societatea
Comercială ăKD LIFE Asigurări” — S.A. un contract de consultanță privind managementul vânzării de polițe de asigurare.
În baza acestui contract, Societatea Comercială ăInsurance Consulting Solution & Solutions Broker de Asigurare” — S.R.L.
a încasat sume semnificative de la Societatea Comercială ăKD LIFE Asigurări” — S.A., neprestând însă niciun fel de serviciu până
la data efectuării controlului.
Obligațiile stabilite în sarcina Societății Comerciale ăInsurance Consulting & Solutions Broker de Asigurare” — S.R.L. prin
acest contract nu se încadrează în obiectul de activitate al brokerilor de asigurare.
10. Societatea Comercială ăInsurance Consulting & Solutions Broker de Asigurare” — S.R.L. a încasat prime de asigurare
pe care nu le-a decontat asigurătorilor.
Față de motivele de fapt și de drept arătate, în scopul apărării dreptului asiguraților și al promovării stabilității activității de
asigurare în România,
Consiliul Comisiei de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează Societatea Comercială ăInsurance
Consulting & Solutions Broker de Asigurare” — S.R.L., cu sediul
în municipiul București, str. General Constantin Budișteanu
nr. 12—14, parter, ap. 6, biroul 1, sectorul 1,
J40/16993/06.10.2008, CUI 24562790, RBK-544, cu interzicerea
temporară a exercitării activității, până la data îndeplinirii
măsurilor stabilite la art. 2.
Art. 2. — În termen de 15 zile de la data primirii prezentei
decizii, Societatea Comercială ăInsurance Consulting &
Solutions Broker de Asigurare” — S.R.L., prin reprezentantul
său legal, va duce la îndeplinire următoarele măsuri:
a) va achita societăților de asigurare toate sumele
reprezentând prime de asigurare, despăgubiri aferente
dosarelor de daună, precum și alte sume rezultate din
contractele încheiate, inclusiv cele încasate de la Societatea
Comercială ăKD LIFE Asigurări” — S.A., pentru care nu a fost
prestat niciun serviciu până la data finalizării controlului;
b) va transmite Comisiei de Supraveghere a Asigurărilor
documente din care să rezulte dovada încetării contractelor de
intermediere încheiate cu societățile de asigurare și/sau
reasigurare, a contractelor de mandat încheiate cu asistenții în
brokeraj persoane fizice și dovada că societatea nu deține
documente cu regim special nepredate asigurătorilor;

c) va transmite Comisiei de Supraveghere a Asigurărilor
balanțele de verificare aferente perioadelor iulie-noiembrie 2010
și ianuarie—mai 2011, din care să rezulte corecțiile necesare
privind înregistrarea în evidențele societății a primelor de
asigurare intermediate (încasări și plăți) prin intermediul
contului 401 ăDecontări cu asigurătorii și reasigurătorii privind
primele intermediate”, care să respecte în totalitate prevederile
din Reglementările contabile conforme cu directivele europene
specifice domeniului asigurărilor, aprobate prin Ordinul
președintelui Comisiei de Supraveghere a Asigurărilor nr. 3.129/2005,
cu modificările și completările ulterioare;
d) va transmite Comisiei de Supraveghere a Asigurărilor
documentul din care să rezulte achitarea amenzii stabilite la
art. 1 din Decizia nr. 178 din 7 martie 2011.
Art. 3. — Pe toată perioada de interzicere a activității de
broker de asigurare prevăzută la art. 1, brokerului de asigurare
i se interzic desfășurarea activității de negociere și încheierea de
noi contracte de asigurare pentru persoanele fizice sau juridice,
acordarea de asistență pe durata derulării contractelor în curs ori
în legătură cu regularizarea daunelor, precum și desfășurarea
oricăror operațiuni specifice brokerilor de asigurare, astfel cum
sunt definite în Legea nr. 32/2000, cu modificările și completările
ulterioare.
Art. 4. — Societatea Comercială ăInsurance Consulting &
Solutions Broker de Asigurare” — S.R.L. are obligația să își
notifice clienții, în vederea efectuării plății ratelor scadente la
contractele în curs de derulare direct la asigurători, rămânând

16

MONITORUL OFICIAL AL ROMÂNIEI, PARTEA I, Nr. 605/26.VIII.2011

direct răspunzătoare pentru îndeplinirea obligațiilor asumate prin
contracte, anterior publicării prezentei decizii în Monitorul Oficial
al României, Partea I.
Art. 5. — Reluarea activității Societății Comerciale ăInsurance
Consulting & Solutions Broker de Asigurare” — S.R.L. se poate
dispune prin decizie motivată a Comisiei de Supraveghere a
Asigurărilor, în măsura în care vor fi îndeplinite toate cerințele
pentru menținerea autorizației.
Art. 6. — (1) Împotriva prezentei decizii Societatea
Comercială ăInsurance Consulting & Solutions Broker de
Asigurare” — S.R.L. poate face plângere la Curtea de Apel

București, în termen de 30 de zile de la comunicarea acesteia,
în conformitate cu prevederile art. 40 alin. (1) din Legea
nr. 32/2000, cu modificările și completările ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 7. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 18 august 2011.
Nr. 569.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 605/26.VIII.2011 conține 16 pagini.

Prețul: 3,20 lei

&JUYDGY|525665]
ISSN 1453—4495

