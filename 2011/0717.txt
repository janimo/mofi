PARTEA I

Anul 179 (XXIII) — Nr. 717

Miercuri, 12 octombrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.045 din 14 iulie 2011 referitoare la excepția de
neconstituționalitate a dispozițiilor art. 219 și art. 267
din Legea nr. 53/2003 — Codul muncii, precum și ale
art. 73 din Legea nr. 168/1999 privind soluționarea
conflictelor de muncă și ale art. 28 din Legea
sindicatelor nr. 54/2003 ..............................................

2–3

Decizia nr. 1.132 din 13 septembrie 2011 referitoare la
excepția de neconstituționalitate a dispozițiilor art. 1,
art. 4 alin. (2), art. 6 alin. (1), (2) și (4), art. 8 alin. (1)
și (2) și art. 10 din Ordonanța Guvernului nr. 5/2001
privind procedura somației de plată, precum și a
ordonanței în ansamblul său ......................................

4–6

Decizia nr. 1.140 din 13 septembrie 2011 referitoare la
excepția de neconstituționalitate a dispozițiilor art. 1
alin. (1), art. 4 alin. (2), art. 6 alin. (1), (2) și (4) și
art. 8 din Ordonanța Guvernului nr. 5/2001 privind
procedura somației de plată ......................................

6–8

Decizia nr. 1.144 din 13 septembrie 2011 referitoare la
excepția de neconstituționalitate a dispozițiilor art. 16
alin. (1) și (7), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 33
alin. (1) și art. 34 din Ordonanța Guvernului nr. 2/2001
privind regimul juridic al contravențiilor, precum și ale
art. 102 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile
publice ........................................................................

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
888.

— Ordin al ministrului comunicațiilor și societății
informaționale pentru modificarea și completarea
Ordinului ministrului comunicațiilor și societății
informaționale nr. 473/2009 privind procedura de
acordare, suspendare și retragere a deciziei de
acreditare a furnizorilor de servicii de certificare ........

11–13

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 9 din 6 iunie 2011 ................................................

14–16

2

MONITORUL OFICIAL AL ROMÂNIEI, PARTEA I, Nr. 717/12.X.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.045
din 14 iulie 2011

referitoare la excepția de neconstituționalitate a dispozițiilor art. 219 și art. 267
din Legea nr. 53/2003 — Codul muncii, precum și ale art. 73 din Legea nr. 168/1999
privind soluționarea conflictelor de muncă și ale art. 28 din Legea sindicatelor nr. 54/2003
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. 222 și art. 282 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003, excepție ridicată de Societatea
Comercială ăPetrom” — S.A. din București în Dosarul
nr. 36.236/3/2009 al Tribunalului București — Secția a VIII-a
litigii de muncă și asigurări sociale și care constituie obiectul
Dosarului Curții Constituționale nr. 3.728D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 1 martie 2010, pronunțată în Dosarul
nr. 36.236/3/2009, Tribunalul București — Secția a VIII-a
litigii de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 222 și art. 282 din Legea nr. 53/2003 —
Codul muncii, ale art. 73 din Legea nr. 168/1999 privind
soluționarea conflictelor de muncă și ale art. 28 alin. (2) din
Legea sindicatelor nr. 54/2003.
Excepția a fost ridicată de Societatea Comercială ăPetrom” —
S.A. din București cu prilejul soluționării unei cauze civile având
ca obiect drepturi bănești.
În motivarea excepției de neconstituționalitate autorul
acesteia susține, în esență, că prevederile de lege criticate
încalcă dreptul la un proces echitabil și aduc atingere dreptului
la apărare, întrucât nu impun imperativ ca sindicatele să fie parte
în proces. Astfel, arată că ăsoluția legislativă actuală nu
recunoaște posibilitatea pentru unitate să cheme în judecată, pe
cale separată sau pe cale incidentală, sindicatele în calitatea lor
de parteneri de dialog social”. Impunerea unei diferențieri de
regim juridic între conflictele de interese și conflictele de drepturi,

prin aceea că în conflictele de interese participarea sindicatelor
este ăobligatorie și exclusivă”, iar în cele de drepturi este
ăaleatorie și accesorie”, ădă ocazia legiuitorului să legifereze
incoerent, de la un text legal la altul soluția fiind diametral
opusă”, iar ăinadaptarea la realitatea socială este dublată de
incoerența legislativă a consacrării unor soluții diferite pentru
subipoteza conflictelor de drepturi”.
Tribunalul București — Secția a VIII-a litigii de muncă și
asigurări sociale consideră că excepția de neconstituționalitate
nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 222 și art. 282
din Legea nr. 53/2003 — Codul muncii, publicată în Monitorul
Oficial al României, Partea I, nr. 72 din 5 februarie 2003.
Curtea constată că, ulterior sesizării sale, art. 222 din Codul
muncii a fost modificat prin art. I pct. 71 din Legea nr. 40/2011,
publicată în Monitorul Oficial al României, Partea I, nr. 225 din
31 martie 2011, preluându-se însă soluția legislativă contestată;
în urma acestei modificări, Legea nr. 53/2003 a fost republicată
în Monitorul Oficial al României, Partea I, nr. 345 din 18 mai
2011, soluțiile legislative criticate ale art. 222 și art. 282
regăsindu-se în prezent în art. 219 și art. 267 din lege, articole
ce urmează a constitui obiect al analizei de constituționalitate.
Aceste prevederi de lege au următoarea redactare:
— Art. 219: ăLa cererea membrilor lor, sindicatele pot să îi
reprezinte pe aceștia în cadrul conflictelor de muncă, în condițiile
legii.”;
— Art. 267: ăPot fi părți în conflictele de muncă:
a) salariații, precum și orice altă persoană titulară a unui
drept sau a unei obligații în temeiul prezentului cod, al altor legi
sau al contractelor colective de muncă;
b) angajatorii — persoane fizice și/sau persoane juridice —,
agenții de muncă temporară, utilizatorii, precum și orice altă

MONITORUL OFICIAL AL ROMÂNIEI, PARTEA I, Nr. 717/12.X.2011
persoană care beneficiază de o muncă desfășurată în condițiile
prezentului cod;
c) sindicatele și patronatele;
d) alte persoane juridice sau fizice care au această vocație
în temeiul legilor speciale sau al Codului de procedură civilă.”
De asemenea, obiect al excepției de neconstituționalitate îl
constituie și prevederile art. 73 din Legea nr. 168/1999 privind
soluționarea conflictelor de muncă, publicată în Monitorul Oficial
al României, Partea I, nr. 582 din 29 noiembrie 1999, precum și
dispozițiile art. 28 din Legea sindicatelor nr. 54/2003, publicată
în Monitorul Oficial al României, Partea I, nr. 73 din 5 februarie
2003, care au următorul conținut:
— Art. 73 din Legea nr. 168/1999: ăCererile pot fi formulate
de cei ale căror drepturi au fost încălcate, după cum urmează:
a) măsurile unilaterale de executare, modificare suspendare
sau încetare a contractului de muncă, inclusiv deciziile de
imputare sau angajamentele de plată a unor sume de bani, pot
fi contestate în termen de 30 de zile de la data la care cel
interesat a luat cunoștință de măsura dispusă;
b) constatarea nulității unui contract individual sau colectiv
de muncă poate fi cerută de părți pe întreaga perioadă în care
contractul respectiv este în ființă;
c) constatarea încetării unui contract colectiv de muncă poate
fi cerută până la încheierea unui nou contract colectiv de muncă;
d) plata despăgubirilor pentru pagubele cauzate și restituirea
unor sume care au format obiectul unor plăți nedatorate pot fi
cerute de salariați în termen de 3 ani de la data producerii
pagubei.”;
— Art. 28 din Legea nr. 54/2003: ă(1) Organizațiile sindicale
apără drepturile membrilor lor, ce decurg din legislația muncii,
statutele funcționarilor publici, contractele colective de muncă și
contractele individuale de muncă, precum și din acordurile
privind raporturile de serviciu ale funcționarilor publici, în fața
instanțelor judecătorești, organelor de jurisdicție, a altor instituții
sau autorități ale statului, prin apărători proprii sau aleși.
(2) În exercitarea atribuțiilor prevăzute la alin. (1) organizațiile
sindicale au dreptul de a întreprinde orice acțiune prevăzută de
lege, inclusiv de a formula acțiune în justiție în numele membrilor
lor, fără a avea nevoie de un mandat expres din partea celor în
cauză. Acțiunea nu va putea fi introdusă sau continuată de

3

organizația sindicală dacă cel în cauză se opune sau renunță la
judecată.”
Curtea constată că, ulterior sesizării sale, Legea nr. 168/1999
și Legea nr. 54/2003 au fost abrogate expres prin dispozițiile
art. 224 lit. a) și b) din Legea dialogului social nr. 62/2011,
publicată în Monitorul Oficial al României, Partea I, nr. 322 din
10 mai 2011, soluțiile legislative criticate fiind preluate într-o
redactare asemănătoare de actul normativ abrogator în
cuprinsul art. 28 alin. (1) și (2) și art. 211 lit. a).
Având în vedere că dispozițiile criticate ale Codului muncii
constituie norme de procedură, de imediată aplicare, precum și
considerentele Deciziei nr. 766 din 15 iunie 2011*), aflată în curs
de publicare, din care se desprinde, în esență, necesitatea
analizării constituționalității acelor dispoziții de lege care sunt
aplicabile speței în care s-a ridicat excepția de
neconstituționalitate, Curtea consideră că obiect al prezentei
excepții de neconstituționalitate îl constituie dispozițiile art. 219
și art. 267 din Legea nr. 53/2003 — Codul muncii, precum și
dispozițiile art. 73 din Legea nr. 168/1999 și ale art. 28 din Legea
nr. 54/2003.
În opinia autorului excepției de neconstituționalitate,
prevederile de lege criticate contravin dispozițiilor constituționale
cuprinse în art. 1 alin. (3) privind statul român, art. 9 privind
sindicatele, patronatele și asociațiile profesionale, art. 16
alin. (1) și (2) privind egalitatea în drepturi, art. 20 alin. (1)
referitoare la tratatele internaționale privind drepturile omului,
art. 24 alin. (1) privind dreptul la apărare, art. 40 alin. (1) privind
dreptul de asociere, art. 41 alin. (5) privind munca și protecția
socială a muncii și în art. 53 privind restrângerea exercițiului
unor drepturi sau al unor libertăți.
Examinând excepția de neconstituționalitate, Curtea
constată că autorul acesteia nu formulează o veritabilă critică
de neconstituționalitate, ci solicită de fapt modificarea și
completarea prevederilor legale în sensul atribuirii calității
procesuale sindicatelor în litigiile având ca obiect soluționarea
conflictelor de drepturi, fapt ce excedează competenței Curții
Constituționale, întrucât, potrivit prevederilor art. 2 alin. (3) din
Legea nr. 47/1992, republicată în Monitorul Oficial al României,
Partea I, nr. 643 din 16 iulie 2004, ă(3) Curtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 219 și art. 267 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea conflictelor de muncă și ale art. 28 din Legea sindicatelor nr. 54/2003,
excepție ridicată de Societatea Comercială ăPetrom” — S.A. din București în Dosarul nr. 36.236/3/2009 al Tribunalului București —
Secția a VIII-a litigii de muncă și asigurări sociale.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

4

MONITORUL OFICIAL AL ROMÂNIEI, PARTEA I, Nr. 717/12.X.2011
CURTEA CONSTITUȚIONALĂ

D E C I Z I A Nr. 1.132
din 13 septembrie 2011

referitoare la excepția de neconstituționalitate a dispozițiilor art. 1, art. 4 alin. (2),
art. 6 alin. (1), (2) și (4), art. 8 alin. (1) și (2) și art. 10 din Ordonanța Guvernului nr. 5/2001
privind procedura somației de plată, precum și a ordonanței în ansamblul său
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1, art. 4 alin. (2), art. 6 alin. (1), (2) și (4), art. 8
alin. (1) și (2) și art. 10 din Ordonanța Guvernului nr. 5/2001
privind procedura somației de plată, precum și a ordonanței în
ansamblul său, excepție ridicată de Societatea Comercială
ăOrient Farm” — S.R.L. din Cluj-Napoca în Dosarul
nr. 1.368/85/2010 al Tribunalului Comercial Cluj și care
formează
obiectul
Dosarului
Curții
Constituționale
nr. 3.816D/2010.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef referă asupra cauzei și arată că
partea Societatea Comercială ăPolisano” — S.R.L. din Sibiu a
depus la dosar note scrise prin care solicită respingerea
excepției de neconstituționalitate ca fiind neîntemeiată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 1 septembrie 2010, pronunțată în Dosarul
nr. 1.368/85/2010, Tribunalul Comercial Cluj a sesizat Curtea
Constituțională cu excepția de neconstituționalitate a
dispozițiilor art. 1, art. 4 alin. (2), art. 6 alin. (1), (2) și (4),
art. 8 alin. (1) și (2) și art. 10 din Ordonanța Guvernului
nr. 5/2001 privind procedura somației de plată, precum și a
ordonanței în ansamblul său.
Excepția a fost ridicată de debitorul Societatea Comercială
ăOrient Farm” — S.R.L. din Cluj-Napoca într-o cauză având ca
obiect o somație de plată în contradictoriu cu creditorul
Societatea Comercială ăPolisano” — S.R.L. din Sibiu.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
contrare prevederilor constituționale ale art. 16 alin. (1), art. 20
alin. (2), art. 21 alin. (1) și (2), art. 24 alin. (1), art. 44,
art. 53, art. 124 alin. (2), art. 126 și ale art. 136 alin. (1) și (5),
precum și prevederilor art. 6 paragraful 1 din Convenția pentru
apărarea drepturilor omului și a libertăților fundamentale și
ale art. 10 din Declarația Universală a Drepturilor Omului. În
acest sens arată că ordonanța criticată instituie o procedură

ărapidă și sumară”, care nu asigură garanțiile privind dreptul la
proprietate. În continuare arată că dispozițiile art. 1 alin. (1), ale
art. 4 alin. (2) și ale art. 6 alin. (1) și (2) din Ordonanța
Guvernului nr. 5/2001 contravin prevederilor constituționale ale
art. 24 alin. (1), art. 44 alin. (1), art. 53 și art. 136 alin. (1),
ăîntrucât posibilitatea soluționării cererii creditorului numai pe
baza actelor depuse și a explicațiilor date de părți împiedică
exercitarea dreptului la apărare și asigurarea dreptului la un
proces echitabil, iar emiterea unui titlu executoriu în urma unui
proces sumar și executarea acestuia încalcă reglementarea
constituțională a dreptului la proprietate”. De asemenea, aceste
texte de lege contravin art. 20 alin. (2) din Constituție, fiind în
neconcordanță cu art. 6 paragraful 1 din Convenția pentru
apărarea drepturilor omului și a libertăților fundamentale,
întrucât nu asigură dreptul la un proces echitabil pentru toate
părțile. Totodată, art. 1 alin. (2) din ordonanță încalcă prevederile
constituționale ale art. 44 alin. (1) și art. 136 alin. (1) și (5),
ădeoarece prevăd actualizarea majorărilor și penalităților cu rata
inflației, indiferent dacă prin cererea creditorului s-a solicitat sau
nu acest lucru”, art. 8 alin. (1) contravine prevederilor
constituționale ale art. 24 alin. (1) și art. 126 alin. (2), ăîntrucât se
face trimitere la exercitarea căii de atac sau a unei acțiuni în
justiție de sine stătătoare, care nu este prevăzută de Codul de
procedură civilă”, alin. (2) al acestui ultim articol ăstabilește
numai competența, iar nu și conținutul cererii în anulare, precum
și limitele în care poate fi atacată ordonanța emisă de judecător”,
iar art. 10 contravine art. 24 alin. (1) și art. 126 alin. (2) din
Constituție, deoarece ănu exclude posibilitatea formulării
contestației la executare alternativ, simultan sau ulterior cererii
de anulare”.
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1, art. 4 alin. (2), art. 6 alin. (1), (2) și (4), art. 8
alin. (1) și (2) și art. 10 din Ordonanța Guvernului nr. 5/2001
privind procedura somației de plată, precum și ordonanța în
ansamblul său, ordonanță publicată în Monitorul Oficial al
României, Partea I, nr. 422 din 30 iulie 2001, aprobată cu

MONITORUL OFICIAL AL ROMÂNIEI, PARTEA I, Nr. 717/12.X.2011
modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare, dispoziții care au
următorul cuprins:
— Art. 1: ă(1) Procedura somației de plată se desfășoară, la
cererea creditorului, în scopul realizării de bunăvoie sau prin
executare silită a creanțelor certe, lichide și exigibile ce
reprezintă obligații de plată a unor sume de bani, asumate prin
contract constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege și care atestă drepturi și
obligații privind executarea anumitor servicii, lucrări sau orice
alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective.”;
— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [... ]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8 alin. (1) și (2): ă(1) Împotriva ordonanței prevăzute la
art. 6 alin. (2) debitorul poate formula cererea în anulare, în
termen de 10 zile de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.”;
— Art. 10: ă(1) Cel interesat poate face contestație la
executare, potrivit dispozițiilor Codului de procedură civilă.
(2) Prin contestația la executare debitorul poate invoca
apărări de fond împotriva titlului executoriu, cu excepția cazului
în care a formulat, potrivit art. 8, cerere în anulare împotriva
ordonanței de admitere a cererii creditorului.”
În susținerea neconstituționalității acestor texte de lege,
autorul excepției invocă încălcarea prevederilor constituționale
ale art. 16 alin. (1) privind egalitatea cetățenilor în fața legii și a
autorităților publice, fără privilegii și fără discriminări, art. 21 alin. (1)
și (2) referitoare la dreptul persoanei de a se adresa justiției
pentru apărarea drepturilor, libertăților și intereselor legitime,
art. 24 alin. (1) referitoare la dreptul la apărare, art. 44 alin. (1)
referitoare la garantarea dreptului de proprietate, art. 53 privind
restrângerea exercițiului unor drepturi sau al unor libertăți,
art. 124 alin. (2) privind înfăptuirea justiției, art. 126 alin. (2)
potrivit căruia competența instanțelor de judecată și procedura
de judecată sunt prevăzute numai prin lege și ale art. 136
alin. (1) și (5) conform cărora proprietatea este publică și privată,
cea privată fiind inviolabilă, în condițiile legii organice. De
asemenea, este invocată încălcarea art. 20 alin. (2) din
Constituție, coroborat cu art. 6 paragraful 1 din Convenția pentru
apărarea drepturilor omului și a libertăților fundamentale și cu
art. 10 din Declarația Universală a Drepturilor Omului care
consacră dreptul la un proces echitabil.
Examinând excepția de neconstituționalitate, Curtea
constată că s-a mai pronunțat prin numeroase decizii cu privire
la constituționalitatea dispozițiilor de lege criticate, prin raportare
la aceleași prevederi constituționale și convenționale și cu o

5

motivare similară. În acest sens sunt, de exemplu, Decizia
nr. 348 din 18 septembrie 2003, publicată în Monitorul Oficial al
României, Partea I, nr. 847 din 27 noiembrie 2003, Decizia
nr. 251 din 15 iunie 2004, publicată în Monitorul Oficial al
României, Partea I, nr. 611 din 6 iulie 2004, Decizia nr. 274 din
24 iunie 2004, publicată în Monitorul Oficial al României, Partea I,
nr. 721 din 10 august 2004, Decizia nr. 116 din 16 februarie
2006, publicată în Monitorul Oficial al României, Partea I, nr. 247
din 20 martie 2006, Decizia nr. 269 din 16 martie 2006, publicată
în Monitorul Oficial al României, Partea I, nr. 341 din 17 aprilie
2006, și Decizia nr. 1.148 din 4 decembrie 2007, publicată în
Monitorul Oficial al României, Partea I, nr. 4 din 3 ianuarie 2008,
prin care Curtea a respins ca neîntemeiate excepțiile de
neconstituționalitate.
Cu acele prilejuri Curtea a reținut că procedura somației de
plată, reglementată prin Ordonanța Guvernului nr. 5/2001, este
o procedură specială în materia executării creanțelor. Legiuitorul
are dreptul exclusiv de a reglementa procedura de judecată
conform atribuțiilor prevăzute de art. 126 alin. (2) din Constituție,
potrivit căruia ăCompetența instanțelor judecătorești și
procedura de judecată sunt prevăzute numai prin lege”, evident
cu condiția ca nicio normă de procedură să nu contravină
vreunei prevederi constituționale.
În legătură cu criticile formulate, Curtea a constatat că acest
caracter special al procedurii a determinat limitarea mijloacelor
de probă utilizabile la înscrisuri, în prima fază, completate
ulterior cu explicațiile și lămuririle date de părți, limitarea fiind
deopotrivă valabilă pentru ambele părți, în condiții identice
pentru exercitarea dreptului la apărare. Celelalte aspecte ale
raporturilor juridice dintre părți urmează a fi rezolvate conform
reglementărilor din dreptul comun.
De asemenea, Curtea a reținut că dispozițiile de lege criticate
instituie un tratament juridic identic pentru toți creditorii, pe de o
parte, și pentru toți debitorii, pe de altă parte. Creditorii și
debitorii se află în situații evident diferite. Creditorii sunt
îndreptățiți să opteze pentru procedura specială, accelerată, în
vederea realizării creanțelor lor, formulând în acest sens cerere
și depunând înscrisurile necesare pentru susținerea cererii, iar
debitorii au dreptul și posibilitatea combaterii pretențiilor
creditorilor, depunând și ei înscrisuri doveditoare.
Soluțiile adoptate de judecător în cadrul procedurii prevăzute
de Ordonanța Guvernului nr. 5/2001 nu sunt definitive.
Judecătorul poate dispune oricând citarea părților dacă
înscrisurile depuse de creditor nu sunt suficient de
convingătoare și consideră că sunt necesare lămuriri și explicații
suplimentare. Ordonanța cu somația de plată se va emite numai
atunci când, în urma examinării înscrisurilor prezentate, se
constată că pretențiile creditorului sunt justificate.
Potrivit dispozițiilor art. 7 din Ordonanța Guvernului nr. 5/2001,
ăOrdonanța prin care judecătorul a respins cererea creditorului
este irevocabilă. În acest caz, precum și în cazul în care prin
ordonanță cererea a fost admisă în parte, creditorul poate
introduce cerere de chemare în judecată potrivit dreptului
comun”. Aceste dispoziții sunt menite să apere interesele
debitorului.
Conform dispozițiilor art. 8 alin. (1) și (2) din aceeași
ordonanță, împotriva ordonanței cu somația de plată ădebitorul
poate formula cererea în anulare”, care ăse soluționează de
către instanța competentă pentru judecarea fondului cauzei în
primă instanță”, rezolvarea definitivă a litigiului făcându-se însă
după normele dreptului comun. Sunt asigurate astfel toate
cerințele unui proces echitabil, precum și condițiile pentru
exercitarea, fără îngrădiri, a dreptului la apărare de către fiecare
parte.
Faptul că accesul liber la justiție, prevăzut de art. 21 din
Constituție, nu este limitat rezultă chiar din dispozițiile ordonanței
criticate, care lasă la libera alegere a creditorului dacă vrea să

6

MONITORUL OFICIAL AL ROMÂNIEI, PARTEA I, Nr. 717/12.X.2011

acționeze pentru recuperarea creanțelor sale pe baza regulilor
din dreptul comun ori vrea să folosească procedura specială,
accelerată, instituită prin Ordonanța Guvernului nr. 5/2001. În
ceea ce îl privește pe debitor, acesta poate formula cerere în
anulare împotriva ordonanței cu somația de plată, care se
judecă conform regulilor din dreptul comun, inclusiv celor
referitoare la exercitarea căilor de atac.

De asemenea, Curtea a constatat că dispozițiile de lege
menționate nu încalcă, sub niciun aspect, prevederile
constituționale ale art. 44 și 53 și nici principiile statuate prin
prevederile convenționale invocate.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1, art. 4 alin. (2), art. 6 alin. (1), (2) și (4),
art. 8 alin. (1) și (2) și art. 10 din Ordonanța Guvernului nr. 5/2001 privind procedura somației de plată, precum și a ordonanței în
ansamblul său, excepție ridicată de Societatea Comercială ăOrient Farm” — S.R.L. din Cluj-Napoca în Dosarul nr. 1.368/85/2010
al Tribunalului Comercial Cluj.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.140
din 13 septembrie 2011

referitoare la excepția de neconstituționalitate a dispozițiilor art. 1 alin. (1), art. 4 alin. (2),
art. 6 alin. (1), (2) și (4) și art. 8 din Ordonanța Guvernului nr. 5/2001 privind procedura
somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1, art. 4 alin. (2), art. 6 alin. (1), (2) și (4)
și art. 8 din Ordonanța Guvernului nr. 5/2001 privind procedura
somației de plată, excepție ridicată de Societatea Comercială
ăStandard Snack” — S.R.L. din București în Dosarul
n r. 12.619/301/2010 al Judecătoriei Sectorului 3 București și

care formează obiectul Dosarului Curții Constituționale
nr. 3.869D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 7 septembrie 2010, pronunțată în Dosarul
nr. 12.619/301/2010, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 din Ordonanța
Guvernului nr. 5/2001 privind procedura somației de plată.

MONITORUL OFICIAL AL ROMÂNIEI, PARTEA I, Nr. 717/12.X.2011
Excepția a fost ridicată de Societatea Comercială ăStandard
Snack” — S.R.L. din București într-o cauză comercială având
ca obiect o somație de plată.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
contrare prevederilor constituționale ale art. 16, 20, 21, 24, 44,
53 și 126, precum și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale. În acest sens arată că:
— dispozițiile art. 1 alin. (1) din Ordonanța Guvernului
nr. 5/2001 contravin prevederilor constituționale ale art. 21
alin. (3), art. 24 alin. (1) și art. 44 alin. (1), ăîntrucât permit
instanței de judecată să soluționeze cauza fără a-și exercita
obligația de aflare a adevărului, doar pe baza susținerilor
subiective ale creditoarei, fără ca debitoarea să poată administra
probe în apărare”;
— dispozițiile art. 4 alin. (2) din ordonanță încalcă prevederile
constituționale ale art. 24 alin. (1) și art. 44 alin. (1), ăîntrucât
posibilitatea soluționării cererii creditorului numai pe baza actelor
depuse și a explicațiilor date de părți împiedică exercitarea
dreptului la apărare și asigurarea dreptului la un proces echitabil,
iar emiterea unui titlu executoriu în urma unui proces sumar și
executarea acestuia încalcă reglementarea constituțională a
dreptului la proprietate”;
— dispozițiile art. 6 alin. (1), (2) și (4) din Ordonanța
Guvernului nr. 5/2001 sunt contrare prevederilor constituționale
ale art. 24 alin. (1) și art. 44 alin. (1), ăavând în vedere că
înmânarea de îndată a ordonanței echivalează cu pronunțarea
judecătorului înainte de a se administra orice probe”, iar
expresia ălămuriri și explicații” prevăzută de textul criticat ăeste
neclară și susceptibilă de îngrădirea dreptului la apărare”;
— dispozițiile art. 8 din ordonanță contravin art. 16, art. 24
alin. (1) și art. 44 alin. (1), întrucât nu precizează dacă cererea
în anulare pe care o reglementează este sau nu o cale de atac,
dacă face parte din procedura contencioasă sau, dimpotrivă, din
cea necontencioasă; cu privire la alin. (5) al art. 8 se mai susține
că instituie o adevărată ădictatură a creditorilor” și permite
acestora exercitarea unui eventual ăabuz de drept”.
În fine, autorul excepției mai susține că, prin ăsuprimarea
recursului care putea fi înainte formulat împotriva hotărârii care
soluționa cererea în anulare, [...] se creează o situație inegală
între debitorul din procedura somației de plată și pârâtul din
procesele comerciale de drept comun, [...] și prin instituirea unui
termen de atac mai scurt decât în cazul litigiilor de drept comun”.
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

7

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 4 alin. (2), art. 6 alin. (1), (2) și (4)
și art. 8 din Ordonanța Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001, aprobată cu modificări și
completări prin Legea nr. 295/2002, publicată în Monitorul Oficial
al României, Partea I, nr. 380 din 5 iunie 2002, cu modificările și
completările ulterioare.
Textele de lege criticate au următorul cuprins:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1), constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8: ăCererea în anulare se soluționează de către
instanța competentă pentru judecarea fondului cauzei în primă
instanță.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”
Autorul excepției consideră că dispozițiile de lege criticate
contravin prevederilor constituționale cuprinse în art. 16 privind
egalitatea în drepturi, art. 20 referitor la tratatele internaționale
privind drepturile omului, art. 21 privind accesul liber la justiție și
dreptul la un proces echitabil, art. 24 referitor la dreptul la
apărare, art. 44 privind dreptul de proprietate, art. 53 privind
restrângerea exercițiului unor drepturi sau al unor libertăți și
art. 126 privind instanțele judecătorești, precum și prevederilor
art. 6 paragraful 1 din Convenția pentru apărarea drepturilor
omului și a libertăților fundamentale referitoare la dreptul la un
proces echitabil.
Examinând excepția de neconstituționalitate, Curtea
constată că s-a mai pronunțat prin numeroase decizii cu privire
la constituționalitatea dispozițiilor de lege criticate, prin raportare
la aceleași prevederi constituționale și convenționale și cu o

8

MONITORUL OFICIAL AL ROMÂNIEI, PARTEA I, Nr. 717/12.X.2011

motivare similară. În acest sens sunt, de exemplu, Decizia
nr. 348 din 18 septembrie 2003, publicată în Monitorul Oficial al
României, Partea I, nr. 847 din 27 noiembrie 2003, Decizia
nr. 251 din 15 iunie 2004, publicată în Monitorul Oficial al
României, Partea I, nr. 611 din 6 iulie 2004, Decizia nr. 274 din
24 iunie 2004, publicată în Monitorul Oficial al României, Partea I,
nr. 721 din 10 august 2004, Decizia nr. 116 din 16 februarie
2006, publicată în Monitorul Oficial al României, Partea I, nr. 247
din 20 martie 2006, Decizia nr. 269 din 16 martie 2006, publicată
în Monitorul Oficial al României, Partea I, nr. 341 din 17 aprilie
2006, și Decizia nr. 1.148 din 4 decembrie 2007, publicată în
Monitorul Oficial al României, Partea I, nr. 4 din 3 ianuarie 2008,
prin care Curtea a respins ca neîntemeiate excepțiile de
neconstituționalitate.
Cu acele prilejuri Curtea a reținut că procedura somației de
plată, reglementată prin Ordonanța Guvernului nr. 5/2001, este
o procedură specială în materia executării creanțelor. Legiuitorul
are dreptul exclusiv de a reglementa procedura de judecată
conform atribuțiilor prevăzute de art. 126 alin. (2) din Constituție,
potrivit căruia: ăCompetența instanțelor judecătorești și
procedura de judecată sunt prevăzute numai prin lege”, evident
cu condiția ca nicio normă de procedură să nu contravină
vreunei prevederi constituționale.
În legătură cu criticile formulate, Curtea a constatat că acest
caracter special al procedurii a determinat limitarea mijloacelor
de probă utilizabile la înscrisuri, în prima fază, completate
ulterior cu explicațiile și lămuririle date de părți, limitarea fiind
deopotrivă valabilă pentru ambele părți, în condiții identice
pentru exercitarea dreptului la apărare. Celelalte aspecte ale
raporturilor juridice dintre părți urmează a fi rezolvate conform
reglementărilor din dreptul comun.
De asemenea, Curtea a reținut că dispozițiile de lege criticate
instituie un tratament juridic identic pentru toți creditorii, pe de o
parte, și pentru toți debitorii, pe de altă parte. Creditorii și
debitorii se află în situații evident diferite. Creditorii sunt
îndreptățiți să opteze pentru procedura specială, accelerată în
vederea realizării creanțelor lor, formulând în acest sens cerere
și depunând înscrisurile necesare pentru susținerea cererii, iar
debitorii au dreptul și posibilitatea combaterii pretențiilor
creditorilor, depunând și ei înscrisuri doveditoare.

Soluțiile adoptate de judecător în cadrul procedurii prevăzute
de Ordonanța Guvernului nr. 5/2001 nu sunt definitive.
Judecătorul poate dispune oricând citarea părților dacă
înscrisurile depuse de creditor nu sunt suficient de
convingătoare și consideră că sunt necesare lămuriri și explicații
suplimentare. Ordonanța cu somație de plată se va emite numai
atunci când, în urma examinării înscrisurilor prezentate, se
constată că pretențiile creditorului sunt justificate.
Potrivit dispozițiilor art. 7 din Ordonanța Guvernului
nr. 5/2001, ăOrdonanța prin care judecătorul a respins cererea
creditorului este irevocabilă. În acest caz, precum și în cazul în
care prin ordonanță cererea a fost admisă în parte, creditorul
poate introduce cerere de chemare în judecată potrivit dreptului
comun”. Aceste dispoziții sunt menite să apere interesele
debitorului.
Conform dispozițiilor art. 8 alin. (1) și (2) din aceeași
ordonanță, împotriva ordonanței cu somație de plată ădebitorul
poate formula cererea în anulare”, care ăse soluționează de către
instanța competentă pentru judecarea fondului cauzei în primă
instanță”, rezolvarea definitivă a litigiului făcându-se însă după
normele dreptului comun. Sunt asigurate astfel toate cerințele
unui proces echitabil, precum și condițiile pentru exercitarea, fără
îngrădiri, a dreptului la apărare de către fiecare parte.
Faptul că accesul liber la justiție, prevăzut de art. 21 din
Constituție, nu este limitat rezultă chiar din dispozițiile ordonanței
criticate, care lasă la libera alegere a creditorului dacă vrea să
acționeze pentru recuperarea creanțelor sale pe baza regulilor
din dreptul comun ori vrea să folosească procedura specială,
accelerată, instituită prin Ordonanța Guvernului nr. 5/2001. În
ceea ce îl privește pe debitor, acesta poate formula cerere în
anulare împotriva ordonanței cu somația de plată, care se
judecă conform regulilor din dreptul comun, inclusiv celor
referitoare la exercitarea căilor de atac.
De asemenea, Curtea a constatat că dispozițiile de lege
menționate nu încalcă, sub niciun aspect, prevederile
constituționale ale art. 44 și 53 și nici principiile statuate prin
prevederile convenționale invocate.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1, art. 4 alin. (2), art. 6 alin. (1), (2) și (4) și
art. 8 din Ordonanța Guvernului nr. 5/2001 privind procedura somației de plată, excepție ridicată de Societatea Comercială
ăStandard Snack” — S.R.L. din București în Dosarul nr. 12.619/301/2010 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 717/12.X.2011

9

CURTEA CONSTITUȚIONALĂ

D E C I Z I A Nr. 1.144
din 13 septembrie 2011

referitoare la excepția de neconstituționalitate a dispozițiilor art. 16 alin. (1) și (7), art. 17,
art. 18, art. 19 alin. (1), art. 25 alin. (1) și (3), art. 26 alin. (3), art. 27, art. 28, art. 33 alin. (1)
și art. 34 din Ordonanța Guvernului nr. 2/2001 privind regimul juridic al contravențiilor,
precum și ale art. 102 alin. (3) lit. e) din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Zoltán Valentin
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28,
art. 33 alin. (1) și art. 34 din Ordonanța Guvernului nr. 2/2001
privind regimul juridic al contravențiilor, precum și ale art. 102
alin. (3) lit. e) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Eduard-Ioan Oloeru în Dosarul nr. 5.445/333/2009 al
Tribunalului Vaslui — Secția civilă și care formează obiectul
Dosarului Curții Constituționale nr. 3.984D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate a dispozițiilor art. 16 alin. (1) și (7), art. 17,
art. 18, art. 19 alin. (1), art. 25 alin. (1) și (3), art. 26 alin. (3), art. 27,
art. 28, art. 33 alin. (1) și art. 34 din Ordonanța Guvernului
nr. 2/2001, sens în care invocă jurisprudența în materie a Curții
Constituționale, și de respingere ca inadmisibilă a excepției de
neconstituționalitate a dispozițiilor art. 102 alin. (3) lit. e) din
Ordonanța de urgență a Guvernului nr. 195/2002.
C U R T E A,

având în vedere actele și lucrările dosarului, reține următoarele:
Prin Încheierea din data de 13 septembrie 2010, pronunțată
în Dosarul nr. 5.445/333/2009, Tribunalul Vaslui — Secția
civilă a sesizat Curtea Constituțională cu excepția de
neconstituționalitate a dispozițiilor art. 16 alin. (1) și (7),
art. 17, art. 18, art. 19 alin. (1), art. 25 alin. (1) și (3), art. 26
alin. (3), art. 27, art. 28, art. 33 alin. (1) și art. 34 din
Ordonanța Guvernului nr. 2/2001 privind regimul juridic al
contravențiilor, precum și ale art. 102 alin. (3) lit. e) din

Ordonanța de urgență a Guvernului nr. 195/2002 privind
circulația pe drumurile publice.
Excepția a fost ridicată de recurentul Eduard-Ioan Oloeru cu
ocazia soluționării recursului declarat împotriva Sentinței civile
nr. 3.637 din 18 noiembrie 2009, pronunțată de Judecătoria
Vaslui într-o cauză civilă având ca obiect o plângere
contravențională în contradictoriu cu intimatul Inspectoratul de
Poliție al Județului Vaslui.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 1 alin. (3), art. 11, 16, 20,
21, art. 23 alin. (1) și (11), art. 24, 53, 124, 126 și 148, precum
și art. 6 paragraful 2 din Convenția pentru apărarea drepturilor
omului și a libertăților fundamentale. În acest sens, autorul are
în vedere stabilirea nejudiciară a vinovăției contravenționale și
sarcina probei în procedura judiciară contravențională de drept
comun,
aplicabilitatea
normelor
constituționale
și
contravenționale consacrând dreptul la respectarea prezumției
de nevinovăție, violarea dreptului la respectarea prezumției de
nevinovăție de normele juridice privind procedura
contravențională de drept comun, contrarietatea dintre normele
juridice privind procedura contravențională judiciară de drept
comun și principiul constituțional și convențional al statului de
drept și democratic, bazat pe respectarea drepturilor omului.
Instanța de judecată consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. (1) și (7), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33 alin. (1)

10

MONITORUL OFICIAL AL ROMÂNIEI, PARTEA I, Nr. 717/12.X.2011

și art. 34 din Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, precum și
dispozițiile art. 102 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 1 alin. (3), art. 11, 16, 20, 21, art. 23
alin. (1) și (11), art. 53, 124, 126 și 148, precum și art. 6
paragraful 2 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că a mai examinat constituționalitatea dispozițiilor
art. 16 alin. (1) și (7), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 33 alin. (1) și
art. 34 din Ordonanța Guvernului nr. 2/2001 în raport cu aceleași
prevederi constituționale și convenționale și cu motivare
similară. În acest sens sunt, de exemplu, Decizia nr. 183 din
8 mai 2003, publicată în Monitorul Oficial al României, Partea I,
nr. 425 din 17 iunie 2003, și Decizia nr. 1.054 din 16 septembrie
2010, publicată în Monitorul Oficial al României, Partea I, nr. 661
din 27 septembrie 2010, prin care Curtea a respins, ca fiind
neîntemeiată, excepția de neconstituționalitate a dispozițiilor
legale menționate.
Referitor la principala susținere a autorului excepției potrivit
căreia textele de lege criticate sunt neconstituționale, deoarece
însuși contravenientul trebuie să își probeze nevinovăția
în fața instanței, Curtea a statuat, prin Decizia nr. 1.096 din

8 septembrie 2009, publicată în Monitorul Oficial al României,
Partea I, nr. 695 din 15 octombrie 2009, că ăprocesul-verbal de
constatare și sancționare a contravenției se bucură de prezumția
de legalitate, însă, atunci când este formulată o plângere
împotriva acesteia, este contestată chiar prezumția de care se
bucură. În acest caz, instanța de judecată competentă va
administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
[...] Instanțele de judecată nu pot face aplicarea strictă a regulii
onus probandi incumbit actori, ci, din contră, chiar ele trebuie să
manifeste un rol activ pentru aflarea adevărului din moment ce
contravenția intră sub incidența art. 6 din Convenția pentru
apărarea drepturilor omului și a libertăților fundamentale. Prin
urmare, nu se poate susține răsturnarea sarcinii probei.”
Cât privește critica de neconstituționalitate a art. 102 alin. (3)
lit. e) din Ordonanța de urgență a Guvernului nr. 195/2002,
Curtea reține că autorul excepției critică aceste dispoziții,
întrucât nu sancționează cu nulitatea absolută procesul-verbal
de constatare și sancționare a contravențiilor care nu conține
datele de identificare ale mijloacelor tehnice cu ajutorul cărora
se constată contravențiile la regimul circulației pe drumurile
publice. Curtea reține că, în realitate, autorul criticii solicită
completarea textelor de lege menționate a căror soluție
legislativă îl nemulțumește.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta ăse
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28, art. 33 alin. (1) și art. 34 din Ordonanța Guvernului nr. 2/2001 privind
regimul juridic al contravențiilor, excepție ridicată de Eduard-Ioan Oloeru în Dosarul nr. 5.445/333/2009 al Tribunalului Vaslui —
Secția civilă.
2. Respinge ca inadmisibilă excepția de neconstituționalitate a dispozițiilor art. 102 alin. (3) lit. e) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de același autor în același dosar al aceleiași
instanțe de judecată.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 717/12.X.2011

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
pentru modificarea și completarea Ordinului ministrului comunicațiilor și societății informaționale
nr. 473/2009 privind procedura de acordare, suspendare și retragere a deciziei de acreditare
a furnizorilor de servicii de certificare
Având în vedere prevederile art. 36 și 37 din Legea nr. 455/2001 privind semnătura electronică, precum și ale art. 16—20
din Normele tehnice și metodologice pentru aplicarea Legii nr. 455/2001 privind semnătura electronică, aprobate prin Hotărârea
Guvernului nr. 1.259/2001, cu modificările ulterioare,
în temeiul art. 4 alin. (1) pct. 55 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare,
ministrul comunicațiilor și societății informaționale emite prezentul ordin.
Art. I. — Ordinul ministrului comunicațiilor și societății certificare (cel puțin două persoane), operator pentru verificarea
informaționale nr. 473/2009 privind procedura de acordare, cererilor și emiterea certificatelor (cel puțin două persoane),
suspendare și retragere a deciziei de acreditare a furnizorilor de administrator al sistemului de certificare, administrator de
servicii de certificare, publicat în Monitorul Oficial al României, securitate și auditor intern. Schema de personal va fi înaintată
Partea I, nr. 411 din 16 iunie 2009, cu modificările și completările autorității;
ulterioare, se modifică și se completează după cum urmează:
c) utilizării unei arhitecturi distribuite a sistemului de
1. La articolul 1, alineatul (2) se modifică și va avea certificare și sistemului de înregistrare, separând logic și fizic
următorul cuprins:
funcționalitățile publice: înregistrarea cererilor de certificate,
ă(2) Prezentul ordin stabilește condițiile, conținutul, durata de registrul de certificate și validarea cererilor de emitere a
valabilitate și condițiile suspendării deciziei de acreditare a certificatelor. Furnizorul trebuie să dovedească disponibilitatea
furnizorilor de servicii de certificare.”
lunară de 99,98% a soluției de emitere, publicare și validare a
2. Articolul 31 se modifică și va avea următorul cuprins: certificatelor, precum și a registrului de certificare.
ăArt. 31. — În vederea acreditării, furnizorul de servicii de Disponibilitatea reprezintă capacitatea sistemelor informatice ale
certificare trebuie să facă dovada:
furnizorului de a se afla în stare de funcționare în orice moment
a) utilizării a cel puțin 5 persoane angajate în baza unor din intervalul de observație de o lună calendaristică.
contracte individuale de muncă cu normă întreagă sau prin Disponibilitatea se calculează după formula:
încheierea de contracte de prestări de servicii cu societăți
comerciale ori persoane fizice autorizate.
D = [(To-Tî)/To]*100 [%],
Persoanele implicate în generarea și gestionarea de
certificate trebuie:
unde:
(i) să dețină diplomă de absolvire a unei forme de
To = durata unei luni calendaristice, aproximată la 30 de zile *
învățământ superior de lungă durată, eliberată de o
24 de ore * 60 de minute = 43.200 de minute;
instituție de învățământ superior acreditată, având
Tî = durata însumată a întreruperilor de serviciu în minute.
înscrisă una dintre următoarele specializări:
Arhitectura tehnică și dovada îndeplinirii condițiilor de
automatică, calculatoare, informatică, matematică,
disponibilitate a soluției vor fi înaintate autorității;
fizică, cibernetică, electronică; sau
d) deținerii sau utilizării unui sediu de rezervă pentru
(ii) să dețină diplomă de masterat în una dintre
continuarea operațiunilor în cazul apariției unui eveniment care
specializările menționate la pct. (i).
Angajații implicați în generarea și gestionarea de certificate să împiedice utilizarea sediului principal. Sediul de rezervă
trebuie să aibă cunoștințe în domeniul securității informatice, trebuie să răspundă acelorași condiții tehnice ca și sediul
dovedite prin studii universitare sau postuniversitare în acest principal și să parcurgă aceleași proceduri de audit.
domeniu ori prin deținerea cel puțin a uneia dintre certificările Documentația privind sediul de rezervă și rapoartele de audit
ISO/IEC 27001, CISA, CISM, LPT sau CISSP recunoscute la vor fi înaintate autorității;
e) certificărilor legate de sistemul de management al calității
nivel internațional. Orice modificare a schemei de personal va fi
notificată către autoritate în termen de 10 zile lucrătoare de la și management al securității informaționale, certificate în
conformitate cu standardele ISO 9001 și, respectiv, ISO 27001
producerea acesteia;
b) utilizării unei scheme de personal care să asigure un flux sau Standardele naționale de protecție a informațiilor clasificate
continuu de emitere, suspendare și revocare a certificatelor și definite prin Hotărârea Guvernului nr. 585/2002 ori ultimele
segregarea rolurilor angajaților, asigurând acoperirea cel puțin a versiuni ale acestora sau standardele care le înlocuiesc.
următoarelor roluri: operator pentru gestionarea cererilor de Rapoartele de audit vor fi înaintate autorității.”

12

MONITORUL OFICIAL AL ROMÂNIEI, PARTEA I, Nr. 717/12.X.2011

3. Articolul 32 se modifică și va avea următorul cuprins:
ăArt. 32. — (1) Orice furnizor de servicii de certificare
calificată poate solicita inițierea procedurii de acreditare prin
bifarea opțiunii din anexa nr. 2 la Normele tehnice și
metodologice pentru aplicarea Legii nr. 455/2001 privind
semnătura electronică, aprobate prin Hotărârea Guvernului
nr. 1.259/2001, cu modificările ulterioare.
(2) Procedura de acreditare poate fi inițiată numai după
începerea activității de furnizare de servicii de certificare
calificată și actualizarea registrului. Procedura de acreditare este
prevăzută în anexa nr. 4, care face parte integrantă din prezentul
ordin.”
4. Articolul 33 se modifică și va avea următorul cuprins:
ăArt. 33. — Pentru instituțiile din domeniul apărării, ordinii
publice și siguranței naționale care emit certificate calificate ce
urmează a fi folosite exclusiv pentru nevoi proprii și ale căror
sisteme de generare, evidență și distribuție fac parte dintr-un
sistem informatic acreditat pentru gestionarea informațiilor
clasificate secret de stat, cuantumul garanției se stabilește
anual, prin decizia autorității de reglementare și supraveghere
specializate în domeniu, la propunerea conducerii instituțiilor
respective, proporțional cu prejudiciile create în anul anterior,
stabilite prin decizii judecătorești definitive. Extensia certificatului
va conține mențiuni referitoare la limitări privind utilizarea.”
5. Articolul 34 se modifică și va avea următorul cuprins:
ăArt. 34. — (1) Furnizorul va notifica autoritatea în legătură cu
orice modificare a soluției tehnice sau a procedurilor de lucru.
Notificarea va fi însoțită de opinia auditorului intern al
furnizorului, opinie din care să rezulte faptul că furnizarea
serviciilor de certificare se face în continuare cu respectarea
standardelor în domeniu și a legislației în vigoare.
(2) Notificarea prevăzută la alin. (1) se va face cu 10 zile
înainte de data la care modificările specificate la alin. (1) devin
operaționale sau în cazul unor urgențe ori evenimente
neprevăzute, justificate, în termen de maximum 24 de ore de la
efectuarea modificărilor.
(3) În urma notificării adresate de către furnizor autorității,
dacă se consideră că modificările efectuate afectează major
procesul de furnizare a serviciilor de certificare, în sensul
nerespectării standardelor în domeniu sau a legislației în
vigoare, autoritatea poate solicita reînnoirea acreditării.
(4) Furnizorul acreditat va testa anual nivelul de securitate al
sistemului informatic. În urma testării, acesta trebuie să
înainteze către autoritate un raport de testare de securitate (test
de penetrare) a întregului sistem informatic utilizat pentru
furnizarea de servicii de certificare. Testele vor fi realizate de
personal specializat, echipa de testare fiind compusă din
minimum un expert în teste de penetrare cu certificare (LPT sau
echivalent) și un auditor certificat în auditarea sistemelor
informatice (CISA). Testele de penetrare vor fi realizate atât din

exteriorul sistemului, cât și din interiorul acestuia, pe baza unor
metodologii recunoscute la nivel internațional. Raportul de
testare va conține toate testele efectuate, vulnerabilitățile
identificate, precum și nivelul de risc asociat acestora. În urma
raportului de testare, autoritatea va putea solicita furnizorului
implementarea măsurilor de securitate în vederea reducerii
nivelului de risc.
(5) Instituțiile care emit certificate calificate ce urmează a fi
folosite exclusiv pentru nevoi proprii și ale căror sisteme de
generare, evidență și distribuție fac parte dintr-un sistem
informatic acreditat pentru gestionarea informațiilor clasificate
secret de stat vor realiza testele de penetrare și auditul de
securitate cu personal propriu care deține cunoștințe în
domeniul securității informatice, dovedite prin studii universitare
sau postuniversitare în acest domeniu, având o experiență de
cel puțin 5 ani în domeniul securității sistemelor informatice.
Testele de penetrare vor fi realizate atât din exteriorul sistemului,
cât și din interiorul acestuia, pe baza unor metodologii
recunoscute la nivel internațional. Raportul de testare va conține
toate testele efectuate, vulnerabilitățile identificate, precum și
nivelul de risc asociat acestora. În urma raportului de testare,
autoritatea va putea solicita instituției implementarea măsurilor
de securitate în vederea reducerii nivelului de risc.”
6. Articolul 35 se abrogă.
7. Articolul 36 se modifică și va avea următorul cuprins:
ăArt. 36. — Verificarea informațiilor din cererea de eliberare a
certificatului va fi realizată atât la înregistrarea cererii, cât și la
emiterea certificatului, în conformitate cu prevederile art. 19 din
Legea nr. 455/2001 privind semnătura electronică.”
8. Articolul 37 se modifică și va avea următorul cuprins:
ăArt. 37. — Autoritatea poate dispune suspendarea activității
furnizorului de servicii de certificare până la încetarea cauzelor
care au determinat luarea măsurii și în următoarele situații:
1. furnizorul nu îndeplinește cerințele privind personalul sau
nu anunță modificarea schemei de personal, așa cum este
prevăzut la art. 31 lit. a) și b);
2. furnizorul nu asigură disponibilitatea soluției sau nu anunță
modificările tehnice, așa cum este prevăzut la art. 31 lit. c) și
art. 34;
3. furnizorul nu mai îndeplinește cerințele tehnice definite la
art. 31 lit. d) și e).”
9. Articolul 38 se modifică și va avea următorul cuprins:
ăArt. 38. — În cazurile prevăzute la art. 37, autoritatea are
dreptul de a emite pretenții asupra scrisorii de garanție bancară
sau a poliței de asigurare, în limita prejudiciului.”
10. După anexa nr. 3 se introduce o nouă anexă, anexa
nr. 4, al cărei cuprins este prevăzut în anexa la prezentul
ordin.
Art. II. — Prevederile prezentului ordin intră în vigoare la
30 de zile de la publicarea sa în Monitorul Oficial al României,
Partea I.

Ministrul comunicațiilor și societății informaționale,
Valerian Vreme
București, 5 septembrie 2011.
Nr. 888.

13

MONITORUL OFICIAL AL ROMÂNIEI, PARTEA I, Nr. 717/12.X.2011

ANEXĂ
(Anexa nr. 4 la Ordinul nr. 473/2009)

P R O C E D U R Ă D E A C R E D I TA R E
Numărul
activității

Descrierea activității

Durata activității

1.

Procedura de acreditare

55 de zile

2.

I. Cererea furnizorului

Numărul
activității
precedente

3 zile

3.

4.
5.

Cererea furnizorului de servicii de certificare (FSC) circulă de la registratură până la
Direcția generală pentru politici și programe în domeniul societății informaționale
(DGPPSI).
Ministerul Comunicațiilor și Societății Informaționale (MCSI) verifică numai documentația
transmisă de furnizor. În cazul în care furnizorul nu a transmis documentația, aceasta
este solicitată.

o zi

două zile
27 de zile

7.

II. Procesul de alegere a auditorului
Desemnarea echipei responsabile cu îndeplinirea procesului de acreditare, formată din
reprezentanți ai DGPPSI
Stabilirea de către MCSI a condițiilor de calificare a auditorilor

8.

Aprobarea procedurii cu tot ce cuprinde

9.

Publicarea anunțului MCSI referitor la lansarea procedurii de selecție a auditorilor

10.

3

6.

două zile

2

două zile

2

două zile

7

o zi

8

Primirea ofertelor

5 zile

9

11.

Verificarea îndeplinirii condițiilor de către auditorii care participă la procesul de calificare

5 zile

10

12.

Desemnarea auditorului

12 zile

11

13.

Raportul comisiei, inclusiv lista care trebuie aprobată

două zile

14.

Aprobarea listei

două zile

13

15.

Comunicarea listei

o zi

14

16.

două zile

15

3 zile

16

18.
19.

Primirea răspunsului
Desemnarea auditorului prin ordin al ministrului comunicațiilor și societății informaționale
(conform modelului din anexa nr. 2 la Ordinul ministrului comunicațiilor și societății
informaționale nr. 473/2009 privind procedura de acordare, suspendare și retragere a
deciziei de acreditare a furnizorilor de servicii de certificare, cu modificările și completările
ulterioare)
Comunicarea ordinului
III. Realizarea auditului

două zile
15 zile

17

20.

Efectuarea auditului și transmiterea raportului și opiniei de audit către MCSI

15 zile

18

21.

IV. Evaluarea și decizia acreditării

10 zile

22.

DGPPSI va primi rezultatul auditului efectuat asupra FSC
MCSI respinge cererea de acreditare în urma analizei raportului de audit, precum și în
cazul unei opinii de audit exprimate cu rezerve.
În cazul unor observații referitoare la raportul de audit prezentat, MCSI le va comunica
atât furnizorului de servicii de certificare, cât și auditorului, în termen de 5 zile de la
prezentarea raportului.

17.

23.
24.
25.

26.

27.
28.
29.

În termen de 10 zile de la prezentarea opiniei de audit favorabile, MCSI emite decizia de
acreditare și înscrie în registru mențiunea privind acreditarea FSC.
Acreditarea se face prin ordin al ministrului comunicațiilor și societății informaționale,
forma și conținutul ordinului de acreditare fiind prevăzute în anexa nr. 3 la Ordinul
ministrului comunicațiilor și societății informaționale nr. 473/2009, cu modificările și
completările ulterioare.
În cazul respingerii cererii de acreditare, autoritatea va comunica furnizorului motivele
respingerii.
Decizia de acreditare va fi comunicată furnizorului pe suport hârtie și în format electronic,
semnată digital de către MCSI.
MCSI va înscrie în Registrul furnizorilor de servicii de certificare mențiunea privind
acreditarea FSC.

o zi

20

4 zile

22

4 zile

22

9 zile

22

0 zile

25

0 zile

25

0 zile

25

0 zile

25

14

MONITORUL OFICIAL AL ROMÂNIEI, PARTEA I, Nr. 717/12.X.2011

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
COMPLETUL COMPETENT SĂ JUDECE RECURSUL ÎN INTERESUL LEGII

D E C I Z I A Nr. 9
din 6 iunie 2011
Dosar nr. 8/2011
Livia Doina Stanciu
Lavinia Curelea
Anton Pandrea
Gabriela Victoria Bîrsan
Adrian Bordea
Luminița Livia Zglimbea
Florea Gheorghe
Victor Cameniță Pașca
Angela Dragne
Corina Jîjîie
Săndel Lucian Macavei
Magdalena Iordache
Ana Maria Dascălu
Mariana Ghena
Rodica Cosma
Ionuț Matei
Ioana Bogdan
Traian Gherasim
Niculina Alexandru
Elena Floarea
Doina Popescu
Liliana Vișan
Iuliana Rîciu
Elena Daniela Marta
Carmen Trănica Teau

— președintele Înaltei Curți
de Casație și Justiție,
președintele completului
— președintele Secției civile
și de proprietate intelectuală
— președintele Secției penale
— președintele Secției
de contencios administrativ
și fiscal
— președintele Secției comerciale
— judecător Secția penală
— judecător Secția penală
— judecător Secția penală —
judecător raportor
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția penală
— judecător Secția civilă
și de proprietate intelectuală
— judecător Secția civilă
și de proprietate intelectuală
— judecător Secția de contencios
administrativ și fiscal
— judecător Secția de contencios
administrativ și fiscal
— judecător Secția comercială
— judecător Secția comercială

Completul competent să judece recursul în interesul legii ce
formează obiectul Dosarului nr. 8/2011 este legal constituit
conform dispozițiilor art. 4144 alin. 3 din Codul de procedură
penală, modificat și completat prin Legea nr. 202/2010, raportat
la art. 272 din Regulamentul de organizare și funcționare
administrativă a Înaltei Curți de Casație și Justiție, republicat,
modificat și completat prin Hotărârea Colegiului de conducere al
Înaltei Curți de Casație și Justiție nr. 24/2010.
Ședința completului este prezidată de doamna judecător
Livia Doina Stanciu, președintele Înaltei Curți de Casație și
Justiție.
Procurorul general al Parchetului de pe lângă Înalta Curte de
Casație și Justiție este reprezentat de doamna Gabriela Scutea,
procuror adjunct al procurorului general al Parchetului de pe
lângă Înalta Curte de Casație și Justiție.
La ședința de judecată participă magistratul-asistent din
cadrul Secției penale, doamna Marcela Radu, desemnat în
conformitate cu dispozițiile art. 273 din Regulamentul de
organizare și funcționare administrativă a Înaltei Curți de Casație

și Justiție, republicat, modificat și completat prin Hotărârea
Colegiului de conducere al Înaltei Curți de Casație și Justiție
nr. 24/2010.
Înalta Curte de Casație și Justiție — Completul competent
să judece recursul în interesul legii a luat în examinare recursul
în interesul legii formulat de procurorul general al Parchetului de
pe lângă Înalta Curte de Casație și Justiție cu privire la stabilirea
remediului procesual — revizuire sau contestație la executare —
al hotărârilor definitive de condamnare a unor persoane sub o
identitate nereală.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul în
interesul legii, astfel cum a fost formulat și motivat în scris, și a
solicitat admiterea acestuia ca urmare a constatării existenței
unei jurisprudențe neunitare cu privire la remediul procesual —
revizuire sau contestație la executare — al hotărârilor definitive
de condamnare a unei persoane sub o identitate nereală,
arătând că opinia procurorului general este în sensul că singurul
remediu de îndreptare a erorii condamnării unei persoane sub o
identitate falsă este revizuirea întemeiată pe dispozițiile art. 394
lit. a) din Codul de procedură penală.
Președintele completului de judecată, doamna judecător
Livia Doina Stanciu, a declarat dezbaterile închise, iar completul
de judecată a rămas în pronunțare asupra recursului în interesul
legii.
Î N A L T A C U R T E,

deliberând asupra recursului în interesul legii, constată
următoarele:
1. Problema de drept ce a generat practica neunitară
Prin recursul în interesul legii formulat de procurorul general
al Parchetului de pe lângă Înalta Curte de Casație și Justiție
s-a arătat că în practica judiciară națională nu există un punct de
vedere unitar cu privire la remediul procesual — revizuire sau
contestație la executare — al hotărârilor definitive de
condamnare a unor persoane sub o identitate nereală.
2. Examenul jurisprudențial
Prin recursul în interesul legii se arată că, în urma verificării
jurisprudenței la nivel național cu privire la determinarea
remediului procesual al hotărârilor definitive de condamnare a
unor persoane sub o identitate nereală, a fost relevată o practică
neunitară, respectiv revizuirea întemeiată pe dispozițiile art. 394
lit. a) din Codul de procedură penală sau contestația la
executare prevăzută de dispozițiile art. 461 lit. b) sau lit. c) teza
a II-a din Codul de procedură penală
3. Soluțiile pronunțate de instanțele judecătorești
3.1. Într-o primă orientare a practicii, eroarea condamnării
unei persoane sub o identitate falsă a fost îndreptată de unele
instanțe pe calea revizuirii prevăzute de dispozițiile art. 394 lit. a)
din Codul de procedură penală, argumentându-se că
prezentarea autorului faptei sub o identitate falsă și
condamnarea sub această identitate constituie o împrejurare ce
nu a fost cunoscută instanțelor la soluționarea cauzei.
3.2. Într-o a doua orientare a practicii, s-a considerat că
eroarea condamnării unei persoane sub o identitate nereală
poate fi remediată prin intermediul contestației la executare
reglementate de dispozițiile art. 461 lit. b) sau lit. c) teza a II-a din
Codul de procedură penală.

MONITORUL OFICIAL AL ROMÂNIEI, PARTEA I, Nr. 717/12.X.2011
S-a argumentat de către instanțe că, dacă în timpul
executării pedepsei se constată că persona vinovată de
săvârșirea infracțiunii are o altă identitate decât cea sub care a
fost condamnată, eroarea poate fi remediată pe calea
contestației la executare, faptul constatat reprezentând situația
în care executarea este îndreptată împotriva altei persoane
decât cea prevăzută în hotărârea de condamnare sau o
împiedicare la executare.
4. Opinia procurorului general
Procurorul general a opinat pentru prima orientare
jurisprudențială, solicitând să se constate că, în cazul hotărârilor
judecătorești definitive privind condamnarea unor persoane sub
o altă identitate decât cea reală, revizuirea întemeiată pe
dispozițiile art. 394 lit. a) din Codul de procedură penală
constituie singurul remediu procesual pentru înlăturarea erorii
existente.
În argumentarea soluției propuse s-a arătat că identitatea
nereală (fictivă — atunci când persoana nu există în realitate ori
falsă — atunci când persoana există în realitate, dar nu este
autor al infracțiunii, identitatea fiind folosită fraudulos de autorul
infracțiunii) a persoanei condamnate definitiv printr-o hotărâre
judecătorească reprezintă o eroare judiciară, respectiv o eroare
de fapt comisă de instanță în stabilirea/aprecierea vinovăției
unei persoane.
De asemenea, s-a arătat că revizuirea presupune o eroare
care decurge din inexacta stabilire a stării de fapt (înțelegând
prin aceasta și autorul faptului) și, ca atare, constituie singura
modalitate de înlăturare a erorii generate de identitatea nereală
a persoanei condamnate definitiv.
Această concluzie se întemeiază și pe funcția procesuală a
revizuirii, care permite descoperirea, adunarea și aducerea în
fața justiției a materialului probator care să permită constatarea
și înlăturarea erorii.
5. Raportul asupra recursului în interesul legii
Proiectul de soluție propus prin raportul întocmit în cauză a
vizat rezolvarea distinctă a situațiilor decurgând din
condamnarea unei persoane sub o identitate falsă, după cum
persoana condamnată săvârșise sau nu infracțiunea pentru care
fusese trimisă în judecată.
În argumentarea soluției dihotomice propuse s-a arătat că
revizuirea și contestația la executare, reglementate distinct în
dispozițiile legii procesuale penale, au ca obiect și finalitate
rezolvarea unor situații distincte, revizuirea fiind concepută
pentru înlăturarea unor erori de fapt, în timp ce contestația la
executare constituie mijlocul procedural prevăzut pentru
rezolvarea oricăror incidente ivite cu ocazia punerii în executare
a hotărârii de condamnare.
Ca urmare, s-a opinat că sunt supuse cazului de revizuire
prevăzut de art. 394 lit. a) din Codul de procedură penală numai
acele hotărâri definitive prin care a fost condamnată altă
persoană decât autorul infracțiunii, iar pentru situația în care
persoana vinovată și-a atribuit în mod fraudulos identitatea unei
alte persoane sau a unei persoane inexistente și a fost
condamnată sub această identitate nereală este incident cazul
de contestație la executare prevăzut de art. 461 lit. d) teza a II-a
din Codul de procedură penală, ce vizează orice alt incident ivit
în cursul executării.
6. Înalta Curte:
Revizuirea constituie o cale extraordinară de atac care poate
fi exercitată împotriva hotărârilor judecătorești definitive
pronunțate de instanțele penale, având caracterul unei căi de
atac de retractare care permite instanței penale să revină asupra
propriei sale hotărâri și, în același timp, caracterul unei căi de
atac de fapt, prin care sunt constatate și înlăturate erorile
judiciare în rezolvarea cauzelor penale.

15

Revizuirea se formulează împotriva unei hotărâri care a
dobândit autoritate de lucru judecat, în temeiul unor fapte sau
împrejurări ce nu au fost cunoscute de instanță la soluționarea
cauzei, descoperite după judecată și care fac dovada că
aceasta se întemeiază pe o eroare judiciară.
Prin raportare, contestația la executare este un mijloc
procesual, cu caracter jurisdicțional, care poate fi folosit înainte
de punerea în executare a hotărârii penale definitive, în cursul
executării și chiar după ce s-a executat pedeapsa, dar în
legătură cu executarea acesteia.
Potrivit dispozițiilor art. 461 din Codul de procedură penală,
contestația contra executării hotărârii penale poate fi formulată
în cazurile expres și limitativ prevăzute în cuprinsul acestui text
de lege, fiind o modalitate de înlăturare sau modificare a
pedepsei, fără însă a putea fi analizate ori reanalizate aspecte
de fond deja avute în vedere de instanțe la momentul soluționării
cauzei sau aspecte care sunt legate de alte instituții de drept cu
reglementare distinctă, cum sunt dispozițiile privind liberarea
condiționată.
Prin urmare, pe calea contestației la executare nu se poate
schimba sau modifica soluția care a căpătat autoritate de lucru
judecat, hotărârea de condamnare nefiind rezultatul unei erori
judiciare în niciuna dintre ipotezele prevăzute de art. 461 din
Codul de procedură penală.
Potrivit art. 394 lit. a) și art. 394 alin. 2 din Codul de
procedură penală, revizuirea poate fi cerută când s-au
descoperit fapte sau împrejurări ce nu au fost cunoscute de
instanță la soluționarea cauzei, dacă pe baza faptelor ori
împrejurărilor noi se poate dovedi netemeinicia hotărârii de
achitare, de încetare a procesului penal sau de condamnare.
Din interpretarea textelor de lege menționate rezultă că
revizuirea întemeiată pe dispozițiile art. 394 lit. a) din Codul de
procedură penală se referă la situația în care eroarea judiciară
a condus la pronunțarea unei hotărâri radical opuse celei care
trebuia pronunțată dacă nu se comitea eroarea, însăși natura
soluției de bază fiind viciată (în loc de achitare s-a pronunțat o
condamnare sau în loc de condamnare s-a pronunțat o
achitare).
O astfel de eroare judiciară există când persoana
condamnată nu este autorul infracțiunii, o altă persoană utilizând
în mod fraudulos identitatea celui condamnat.
În acest caz, admițând cererea de revizuire, instanța va
anula hotărârea atacată și va pronunța o altă hotărâre, în
conformitate cu situația reală, respectiv va achita persoana a
cărei identitate a fost folosită de autorul infracțiunii și, totodată,
va condamna autorul infracțiunii sub identitatea sa reală, cu
mențiunile care se impun în raport cu situația procesuală proprie
cauzei rejudecate.
Prin urmare, hotărârile definitive în care persoana
condamnată nu este autorul infracțiunii, o altă persoană utilizând
în mod fraudulos identitatea celui condamnat, sunt supuse
cazului de revizuire prevăzut de art. 394 lit. a) din Codul de
procedură penală.
Cu totul alta este situația persoanei vinovate de săvârșirea
faptei, dar care a fost condamnată sub o identitate fictivă sau
falsă.
În situația expusă nu poate fi invocată contestația la
executare pe temeiul prevăzut de art. 461 lit. b) din Codul de
procedură penală, potrivit căruia executarea este îndreptată
împotriva altei persoane decât cea prevăzută în hotărârea de
condamnare, întrucât executarea privește efectiv persoana
prevăzută în hotărârea de condamnare, însă aceasta a uzat în
mod fraudulos de o altă identitate, pe care instanța nu a
cunoscut-o.
În acest caz, eroarea (datorată unei asemănări sau
insuficiente precizii în legătură cu datele de identitate privitoare
la persoana condamnatului, nume foarte comun, domicilii

16

MONITORUL OFICIAL AL ROMÂNIEI, PARTEA I, Nr. 717/12.X.2011

identice) aparține organului de executare care execută
mandatul, iar nu instanței, așa cum este cazul condamnării
definitive a unei persoane sub o identitate nereală.
În egală măsură, descoperirea adevăratei identități a
condamnatului nu constituie o împiedicare la executare în
sensul dispozițiilor art. 461 lit. c) teza a II-a din Codul de
procedură penală, întrucât în situația nominalizată împiedicarea
la executare nu intervine datorită unor cauze legale care opresc
executarea (de pildă, o suspendare a executării în cazul unui
recurs peste termenul prevăzut de art. 3853 alin. 2 cu referire la
art. 365 alin. 2 din Codul de procedură penală).
Cu toate acestea, prin efectul produs, situația analizată,
intervenită în cursul executării, constituie un incident dintre cele
prevăzute de art. 461 lit. d) din Codul de procedură penală,
respectiv când se invocă amnistia, prescripția, grațierea sau
orice altă cauză de stingere ori de micșorare a pedepsei,
precum și orice alt incident ivit în cursul executării.
În această situație, condamnatul, deși sub alt nume decât cel
real, a fost judecat într-un proces în cadrul căruia a beneficiat de
toate garanțiile procesuale specifice unui proces echitabil.
Prin urmare, sub aspectul existenței infracțiunii, al stabilirii
faptului că infracțiunea a fost comisă de condamnat și al
existenței vinovăției acestuia, hotărârea de condamnare nu este

rezultatul unei erori judiciare, astfel încât o eventuală posibilitate
acordată condamnatului de a exercita calea extraordinară de
atac a revizuirii ar însemna o încălcare a prevederilor art. 394
alin. 2 din Codul de procedură penală, întrucât s-ar ajunge în
situația de a fi parcurs un nou ciclu procesual, ceea ce, desigur,
constituie un abuz de drept.
Dimpotrivă, în cazul în care cel condamnat nu este autorul
infracțiunii, o altă persoană utilizând în mod fraudulos identitatea
sa, îndreptarea erorii judiciare nu poate fi realizată decât pe
calea revizuirii, deoarece se tinde implicit la dovedirea
nevinovăției.
Așa fiind, hotărârile definitive în care persoana condamnată
nu este autorul infracțiunii, o altă persoană utilizând în mod
fraudulos identitatea celui condamnat, sunt supuse cazului de
revizuire prevăzut de art. 394 alin. 1 lit. a) din Codul de
procedură penală, iar hotărârile definitive prin care o persoană
care a săvârșit o infracțiune și uzând în mod fraudulos de
identitatea altei persoane sau a unei persoane inexistente a fost
condamnată sub o identitate nereală sunt supuse cazului de
contestație la executare prevăzut de art. 461 lit. d) teza a II-a
din Codul de procedură penală, ce vizează orice alt incident ivit
în cursul executării.

Pentru considerentele arătate, în temeiul art. 4144 și al art. 4145 din Codul de procedură penală, astfel cum a fost modificat
și completat prin Legea nr. 202/2010,
Î N A LTA C U R T E D E C A S A Ț I E Ș I J U S T I Ț I E
În numele legii
D E C I D E:

Admite recursul în interesul legii formulat de procurorul general al Parchetului de pe lângă Înalta Curte de Casație și
Justiție și stabilește că:
Hotărârile definitive în care persoana condamnată nu este autorul infracțiunii, o altă persoană utilizând în mod fraudulos
identitatea celui condamnat, sunt supuse cazului de revizuire prevăzut de art. 394 alin. 1 lit. a) din Codul de procedură penală.
Hotărârile definitive prin care o persoană care a săvârșit o infracțiune și uzând în mod fraudulos de identitatea altei
persoane sau a unei persoane inexistente a fost condamnată sub o identitate nereală sunt supuse cazului de contestație la
executare prevăzut de art. 461 lit. d) teza a II-a din Codul de procedură penală, ce vizează orice alt incident ivit în cursul executării.
Obligatorie, potrivit art. 4145 alin. 4 din Codul de procedură penală.
Pronunțată în ședință publică, astăzi, 6 iunie 2011.
PREȘEDINTELE ÎNALTEI CURȚI DE CASAȚIE ȘI JUSTIȚIE,

LIVIA DOINA STANCIU
Magistrat-asistent,
Marcela Radu

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 717/12.X.2011 conține 16 pagini.

Prețul: 3,20 lei

&JUYDGY|526785]
ISSN 1453—4495

