Anul 179 (XXIII) — Nr. 471

PARTEA I

LEGI, DECRETE, HOTĂRÂRI ȘI ALTE ACTE

Marți, 5 iulie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 379 din 22 martie 2011 referitoare la excepția de
neconstituționalitate a dispozițiilor art. 17—21, art. 23,
art. 25 și art. 26 din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional ..............
Decizia nr. 389 din 24 martie 2011 referitoare la excepția de
neconstituționalitate a dispozițiilor art. 4 alin. (1) teza a
doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989 ..........................................................................
Decizia nr. 415 din 7 aprilie 2011 referitoare la excepția de
neconstituționalitate a prevederilor art. 3 din Ordonanța
Guvernului nr. 137/2000 privind prevenirea și
sancționarea tuturor formelor de discriminare............

Pagina
Decizia nr. 460 din 12 aprilie 2011 referitoare la excepția de
neconstituționalitate a dispozițiilor art. 17 alin. (2) și
art. 19 alin. (3) din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional ..............

10–11

Decizia nr. 561 din 3 mai 2011 referitoare la excepția de
neconstituționalitate a dispozițiilor art. 18 alin. (1)—(4)
din Legea nr. 571/2003 privind Codul fiscal ..............

12–13

5–8

Decizia nr. 568 din 3 mai 2011 referitoare la excepția de
neconstituționalitate a dispozițiilor art. 120 din Legea
nr. 46/2008 — Codul silvic..........................................

13–15

8–9

Decizia nr. 720 din 31 mai 2011 referitoare la excepția de
neconstituționalitate a dispozițiilor art. 741 alin. 1 din
Codul penal ................................................................

15–16

2–4

2

MONITORUL OFICIAL AL ROMÂNIEI, PARTEA I, Nr. 471/5.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 379
din 22 martie 2011

referitoare la excepția de neconstituționalitate a dispozițiilor art. 17—21, art. 23, art. 25 și art. 26
din Legea nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 17—21, art. 23, art. 25 și art. 26 din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional, excepție ridicată de
Ioan Sabău-Pop în Dosarul nr. 512/102/2010 al Tribunalului
Mureș — Secția civilă.
La apelul nominal se prezintă personal autorul excepției.
Lipsesc părțile Casa Județeană de Pensii Târgu Mureș, Casa
Națională de Pensii și Alte Drepturi de Asigurări Sociale,
Ministerul Muncii, Familiei și Protecției Sociale și statul român,
prin Ministerul Finanțelor Publice, față de care procedura de
citare este legal îndeplinită.
Magistratul-asistent referă asupra concluziilor scrise depuse
la dosar de către partea Casa Națională de Pensii Publice (fosta
Casă Națională de Pensii și Alte Drepturi de Asigurări Sociale),
prin care solicită respingerea excepției de neconstituționalitate.
Cauza este în stare de judecată.
Președintele acordă cuvântul autorului excepției, care solicită
admiterea acesteia, precizând că textele de lege criticate
afectează un drept câștigat, respectiv dreptul la pensie. În plus,
pensionarul are un drept de proprietate asupra pensiei obținute.
De asemenea, arată că se creează o discriminare între
pensionari în funcție de nivelul pensiei. Mai mult, legea nu dă
posibilitatea de a beneficia de pensie în cumul cu salariul, până
la nivelul stabilit de lege, respectiv nivelul salariului mediu brut
pe economie. Mai arată că este afectat dreptul magistratului de
a fi cadru didactic, drept recunoscut de Constituție. Totodată,
magistrații în funcție pot cumula două venituri provenind din
salarii, dar magistrații care s-au pensionat nu mai pot opera
acest cumul.
În susținerea celor arătate, autorul excepției depune note
scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând, în acest sens, jurisprudența în materie a Curții
Constituționale. De asemenea, arată că situația particulară
invocată de autorul excepției, referitoare la magistrați, nu este de

natură să modifice concluziile reținute de instanța de contencios
constituțional prin Decizia nr. 1.414/2009.
C U R T E A,

având în vedere actele și lucrările dosarului, constată
următoarele:
Prin Încheierea din 8 iunie 2010, pronunțată în Dosarul
nr. 512/102/2010 (nr. vechi 1.106/2010), Tribunalul Mureș —
Secția civilă a sesizat Curtea Constituțională cu excepția de
neconstituționalitate a dispozițiilor art. 17—21, art. 23,
art. 25 și art. 26
din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului de
afaceri și respectarea acordurilor-cadru cu Comisia
Europeană și Fondul Monetar Internațional, excepție ridicată
de Ioan Sabău-Pop.
În motivarea excepției de neconstituționalitate autorul
acesteia susține, în esență, că prevederile de lege criticate, care
interzic cumulul pensiei cu salariul atunci când cuantumul
pensiei este mai mare decât nivelul salariului mediu brut pe
economie, creează discriminări pe temeiul averii între cetățeni și
aduc atingere unor drepturi câștigate, respectiv dreptul la
pensie. De asemenea, se creează o discriminare nejustificată
având ca temei cuantumul pensiei. O altă discriminare privește
dreptul la muncă, prin instituirea unor opreliști neconstituționale
în exercitarea acestuia. În plus, se intervine într-un mod
nepermis într-un raport de muncă pe durată nedeterminată,
întrucât legea instituie condiții care nu existau la momentul
stabilirii clauzelor contractului de muncă, respectiv o clauză de
încetare de drept inexistentă în legislația muncii. În sfârșit, o altă
discriminare este făcută prin aplicarea textelor de lege criticate
numai salariaților care lucrează în cadrul autorităților și
instituțiilor publice, nu și persoanelor care lucrează în sectorul
privat.
Tribunalul Mureș — Secția civilă consideră că excepția de
neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 471/5.VII.2011
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 17—21, art. 23, art. 25 și art. 26 din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar internațional, publicată în
Monitorul Oficial al României, Partea I, nr. 761 din 9 noiembrie
2009, dispoziții potrivit cărora:
— Art. 17: ă(1) Beneficiarii dreptului la pensie aparținând atât
sistemului public de pensii, cât și sistemelor neintegrate
sistemului public care realizează venituri salariale sau, după
caz, asimilate salariilor, potrivit legii, realizate din exercitarea
unei activități pe bază de contract individual de muncă, raport de
serviciu sau în baza actului de numire, potrivit legii, în cadrul
autorităților și instituțiilor publice centrale și locale, indiferent de
modul de finanțare și subordonare, precum și în cadrul regiilor
autonome, societăților naționale, companiilor naționale și
societăților comerciale la care capitalul social este deținut
integral sau majoritar de stat ori de o unitate administrativteritorială, pot cumula pensia netă cu veniturile astfel realizate,
dacă nivelul acesteia nu depășește nivelul salariului mediu brut
pe economie utilizat la fundamentarea bugetului asigurărilor
sociale de stat și aprobat prin legea bugetului asigurărilor sociale
de stat.
(2) Prevederile alin. (1) sunt aplicabile persoanelor care:
a) la data intrării în vigoare a prezentului capitol sunt
pensionari cumularzi;
b) după data intrării în vigoare a prezentului capitol devin
pensionari cumularzi.”;
— Art. 18: ă(1) Pensionarii prevăzuți la art. 17 alin. (2) lit. a)
care desfășoară activități profesionale pe bază de contract
individual de muncă, raport de serviciu sau în baza actului de
numire în funcție au obligația ca, în termen de 15 zile de la data
intrării în vigoare a prezentului capitol, să își exprime în scris
opțiunea între suspendarea plății pensiei pe durata exercitării
activității și încetarea raporturilor de muncă, de serviciu sau a
actului de numire în funcție, dacă nivelul pensiei nete aflate în
plată depășește nivelul salariului mediu brut pe economie utilizat
la fundamentarea bugetului asigurărilor sociale de stat, aprobat
prin legea bugetului asigurărilor sociale de stat.
(2) Persoanele prevăzute la art. 17 alin. (2) lit. b) au obligația
ca, în termen de 15 zile de la data survenirii situației de cumul,
să își exprime în scris opțiunea între suspendarea plății pensiei
pe durata exercitării activității și încetarea raporturilor de muncă,
de serviciu sau a actului de numire în funcție, dacă nivelul
pensiei nete aflate în plată depășește nivelul salariului mediu
brut pe economie utilizat la fundamentarea bugetului asigurărilor
sociale de stat, aprobat prin legea bugetului asigurărilor sociale
de stat.”;
— Art. 19: ă(1) În situația persoanelor care beneficiază, prin
cumul, de pensie/pensii stabilită/stabilite atât în sistemul public
cât și/sau în sisteme neintegrate sistemului public de pensii, la
determinarea plafonului stabilit la art. 17 alin. (1) se are în
vedere venitul cumulat din acestea.
(2) Dacă nivelul pensiilor nete cumulate se situează sub
nivelul salariului mediu brut pe economie utilizat la
fundamentarea bugetului asigurărilor sociale de stat acesta va
putea fi cumulat cu veniturile realizate din exercitarea unei
activități pe bază de contract individual de muncă, raport de
serviciu sau în baza actului de numire în funcție, potrivit legii, în
cadrul entităților prevăzute la art. 17 alin. (1).

3

(3) În cazul în care nivelul venitului realizat din pensiile nete
cumulate este mai mare decât nivelul salariului mediu brut pe
economie utilizat la fundamentarea bugetului asigurărilor sociale
de stat, persoana are obligația de a-și exprima opțiunea, în scris,
în termen de 15 zile de la data intrării în vigoare a prezentului
capitol, cu privire la menținerea în plată a pensiei față de
cuantumul căreia, potrivit art. 17, este permis cumulul.
(4) Prevederile alin. (3) se aplică și persoanelor prevăzute la
art. 17 alin. (2) lit. b), acestea având obligația de a-și exprima
opțiunea în termen de 15 zile de la data survenirii situației de
imposibilitate a exercitării cumulului.”;
— Art. 20: ăNeîndeplinirea obligației privind exprimarea
opțiunii în termenul prevăzut la art. 18 și la art. 19 alin. (3) și (4)
constituie cauză de încetare de drept a raporturilor de muncă
stabilite în baza contractului individual de muncă sau a actului
de numire în funcție, precum și a raporturilor de serviciu.”;
— Art. 21: ăÎn cazul în care opțiunea este exprimată în
termenul prevăzut la art. 18 și la art. 19 alin. (3) și (4), plata
pensiei/pensiilor se suspendă începând cu luna următoare celei
în care a fost exprimată opțiunea pentru continuarea activității.”;
— Art. 23: ă(1) Angajatorul are obligația de a lua măsurile
necesare constatării cazurilor prevăzute la art. 18 și la art. 19
alin. (3) și (4).
(2) Încălcarea de către angajator a prevederilor alin. (1)
constituie contravenție și se sancționează cu amendă de la
2.500 lei la 5.000 lei.
(3) Constatarea contravenției prevăzute la alin. (1) și
aplicarea sancțiunii prevăzute la alin. (2) se realizează de către
persoanele împuternicite din cadrul inspectoratelor teritoriale de
muncă.”;
— Art. 25: ăPrevederile prezentului capitol se aplică în mod
corespunzător și beneficiarilor de pensie de serviciu stabilită prin
legi speciale.”;
— Art. 26: ăÎn aplicarea prevederilor cap. IV, Ministerul
Muncii, Familiei și Protecției Sociale elaborează instrucțiuni
până la data intrării în vigoare a acestuia, respectiv în termen de
15 zile de la data publicării prezentei legi în Monitorul Oficial al
României, Partea I.”
Autorul excepției consideră că aceste prevederi de lege sunt
contrare următoarelor texte din Constituție: art. 15 alin. (2)
referitor la neretroactivitatea legii, art. 16 alin. (1) care consacră
egalitatea în drepturi a cetățenilor, art. 41 privind dreptul la
muncă, art. 44 privind dreptul de proprietate privată, art. 47
referitor la nivelul de trai, dar și la dreptul la pensie și alte
drepturi de asigurări sociale, art. 53 privind restrângerea
exercițiului unor drepturi sau libertăți și art. 148 alin. (2) și (4)
referitor la caracterul obligatoriu al reglementărilor comunitare.
De asemenea, consideră că este încălcat art. 20 referitor la
dreptul internațional și dreptul intern, prin raportare la dispozițiile
art. 23 din Declarația Universală a Drepturilor Omului, ale art. 14
din Convenția pentru apărarea drepturilor omului și a libertăților
fundamentale, ale art. 1 din Primul Protocol adițional și ale
Protocolului nr. 12 la această convenție, ale art. 6 paragraful 1 din
Pactul internațional privind drepturile economice, sociale și
culturale, ale Tratatului privind Uniunea Europeană, precum și
ale altor acte internaționale la care România este parte și care
consacră dreptul la muncă, interzicerea discriminării și egalitatea
în drepturi, dreptul de proprietate. De asemenea, autorul
excepției invocă jurisprudența Curții Europene a Drepturilor
Omului și a Curții Europene de Justiție.
Examinând excepția de neconstituționalitate, Curtea
constată că, în jurisprudența sa, a mai analizat textele de lege
criticate prin prisma acelorași argumente ca și cele invocate în
prezenta cauză. Astfel, prin Decizia nr. 1.414 din 4 noiembrie
2009, publicată în Monitorul Oficial al României, Partea I, nr. 796

4

MONITORUL OFICIAL AL ROMÂNIEI, PARTEA I, Nr. 471/5.VII.2011

din 23 noiembrie 2009, a reținut că nicio dispoziție
constituțională nu împiedică legiuitorul să suprime cumulul
pensiei cu salariul, cu condiția ca o asemenea măsură să se
aplice în mod egal pentru toți cetățenii, iar eventualele diferențe
de tratament să aibă o rațiune licită. De asemenea, cu privire la
stabilirea nivelului pensiei nete până la care poate opera
cumulul la nivelul salariului mediu brut pe economie utilizat la
fundamentarea bugetului asigurărilor sociale de stat și aprobat
prin legea bugetului asigurărilor sociale de stat, Curtea a
constatat că acesta respectă condițiile de obiectivitate (este
expres prevăzut de lege, previzibil și determinabil) și
rezonabilitate (nivelul salariului mediu brut pe economie
constituie o opțiune justă și echilibrată) impuse de principiul
nediscriminării. Totodată, a conchis că măsura adoptată este
proporțională cu situația care a determinat-o, fiind rezultatul unui
echilibru între scopul declarat al legii și mijloacele folosite în
realizarea lui, și este aplicată în mod nediscriminatoriu tuturor
persoanelor aflate în ipoteza normei.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.
Referitor la critica de neconstituționalitate vizând
discriminarea salariaților din sectorul public în raport cu cei din
sectorul privat, aspect care nu a fost analizat prin decizia mai
sus amintită, Curtea constată că, prin măsurile instituite de
Legea nr. 329/2009, legiuitorul a avut în vedere intervenția
asupra unor fonduri publice în vederea reducerii efectelor crizei
economice și a reorientării lor pentru relansarea economică.
Astfel de măsuri nu ar fi putut să se răsfrângă și asupra
salariaților care nu erau plătiți din fondurile publice, întrucât nu
ar fi avut niciun impact asupra acestor fonduri. De aceea, legea
nici nu interzice cumulul pensiei cu salariul atunci când acesta
provine din munca prestată la un alt angajator decât cei
enumerați restrictiv în art. 17 alin. (1) din actul normativ
menționat.
Astfel, din această perspectivă, reiese în mod evident că
salariații aflați în ipoteza normei de lege criticate nu se află în
aceeași situație cu cei din sectorul privat, astfel că tratamentul
juridic instituit nu este de natură a crea privilegii ori discriminări
între persoane aflate în situații identice.
Cât privește situația deosebită în care autorul excepției
susține că se găsește, în calitate de fost magistrat, precum și

pretinsa încălcare a dreptului pe care îl are de a ocupa o funcție
didactică în învățământul superior, drept consacrat de art. 125
alin. (3) din Constituție, Curtea constată în primul rând că textul
constituțional invocat nu consacră un drept fundamental la
ocuparea unei astfel de funcții, ci doar stabilește o excepție de
la regula incompatibilității funcției de judecător cu exercitarea
unei alte funcții publice ori private. În al doilea rând, Curtea
observă că aceste aspecte de neconstituționalitate au fost
invocate direct în fața instanței de contencios constituțional cu
prilejul dezbaterilor, nerespectându-se cerința art. 29 alin. (4)
din Legea nr. 47/1992, potrivit căreia ăSesizarea Curții
Constituționale se dispune de către instanța în fața căreia s-a
ridicat excepția de neconstituționalitate, printr-o încheiere”, astfel
că nu pot constitui obiect al controlului de constituționalitate.
În ceea ce privește critica vizând încălcarea principiului
neretroactivității legii, Curtea reține că prevederile de lege
criticate nu afectează însăși existența dreptului la pensie
dobândit potrivit legii ori dreptul la muncă exercitat în temeiul
unui contract individual de muncă, ci reglementează condițiile
exercitării acestor drepturi pentru viitor, într-un context social
afectat de criza economică care a impus adoptarea unor măsuri
cu caracter excepțional, care, prin eficiența și promptitudinea
aplicării, să conducă la reducerea efectelor sale și să creeze
premisele relansării economiei naționale.
În ceea ce privește critica referitoare la încălcarea
dispozițiilor constituționale care consacră obligația statului de a
asigura un nivel de trai decent, Curtea constată că această
obligație nu are un conținut concret, determinat, ci trebuie
apreciată concret, în funcție de împrejurările social-economice
în care se manifestă acest rol al statului. Situația de criză,
dezechilibrele economice majore pot afecta, în mod justificat,
capacitatea statului de a mai asigura același standard al
nivelului de trai ca cel raportat la un context anterior mai
favorabil ori propriu unor alte țări. Desigur, întrucât dreptul la un
nivel de trai decent este un drept fundamental, afectarea
acestuia trebuie să fie temeinic justificată, iar statul să tindă, prin
măsurile adoptate, să restabilească cel puțin nivelul atins
anterior situației de criză. În acest sens, Curtea constată că
ansamblul măsurilor instituite prin Legea nr. 329/2009 urmărește
o mai bună raționalizare a cheltuielilor publice și susținerea
mediului de afaceri, măsuri ce tind la restabilirea echilibrului
economic.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 17—21, art. 23, art. 25 și art. 26 din Legea
nr. 329/2009 privind reorganizarea unor autorități și instituții publice, raționalizarea cheltuielilor publice, susținerea mediului de
afaceri și respectarea acordurilor-cadru cu Comisia Europeană și Fondul Monetar Internațional, excepție ridicată de Ioan Sabău-Pop
în Dosarul nr. 512/102/2010 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 471/5.VII.2011

5

CURTEA CONSTITUȚIONALĂ

D E C I Z I A Nr. 389
din 24 martie 2011

referitoare la excepția de neconstituționalitate a dispozițiilor art. 4 alin. (1) teza a doua
și art. 5 alin. (1) lit. a) teza întâi din Legea nr. 221/2009 privind condamnările cu caracter politic
și măsurile administrative asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 4 alin. (1) și art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Vâlcea, în Dosarul nr. 1.364/90/2010 al
Tribunalului Vâlcea — Secția civilă, care formează obiectul
Dosarului Curții Constituționale nr. 1.856D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 1.857D/2010, nr. 3.443D/2010, nr. 3.897D/2010 și
nr. 3.898D/2010,
având
ca
obiect
excepția
de
neconstituționalitate a prevederilor art. 4 alin. (1) și art. 5 din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, excepție ridicată
de statul român, prin Ministerul Finanțelor Publice — Direcția
Generală a Finanțelor Publice Vâlcea, în dosarele
nr. 1.363/90/2010, nr. 773/90/2010, nr. 2.091/90/2010 și
nr. 1.193/90/2010 ale Tribunalului Vâlcea — Secția civilă.
Curtea dispune a se face apelul și în dosarele
nr. 3.041D/2010 și nr. 3.900D/2010, având ca obiect excepția
de neconstituționalitate a prevederilor art. 5 din Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Vâlcea, în dosarele nr. 1.413/90/2010 și
nr. 1.458/90/2010 ale Tribunalului Vâlcea — Secția civilă.
La apelul nominal în dosarele nr. 1.857D/2010,
nr. 3.041D/2010, nr. 3.897D/2010, nr. 3.898D/2010 și
nr. 3.900D/2010 se constată lipsa părților, față de care
procedura de citare a fost legal îndeplinită, iar în Dosarul
nr. 3.443D/2010 este prezentă personal partea Gheorghe
Ciutacu, constatându-se lipsa autorului excepției, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public arată că este de acord cu
conexarea cauzelor.

Curtea, având în vedere obiectul excepției de
neconstituționalitate, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 1.857D/2010,
nr. 3.041D/2010, nr. 3.443D/2010, nr. 3.897D/2010,
nr. 3.898D/2010 și nr. 3.900D/2010 la Dosarul nr. 1.856D/2010,
care este primul înregistrat.
Cauza fiind în stare de judecată, președintele acordă
cuvântul părții Gheorghe Ciutacu, care depune două înscrisuri
la dosar, lăsând la aprecierea Curții Constituționale soluționarea
cauzei.
Reprezentantului Ministerului Public pune concluzii de
respingere a excepției de neconstituționalitate, cu referire la
jurisprudența Curții.
C U R T E A,

având în vedere actele și lucrările dosarelor, constată
următoarele:
Prin încheierile din 17 iunie 2010, 1 iulie 2010 și
16 septembrie 2010, pronunțate în dosarele nr. 1.364/90/2010,
nr. 1.363/90/2010, nr. 773/90/2010, nr. 2.091/90/2010 și
nr. 1.193/90/2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a prevederilor art. 4 alin. (1) și art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989.
Prin încheierile din 7 iunie 2010 și 10 septembrie 2010,
pronunțate în dosarele nr. 1.413/90/2010 și nr. 1.458/90/2010,
Tribunalul Vâlcea — Secția civilă a sesizat Curtea
Constituțională cu excepția de neconstituționalitate a
prevederilor art. 5 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989.
Excepția a fost ridicată de statul român, prin Ministerul
Finanțelor Publice — Direcția Generală a Finanțelor Publice
Vâlcea, în cadrul soluționării unor acțiuni prin care se solicită
plata unor despăgubiri pentru daunele morale suferite ca urmare
a unor condamnări cu caracter politic și măsuri administrative
asimilate acestora, pronunțate în perioada 6 martie 1945—
22 decembrie 1989.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 1 alin. (5) care prevăd că ăÎn
România, respectarea Constituției, a supremației sale și a legilor
este obligatore”, art. 138 alin. (5) potrivit cărora ăNicio cheltuială
bugetară nu poate fi aprobată fără stabilirea sursei de finanțare”,
art. 74 alin. (3) potrivit cărora Guvernul își exercită inițiativa
legislativă prin transmiterea proiectului de lege către Camera
competentă să îl adopte, ca primă Cameră sesizată, art. 51
alin. (1) privind dreptul de petiționare și art. 52 alin. (3) referitor
la răspunderea patrimonială a statului pentru prejudiciile cauzate
prin erorile judiciare.

6

MONITORUL OFICIAL AL ROMÂNIEI, PARTEA I, Nr. 471/5.VII.2011

1. În ceea ce privește încălcarea dispozițiilor art. 138 alin. (5),
autorul excepției de neconstituționalitate arată că acestea
consacră un principiu fundamental pentru asigurarea disciplinei
financiare în cheltuirea banului public, în sensul că prin lege nu
se pot stabili cheltuieli publice fără asigurarea sursei de
finanțare. Invocă în acest sens deciziile Curții Constituționale
nr. 36 din 2 aprilie 1996 și nr. 666 din 16 iulie 2007, precum și
prevederile art. 15 din Legea nr. 500/2002 privind finanțele
publice. Totodată, arată că ăprin comparație se poate lesne
observa că prevederile art. 18 și următoarele ale Legii
nr. 247/2005 (..) prevăd sursele de finanțare în mod expres,
respectând dispozițiile art. 138 al Legii fundamentale.”
2. Referitor la încălcarea art. 74 alin. (3) din Constituție, arată
că Guvernul își exercită inițiativa legislativă prin transmiterea
proiectului de lege Parlamentului, conform art. 29—31 din Legea
nr. 24/2000, iar potrivit art. 1 alin. (5) din Constituție, în România
respectarea Constituției, a supremației sale și a legilor este
obligatorie. Prin modul deficitar de redactare a acestor dispoziții
legale, acestea fiind foarte sumare, cuprinzând doar câteva
mențiuni generice cu privire la noțiunea de condamnare cu
caracter politic, categoriile de persoane îndreptățite, fără însă a
indica modalitatea și sursele de finanțare, nu corespund
exigențelor de tehnică legislativă. Or, referitor la aceste cerințe,
Curtea Europeană a Drepturilor Omului a statuat în mod
constant că o normă este previzibilă numai atunci când este
redactată cu suficientă precizie (Hotărârea nr. 2/2000, Cauza
Rotaru împotriva României).
3. Dispozițiile art. 4 alin. (1) din Legea nr. 221/2009 încalcă
art. 51 alin. (1) și art. 52 alin. (3) din Constituție, deoarece
legiuitorul a extins în mod abuziv și nelegal exercitarea dreptului
de a introduce acțiune privind condamnările cu caracter politic și
măsurile administrative asimilate acestora, ădând mandat
oricărei persoane fizice sau juridice interesate, din oficiu,
parchetului de pe lângă tribunalul în circumscripția căruia
domiciliază persoana interesată”.
Tribunalul Vâlcea — Secția civilă opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse, susținerile părții
prezente, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare în dosarele nr. 1.856D/2010,
nr. 1.857D/2010, nr. 3.443D/2010, nr. 3.897D/2010 și
nr. 3.898D/2010, îl constituie prevederile art. 4 alin. (1) și art. 5,
iar în dosarele nr. 3.041D/2010 și nr. 3.900D/2010, cele ale art. 5
din Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.

Din analiza considerentelor încheierilor instanței, precum și
din motivările autorului excepției de neconstituționalitate reiese
că obiect al excepției de neconstituționalitate îl constituie
prevederile art. 4 alin. (1) teza a doua și art. 5 alin. (1) lit. a) din
Legea nr. 221/2009.
Prevederile art. 4 alin. (1) teza a doua au următorul cuprins:
ăCererea poate fi introdusă și după decesul persoanei, de orice
persoană fizică sau juridică interesată ori, din oficiu, de parchetul
de pe lângă tribunalul în circumscripția căruia domiciliază
persoana interesată.”
Prevederile art. 5 alin. (1) lit. a) aveau următorul cuprins:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”
De asemenea, partea introductivă a alin. (1) al art. 5 a fost
modificată și completată prin art. XIII pct. 2 din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, având următorul cuprins:
— Art. 5 alin. (1): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri

MONITORUL OFICIAL AL ROMÂNIEI, PARTEA I, Nr. 471/5.VII.2011
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate prin introducerea a 3 puncte ce stabilesc plafoane
maxime ale cuantumului despăgubirilor, iar fraza a doua a art. 5
alin. (1) lit. a) din lege a fost preluată și completată prin art. I pct.
2 din Ordonanța de urgență a Guvernului nr. 62/2010 referitor
la introducerea unui nou alineat al art. 5, și anume alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale în noua sa redactare numai dacă soluția legislativă din
legea modificată este, în principiu, aceeași cu cea dinaintea
modificării.
Or, Curtea observă că dispozițiile art. 5 alin. (1) lit. a) din
Legea nr. 221/2009, astfel cum au fost modificate și completate
prin art. I pct. 1 din Ordonanța de urgență a Guvernului
nr. 62/2010, cuprind două soluții legislative distincte, și anume:
pe de o parte, teza întâi privind acordarea unor despăgubiri
(soluție legislativă preluată și de dispozițiile modificatoare), iar
pe de altă parte, teza a doua, adică pct. 1—3 ale lit. a),
referitoare la plafonarea cuantumului acestor despăgubiri
(soluție legislativă introdusă prin dispozițiile modificatoare).
Întrucât în cauza de față autorul excepției de
neconstituționalitate critică soluția legislativă de acordare a
despăgubirilor [soluție cuprinsă și de dispozițiile art. 5 alin. (1)
lit. a) din Legea nr. 221/2009, în forma anterioară modificării],
obiect al excepției de neconstituționalitate îl constituie numai
dispozițiile art. 5 alin. (1) lit. a) teza întâi din Legea nr. 221/2009,
cu modificările și completările ulterioare, care au următorul
cuprins: ă(1) Orice persoană care a suferit condamnări cu
caracter politic în perioada 6 martie 1945—22 decembrie 1989
sau care a făcut obiectul unor măsuri administrative cu caracter
politic, precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare [... ]”.
Așadar, în prezenta cauză, Curtea reține că obiectul
excepției de neconstituționalitate îl constituie prevederile art. 4
alin. (1) teza a doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989.
Examinând excepția de neconstituționalitate, Curtea
constată următoarele:
I. Prin deciziile nr. 1.358 din 21 octombrie 2010 și nr. 1.360
din 21 octombrie 2010, publicate în Monitorul Oficial al
României, Partea I, nr. 761 din 15 noiembrie 2010, Curtea a

7

admis excepția de neconstituționalitate și a constatat că
dispozițiile art. 5 alin. (1) lit. a) teza întâi din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992, care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate a dispozițiilor art. 5
alin. (1) lit. a) teza întâi urmează să fie respinsă ca devenită
inadmisibilă.
II. În ceea ce privește susținerea autorului excepției, potrivit
căreia dispozițiile art. 4 alin. (1) aduc atingere art. 51 alin. (1)
din Constituție privind dreptul de petiționare, Curtea reține că,
pe de o parte, Constituția reglementează dreptul de petiționare,
care este un drept cetățenesc, de care beneficiază cetățenii în
mod individual sau grupurile de cetățeni, indiferent că sunt
constituite ad hoc sau organizate în forme prevăzute de lege,
iar, pe de altă parte, accesul liber la justiție, prevăzut de art. 21
din Constituție, în sensul că orice persoană se poate adresa
justiției pentru apărarea drepturilor, a libertăților și a intereselor
sale legitime, nicio lege neputând îngrădi exercitarea acestui
drept.
Așadar, Curtea observă că dispozițiile constituționale ale
art. 51 alin. (1) se referă la dreptul la petiționare, care este diferit
de dreptul de a introduce acțiuni la instanțele judecătorești, iar
sesizarea instanțelor judecătorești pentru valorificarea unui
drept sau pentru realizarea unui interes, care se poate obține
numai pe calea justiției, nu reprezintă un aspect al dreptului de
petiționare, sens în care, de altfel, s-a pronunțat și Curtea, spre
exemplu, prin deciziile nr. 175 din 15 aprilie 2004, publicată în
Monitorul Oficial al României, Partea I, nr. 440 din 17 mai 2004,
și nr. 453 din 20 septembrie 2005, publicată în Monitorul Oficial
al României, Partea I, nr. 943 din 21 octombrie 2005.
Dreptul de petiționare se referă la cererile, reclamațiile,
sesizările și propunerile în legătură cu rezolvarea unor probleme
personale sau de grup ce nu presupun calea justiției și la care
autoritățile publice au obligația de a răspunde în termenele și în
condițiile stabilite potrivit legii, în timp ce cererile de chemare în
judecată se soluționează după reguli specifice activității de
judecată. În consecință, textul legal criticat nu este contrar
reglementărilor constituționale cu privire la dreptul de
petiționare, din moment ce conținutul său normativ nu are nicio
relevanță asupra acestora. Astfel că, în ceea ce privește critica
referitoare la pretinsa încălcarea a art. 51 alin. (3) din
Constituție, excepția urmează a fi respinsă ca neîntemeiată.
III. În ceea ce privește critica privind încălcarea dispozițiilor
constituționale ale art. 52 alin. (3) referitor la răspunderea
patrimonială a statului pentru prejudiciile cauzate prin erorile
judiciare, autorul excepției nu motivează pretinsa încălcare a
acestora, iar simpla enumerare a textelor constituționale nu
satisface exigențele art. 10 alin. (2) din Legea 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”. În acest
sens este și jurisprudența constantă a Curții, cu titlu
exemplificativ reținându-se Decizia nr. 147 din 8 februarie 2011,
nepublicată încă la data pronunțării, Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007.

8

MONITORUL OFICIAL AL ROMÂNIEI, PARTEA I, Nr. 471/5.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca devenită inadmisibilă excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Vâlcea, în dosarele nr. 1.364/90/2010, nr. 1.363/90/2010, nr. 773/90/2010, nr. 2.091/90/2010, nr. 1.193/90/2010,
nr. 1.413/90/2010 și nr. 1.458/90/2010 ale Tribunalului Vâlcea — Secția civilă.
II. Respinge ca neîntemeiată excepția de neconstituționalitate a dispozițiilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de același autor în aceleași dosare ale aceleiași instanțe.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 415
din 7 aprilie 2011

referitoare la excepția de neconstituționalitate a prevederilor art. 3 din Ordonanța Guvernului
nr. 137/2000 privind prevenirea și sancționarea tuturor formelor de discriminare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 3 din Ordonanța Guvernului nr. 137/2000
privind prevenirea și sancționarea tuturor formelor de
discriminare, excepție ridicată de Gheorghe Alexa în Dosarul
nr. 19.462/212/2009 al Judecătoriei Constanța — Secția civilă.
La apelul nominal se constată lipsa părților și a experților în
domeniul discriminării Asociația ACCEPT România și Consiliul
Național pentru Combaterea Discriminării, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere ca
inadmisibilă a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 15 februarie 2010, pronunțată în Dosarul
nr. 19.462/212/2009, Judecătoria Constanța — Secția civilă
a sesizat Curtea Constituțională cu excepția de
neconstituționalitate a prevederilor art. 3 din Ordonanța
Guvernului nr. 137/2000 privind prevenirea și sancționarea
tuturor
formelor
de
discriminare.
Excepția
de
neconstituționalitate a fost ridicată de pârâtul Gheorghe Alexa
într-o cauză având ca obiect soluționarea unei acțiuni în
răspundere contractuală.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece diferă de textul art. 3 din Directiva
Consiliului 2000/78/CE a Consiliului din 27 noiembrie 2000 de
creare a unui cadru general în favoarea egalității de tratament în
ceea ce privește încadrarea în muncă și ocuparea forței de
muncă, transpusă în dreptul intern prin Ordonanța Guvernului
nr. 137/2000. Subiect activ al faptelor de discriminare poate fi
orice persoană fizică sau juridică, publică sau privată, indiferent
de atribuții sau obiectul de activitate, iar în ceea ce privește
instituțiile publice, numai cele cu atribuții în domeniile de
activitate enumerate de art. 3 din Ordonanța Guvernului
nr. 137/2000. Or, sub incidența art. 3 din directiva menționată
intră numai persoanele fizice sau juridice, publice sau private, și
instituțiile publice cu atribuții în domeniile de activitate
enumerate.

MONITORUL OFICIAL AL ROMÂNIEI, PARTEA I, Nr. 471/5.VII.2011
Totodată, susține că textul de lege criticat extinde sfera
competențelor Consiliului Național pentru Combaterea
Discriminării, care se suprapun astfel cu atribuțiile puterii
judecătorești, din moment ce Consiliul poate sancționa
contravențional săvârșirea unei fapte de discriminare.
Judecătoria Constanța — Secția civilă consideră că
excepția de neconstituționalitate este neîntemeiată, deoarece,
chiar dacă prin ordonanța de transpunere s-ar extinde sfera de
aplicare impusă de directivă, acest fapt nu este de natură a
atrage neconstituționalitatea, întrucât directivele impun un minim
de cerințe statelor membre, fiecare stat având libertatea de a
lărgi sfera de protecție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr.47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 din Ordonanța Guvernului nr. 137/2000 privind
prevenirea și sancționarea tuturor formelor de discriminare,
republicată în Monitorul Oficial al României, Partea I, nr. 99 din
8 februarie 2007, cu modificările și completările ulterioare, care
au următorul cuprins:
— Art. 3: ăDispozițiile prezentei ordonanțe se aplică tuturor
persoanelor fizice sau juridice, publice sau private, precum și
instituțiilor publice cu atribuții în ceea ce privește:
a) condițiile de încadrare în muncă, criteriile și condițiile de
recrutare, selectare și promovare, accesul la toate formele și
nivelurile de orientare, formare și perfecționare profesională;
b) protecția și securitatea socială;
c) serviciile publice sau alte servicii, accesul la bunuri și
facilități;
d) sistemul educațional;

9

e) asigurarea libertății de circulație;
f) asigurarea liniștii și ordinii publice;
g) alte domenii ale vieții sociale.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale art. 1
alin. (4) privind principiul separației și echilibrului puterilor și ale
art. 16 alin. (1) privind egalitatea în drepturi.
Examinând excepția de neconstituționalitate, Curtea reține
că autorul acesteia ajunge la concluzia neconstituționalității
textului art. 3 din Ordonanța Guvernului nr. 137/2000 prin prisma
faptului că acesta nu a transpus în mod exact o directivă, mai
precis, arată că legiuitorul român a omis «să adauge o virgulă»
în textul contestat, iar în lipsa acestei virgule se susține că textul
este neconstituțional.
Curtea constată că nu are competența de a efectua un
control de conformitate între o directivă și actul normativ național
prin care aceasta este transpusă, iar o eventuală neconformitate
a actului național cu cel european nu atrage, în mod implicit, și
neconstituționalitatea actului național de transpunere. Astfel,
nimic nu împiedică legiuitorul național să acorde sau să prevadă
un grad mai mare de protecție în dreptul național față de
reglementarea incidentă a Uniunii Europene.
Curtea mai reține că, în realitate, critica autorului excepției
vizează o anumită interpretare pe care instanțele judecătorești
o dau unui text de lege. Or, interpretarea și aplicarea legii nu
sunt de competența Curții Constituționale, ci de cea a
instanțelor judecătorești.
Pe de altă parte, autorul excepției, pentru a evita o anumită
interpretare ce se dă de către instanțele judecătorești textului
legal criticat, dorește introducerea unei virgule în cadrul
acestuia, ceea ce echivalează, de fapt, cu o modificare
legislativă. Or, Curtea Constituțională nu este competentă să
modifice sau să completeze un text de lege.
În ceea ce privește invocarea textelor constituționale ale
art. 1 alin .(4) și ale art. 16 alin. (1), Curtea observă că aceasta
este una formală, neexistând o legătură între conținutul acestora
și motivarea criticii de neconstituționalitate.
În același sens Curtea s-a mai pronunțat asupra prevederilor
de lege ce formează obiectul prezentei excepții de
neconstituționalitate, prin raportare la aceleași dispoziții din
Constituție invocate și în prezenta cauză, prin Decizia nr. 945
din 6 iulie 2010, publicată în Monitorul Oficial al României,
Partea I, nr. 544 din 4 august 2010, respingând ca inadmisibilă
excepția de neconstituționalitate a acestora, excepție invocată
de același autor ca și cel din cauza de față.

Pentru considerentele expuse mai sus, în temeiul art.146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 3 din Ordonanța Guvernului nr. 137/2000
privind prevenirea și sancționarea tuturor formelor de discriminare, excepție ridicată de Gheorghe Alexa în Dosarul
nr. 19.462/212/2009 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

10

MONITORUL OFICIAL AL ROMÂNIEI, PARTEA I, Nr. 471/5.VII.2011
CURTEA CONSTITUȚIONALĂ

D E C I Z I A Nr. 460
din 12 aprilie 2011

referitoare la excepția de neconstituționalitate a dispozițiilor art. 17 alin. (2) și art. 19 alin. (3)
din Legea nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 17 alin. (2) și art. 19 alin. (3) din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional, excepție invocată
de Vasile Mureș în Dosarul nr. 121/121/2010 al Curții de Apel
Galați — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate cu
referire la jurisprudența Curții Constituționale, respectiv Decizia
nr. 206 din 15 februarie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 11 mai 2010, pronunțată în Dosarul
nr. 121/121/2010, Curtea de Apel Galați — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 17
alin. (2) și art. 19 alin. (3) din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului de
afaceri și respectarea acordurilor-cadru cu Comisia
Europeană și Fondul Monetar Internațional, excepție ridicată
de Vasile Mureș cu ocazia soluționării recursului declarat
împotriva Încheierii de ședință din data de 17 februarie 2010 de
Tribunalul Galați.
În motivarea excepției de neconstituționalitate se susține
că dispozițiile criticare sunt neconstituționale, deoarece, prin
intermediul acestora s-a realizat o gravă discriminare între
pensionari pe criteriul venitului obținut din pensie. Astfel, în timp
ce unora li se permite să aibă și pensie și serviciu la stat,
autorului excepției, în mod nejustificat, i se restrânge acest drept

doar pentru faptul că pensia sa ădepășește cu câteva zeci de lei
nivelul salariului mediu brut pe economie”.
Modalitatea de restrângere ăabuzivă a dreptului la muncă și
discriminarea după cum unora dintre pensionari li se dă dreptul
să beneficieze și de pensie și de salariu în instituțiile publice”
contravine deciziilor Curții Constituționale nr. 1/1994,
nr. 135/1996 și Codului muncii, care la art. 5 prevede că ăîn
cadrul relațiilor de muncă funcționează principiul egalității de
tratament față de toți salariații și angajatorii (...)”.
Curtea de Apel Galați — Secția contencios administrativ
și fiscal apreciază că excepția de neconstituționalitate este
neîntemeiată, având în vedere Decizia Curții Constituționale
nr. 1.414 din 4 noiembrie 2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 17 alin. (2) și art. 19 alin. (3) din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului de
afaceri și respectarea acordurilor-cadru cu Comisia Europeană și
Fondul Monetar Internațional, publicată în Monitorul Oficial al
României, Partea I, nr. 761 din 9 noiembrie 2009.
Prevederile criticate au următorul cuprins:
— Art.17 alin. (2): ă(2) Prevederile alin. (1) sunt aplicabile
persoanelor care:
a) la data intrării în vigoare a prezentului capitol sunt
pensionari cumularzi;
b) după data intrării în vigoare a prezentului capitol devin
pensionari cumularzi.”;
— Art.19 alin. (3): ă(3) În cazul în care nivelul venitului realizat
din pensiile nete cumulate este mai mare decât nivelul salariului
mediu brut pe economie utilizat la fundamentarea bugetului
asigurărilor sociale de stat, persoana are obligația de a-și
exprima opțiunea, în scris, în termen de 15 zile de la data intrării

MONITORUL OFICIAL AL ROMÂNIEI, PARTEA I, Nr. 471/5.VII.2011
în vigoare a prezentului capitol, cu privire la menținerea în plată
a pensiei față de cuantumul căreia, potrivit art. 17, este permis
cumulul.”
Prin articolul unic din Ordonanța de urgență a Guvernului
nr. 11/2011 privind utilizarea indicatorului de referință câștigul
salarial mediu brut în actele normative din domeniul muncii și
protecției sociale, publicată în Monitorul Oficial al României,
Partea I, nr. 111 din 11 februarie 2011, a fost modificat cap. IV din
Legea nr. 329/2009. Astfel, potrivit articolului unic al ordonanței
de urgență menționate, ăÎn cuprinsul cap. IV din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional, publicată în
Monitorul Oficial al României, Partea I, nr. 761 din 9 noiembrie
2009, cu modificările și completările ulterioare, sintagma
«salariul mediu brut pe economie utilizat la fundamentarea
bugetului asigurărilor sociale de stat» se înlocuiește cu sintagma
«câștigul salarial mediu brut utilizat la fundamentarea bugetului
asigurărilor sociale de stat»”.
Autorul excepției susține că textele de lege criticate sunt
contrare prevederilor constituționale ale art. 16 alin. (1) potrivit
căruia cetățenii sunt egali în fața legii și a autorităților publice și
art. 20 referitor la tratatele internaționale privind drepturile
omului, precum și dispozițiilor art. 14 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea observă că s-a mai pronunțat asupra unor
critici similare prin Decizia nr. 206 din 15 februarie 2011,
publicată în Monitorul Oficial al României, Partea I, nr. 239 din
6 aprilie 2011.
Cu acel prilej, Curtea a observat că, prin Decizia nr. 1.414
din 4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009, a stabilit, în raport cu o
critică similară de neconstituționalitate, că întregul cap. IV din
lege este constituțional în măsura în care nu vizează persoanele
pentru care durata mandatului este stabilită expres în

11

Constituție. De asemenea, Curte a reținut că și-a menținut
această jurisprudență și în cadrul controlului a posteriori pe
calea excepției de neconstituționalitate, stabilind prin Decizia
nr. 1.149 din 28 septembrie 2010, publicată în Monitorul Oficial al
României, Partea I, nr. 711 din 26 octombrie 2010, că dispozițiile
art. 17—22 din Legea nr. 329/2009 sunt constituționale.
Curtea a mai statuat că nicio dispoziție constituțională nu
împiedică legiuitorul să suprime cumulul pensiei cu salariul, cu
condiția ca o asemenea măsură să se aplice în mod egal pentru
toți cetățenii, iar eventualele diferențe de tratament să aibă o
rațiune licită.
Curtea a constatat că nivelul pensiei nete până la care poate
opera cumulul la nivelul salariului mediu brut pe economie
utilizat la fundamentarea bugetului asigurărilor sociale de stat și
aprobat prin legea bugetului asigurărilor sociale de stat (devenit,
în prezent, câștigul salarial mediu brut utilizat la fundamentarea
bugetului asigurărilor sociale de stat) respectă condițiile de
obiectivitate (este expres prevăzut de lege, previzibil și
determinabil) și rezonabilitate (nivelul salariului mediu brut pe
economie constituie o opțiune justă și echilibrată) impuse de
principiul nediscriminării. Totodată, Curtea a apreciat că măsura
adoptată este proporțională cu situația care a determinat-o,
respectiv situația de criză economică în care se regăsește statul,
fiind rezultatul unui echilibru între scopul declarat al legii și
mijloacele folosite în realizarea lui, și este aplicată în mod
nediscriminatoriu tuturor persoanelor aflate în ipoteza normei.
De asemenea, Curtea a mai arătat că soluția legislativă care
instituie un anumit cuantum sau prag valoric, apreciat ca
rezonabil, corespunde unei opțiuni exclusive a legiuitorului,
nefiind deci o problemă de resortul contenciosului constituțional.
Astfel, Curtea a constatat că dispozițiile cap. IV din Legea
nr. 329/2009 sunt constituționale în măsura în care acestea nu
se referă la persoanele pentru care durata mandatului este
stabilită expres prin Constituție.
Neintervenind elemente noi, de natură a determina
schimbarea jurisprudenței Curții Constituționale, considerentele
și soluția deciziilor menționate își păstrează valabilitatea și în
cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 17 alin. (2) și art. 19 alin. (3) din Legea
nr. 329/2009 privind reorganizarea unor autorități și instituții publice, raționalizarea cheltuielilor publice, susținerea mediului de
afaceri și respectarea acordurilor-cadru cu Comisia Europeană și Fondul Monetar Internațional, excepție invocată de Vasile Mureș
în Dosarul nr. 121/121/2010 al Curții de Apel Galați — Secția contencios administrativ și fiscal.
Definitivă și general obligatorie.
Pronunțată în ședința publică din data de 12 aprilie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

12

MONITORUL OFICIAL AL ROMÂNIEI, PARTEA I, Nr. 471/5.VII.2011
CURTEA CONSTITUȚIONALĂ

D E C I Z I A Nr. 561
din 3 mai 2011

referitoare la excepția de neconstituționalitate a dispozițiilor art. 18 alin. (1)—(4)
din Legea nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate a
dispozițiilor art. 32 pct. 1 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, excepție ridicată de
Societatea Comercială ăEuro Team Solutions” — S.R.L. din PiatraNeamț în Dosarul nr. 1.290/103/2010 al Tribunalului Neamț —
Secția comercială și contencios administrativ. Excepția formează
obiectul Dosarului Curții Constituționale nr. 3.710D/2010.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii autoarei excepției,
prin care aceasta solicită admiterea excepției de
neconstituționalitate și judecarea în lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 13 iulie 2010, pronunțată în Dosarul
nr. 1.290/103/2010, Tribunalul Neamț — Secția comercială și
contencios administrativ a sesizat Curtea Constituțională cu
excepția de neconstituționalitate a dispozițiilor art. 32 pct. 1
din Ordonanța de urgență a Guvernului nr. 34/2009 cu privire
la rectificarea bugetară pe anul 2009 și reglementarea unor
măsuri financiar-fiscale, excepție ridicată de Societatea
Comercială ăEuro Team Solutions” — S.R.L. din Piatra-Neamț.
În motivarea excepției de neconstituționalitate autoarea
acesteia susține, în esență, că textul de lege criticat este
neconstituțional, deoarece contravine dispozițiilor art. 4 din
Codul fiscal care prevăd că acesta se modifică și se
completează numai prin lege, promovată, de regulă, cu 6 luni
înainte de data intrării în vigoare a acesteia, orice modificare
sau completare intrând în vigoare cu începere din prima zi a
anului următor celui în care a fost adoptată prin lege. Totodată,
arată că ăprevederile ordonanței sunt excesive”, situația
economică actuală dovedind faptul că această ordonanță nu și-a
atins obiectivele.
Tribunalul Neamț — Secția comercială și contencios
administrativ arată că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Instanța de judecată a sesizat Curtea Constituțională cu
excepția de neconstituționalitate a dispozițiilor art. 32 pct. 1 din
Ordonanța de urgență a Guvernului nr. 34/2009. Se observă că
dispozițiile art. 32 pct. 1 din Ordonanța de urgență a Guvernului
nr. 34/2009 modifică pe cele ale art. 18 alin. (1)—(4) din Legea
nr. 571/2003 privind Codul fiscal. Așa fiind, obiectul excepției
de neconstituționalitate îl constituie dispozițiile art. 18 alin. (1)—
(4) din Legea nr. 571/2003 privind Codul fiscal, publicată în
Monitorul Oficial al României, Partea I, nr. 927 din 23 decembrie
2003.
Ulterior sesizării Curții, în Monitorul Oficial al României,
Partea I, nr. 669 din 30 septembrie 2010, a fost publicată
Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal. Potrivit art. II din ordonanță, aceasta intră în vigoare
începând cu data de 1 octombrie 2010. Potrivit art. I pct. 1 din
Ordonanța de urgență a Guvernului nr. 87/2010, art. 18
alin. (2)—(7) din Legea nr. 571/2003 privind Codul fiscal se
abrogă.
Textele de lege criticate au, în prezent, următorul cuprins:
— Art. 18 alin. (1) din Legea nr. 571/2003 privind Codul fiscal:
ăContribuabilii care desfășoară activități de natura barurilor de
noapte, cluburilor de noapte, discotecilor, cazinourilor sau
pariurilor sportive, inclusiv persoanele juridice care realizează
aceste venituri în baza unui contract de asociere, și în cazul
cărora impozitul pe profit datorat pentru activitățile prevăzute în
acest articol este mai mic decât 5% din veniturile respective sunt
obligați la plata unui impozit de 5% aplicat acestor venituri
înregistrate.”;
— Art. 18 alin. (2)—(4) este abrogat.
În susținerea neconstituționalității acestor dispoziții legale,
autoarea excepției nu precizează textele constituționale pretins
încălcate.
I. Examinând excepția de neconstituționalitate a dispozițiilor
art. 18 alin. (2)—(4) din Legea nr. 571/2003 privind Codul fiscal,
Curtea constată că, ulterior sesizării sale, acestea au fost
abrogate prin Ordonanța de urgență a Guvernului nr. 87/2010,
publicată în Monitorul Oficial al României, Partea I, nr. 669 din
30 septembrie 2010.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții

MONITORUL OFICIAL AL ROMÂNIEI, PARTEA I, Nr. 471/5.VII.2011
dintr-o lege sau dintr-o ordonanță în vigoare [... ]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
devenită inadmisibilă excepția de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal.
II. În ceea ce privește excepția de neconstituționalitate a
dispozițiilor art. 18 alin. (1) din Legea nr. 571/2003 privind Codul
fiscal, Curtea constată că aceasta este nemotivată, contrar

13

prevederilor art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”.
Curtea constată că nu se poate substitui autorului excepției
în ceea ce privește invocarea unui motiv de neconstituționalitate,
deoarece ar exercita din oficiu un control de constituționalitate.
Așa fiind, Curtea urmează să respingă ca inadmisibilă excepția
de neconstituționalitate a dispozițiilor art. 18 alin. (1) din Legea
nr. 571/2003 privind Codul fiscal, astfel cum a fost formulată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca devenită inadmisibilă excepția de neconstituționalitate a dispozițiilor art. 18 alin. (2)—(4) din Legea
nr. 571/2003 privind Codul fiscal, excepție ridicată de Societatea Comercială ăEuro Team Solutions” — S.R.L. din Piatra-Neamț în
Dosarul nr. 1.290/103/2010 al Tribunalului Neamț — Secția comercială și contencios administrativ.
II. Respinge ca inadmisibilă excepția de neconstituționalitate a dispozițiilor art. 18 alin. (1) din Legea nr. 571/2003 privind
Codul fiscal, excepție ridicată de aceeași autoare în același dosar al aceleiași instanțe.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 568
din 3 mai 2011

referitoare la excepția de neconstituționalitate a dispozițiilor art. 120 din Legea nr. 46/2008 —
Codul silvic
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a prevederilor art. 120 din Legea nr. 46/2008 — Codul silvic,
excepție ridicată de Gheorghe Moldovan în Dosarul
nr. 515/188/2010 al Judecătoriei Bicaz și care formează obiectul
Dosarului Curții Constituționale nr. 4.027D/2010.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în dosarele
nr. 4.412D/2010 și nr. 4.558D/2010, având ca obiect excepția
de neconstituționalitate a prevederilor art. 120 din Legea

nr. 46/2008 — Codul silvic, excepție ridicată de Vasile Șincariu
în Dosarul nr. 1.970/237/2010 al Judecătoriei Gura Humorului
și din oficiu de către Tribunalul Mureș — Secția penală în
Dosarul nr. 3.503/289/2009 (în format vechi 3.555/2010) aflat
pe rolul său.
La apelul nominal se prezintă Alin Dominic Szanto, în calitate
de parte în Dosarul nr. 4.558D/2010, și se constată lipsa
celorlalte părți, față de care procedura de citare a fost legal
îndeplinită.
Curtea, din oficiu, pune în discuție conexarea dosarelor.
Partea prezentă nu este de acord cu conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea de obiect al cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 4.412D/2010 și nr. 4.558D/2010 la Dosarul
nr. 4.027D/2010, care a fost primul înregistrat.
Cauza fiind în stare de judecată, președintele acordă
cuvântul părții prezente, care critică aspecte referitoare la

14

MONITORUL OFICIAL AL ROMÂNIEI, PARTEA I, Nr. 471/5.VII.2011

calitatea sa de inculpat în cauza dedusă judecății în fața
instanței de drept comun.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența în materie.
C U R T E A,

având în vedere actele și lucrările dosarelor, constată
următoarele:
Prin încheierile din 22 septembrie 2010, 1 noiembrie 2010 și
8 octombrie 2010, pronunțate în dosarele nr. 515/188/2010,
nr. 1.970/237/2010 și nr. 3.503/289/2009 (în format vechi
3.555/2010), Judecătoria Bicaz, Judecătoria Gura Humorului
și Tribunalul Mureș — Secția penală au sesizat Curtea
Constituțională cu excepția de neconstituționalitate a
prevederilor art. 120 din Legea nr. 46/2008 — Codul silvic.
Excepția a fost ridicată, în dosarele de mai sus, de Gheorghe
Moldovan, Vasile Șincariu și, din oficiu, de către Tribunalul
Mureș — Secția penală în cauze având ca obiect săvârșirea
unor infracțiuni silvice.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 1 alin. (4) referitoare la
separația puterilor în stat, art. 16 referitoare la Egalitatea în
drepturi, art. 21 alin. (3) referitoare la liberul acces la justiție,
art. 124 referitoare la Înfăptuirea justiției și ale art. 126 alin. (1)
referitoare la realizarea justiției prin Înalta Curte de Casație și
Justiție și prin celelalte instanțe judecătorești stabilite de lege,
deoarece sunt în contradicție cu art. 181 din Codul penal,
judecătorul nemaiputând aprecia cu privire la gradul de pericol
social concret al unei infracțiuni silvice.
Judecătoria
Bicaz
opinează
că
excepția
de
neconstituționalitate este întemeiată, deoarece lipsește
judecătorul de dreptul de a stabili în concret dacă fapta comisă
are un anumit grad de pericol social. Prin aceasta sunt afectate
deopotrivă principiul separației puterilor în stat și înfăptuirea
justiției.
Judecătoria Gura Humorului opinează că excepția de
neconstituționalitate este neîntemeiată, sens în care face
trimitere la jurisprudența în materie.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 120 din Legea nr. 46/2008 — Codul silvic,
publicată în Monitorul Oficial al României, Partea I, nr. 238 din
27 martie 2008, care au următorul conținut: ăFaptele prevăzute
la art. 106—113 prezintă gradul de pericol social al unei
infracțiuni, indiferent de modul și de mijloacele de săvârșire a
faptei, de scopul urmărit, de împrejurările în care fapta a fost

comisă, de urmarea produsă sau care s-ar fi putut produce,
precum și de persoana și de conduita făptuitorului.”
Autorii excepției de neconstituționalitate susțin că prevederile
legale menționate încalcă dispozițiile constituționale ale art. 1
alin. (4) referitoare la separația puterilor în stat, art. 16 referitoare
la Egalitatea în drepturi, art. 21 alin. (3) referitoare la liberul
acces la justiție, art. 124 referitoare la Înfăptuirea justiției și ale
art. 126 alin. (1) referitoare la realizarea justiției prin Înalta Curte
de Casație și Justiție și prin celelalte instanțe judecătorești
stabilite de lege.
Examinând excepția de neconstituționalitate, Curtea
constată că asupra dispozițiilor legale criticate s-a mai pronunțat
din perspectiva unor critici similare. Astfel, cu prilejul pronunțării
Deciziei nr. 1.309 din 14 octombrie 2010, publicată în Monitorul
Oficial al României, Partea I, nr. 748 din 9 noiembrie 2010,
Curtea Constituțională, respingând ca neîntemeiată excepția de
neconstituționalitate a dispozițiilor art. 120 din Codul silvic, a
statuat că posibilitatea conferită judecătorului de a diminua până
la anihilare una dintre trăsăturile infracțiunilor silvice în funcție de
atingerea minimă adusă uneia dintre valorile sociale apărate, de
modul și mijloacele de săvârșire, de scopul urmărit, de persoana
și conduita făptuitorului, precum și de alte criterii intrinseci ale
faptei are drept scop protejarea unui interes public.
Totodată, cât privește susținerea potrivit căreia dispozițiile
legale criticate contravin art. 16 și 21 din Constituție, Curtea a
constatat că nu poate fi primită, întrucât acestea se aplică tuturor
celor aflați în ipoteza normei contestate, fără niciun fel de
considerente arbitrare, fiind deopotrivă respectate toate regulile
și garanțiile procedurale referitoare la un proces echitabil.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Distinct de acestea, Curtea mai constată că dispozițiile legale
criticate nu afectează principiul separației puterilor în stat și
dreptul judecătorului de a înfăptui actul de justiție prin
posibilitatea de a stabili în concret cu privire la pericolul social al
infracțiunilor prevăzute în Legea nr. 46/2008.
O astfel de critică nu poate fi primită, deoarece, în acord cu
dispozițiile art. 1 alin. (4) din Constituție referitoare la
organizarea statului potrivit principiului separației puterilor
legislativă, executivă și judecătorească, Parlamentul, ca unică
autoritate legiuitoare a țării, poate stabili, în considerarea unor
situații de interes public, ca anumite fapte antisociale să fie
catalogate drept infracțiuni, autorii lor urmând a suporta
consecințele ce decurg din aceasta. O asemenea reglementare
este justificată de scopul urmărit privitor la prezervarea fondului
forestier și nu în ultimul rând de preocuparea de a recunoaște și
conferi oricărei persoane dreptul la un mediu înconjurător
sănătos și echilibrat ecologic.
Prin instituirea cu titlu peremptoriu a existenței pericolului
social pentru infracțiunile prevăzute la art. 106—113 din Legea
nr. 46/2008, indiferent de modul și mijloacele de comitere, nu
este afectat în niciun fel dreptul judecătorului de a stabili
existența împrejurărilor consacrate de art. 181 din Codul penal,
pentru că o astfel de cauză de impunitate nu are rang
constituțional. Dimpotrivă, în limitele legii, instanța de judecată
nu este cu nimic împiedicată să stabilească dacă fapta există,
dacă constituie infracțiune și dacă a fost săvârșită cu vinovăție
de persoana cercetată.
În plus, norma criticată are și un pronunțat caracter preventiv
de natură a intimida potențialii autori ai faptelor incriminate în
Legea nr. 46/2008.

MONITORUL OFICIAL AL ROMÂNIEI, PARTEA I, Nr. 471/5.VII.2011

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 120 din Legea nr. 46/2008 — Codul silvic,
excepție ridicată de Gheorghe Moldovan în Dosarul nr. 515/188/2010 al Judecătoriei Bicaz, de Vasile Șincariu în Dosarul
nr. 1.970/237/2010 al Judecătoriei Gura Humorului și din oficiu de către instanța de judecată în Dosarul nr. 3.503/289/2009 (nr. în
format vechi 3.555/2010) al Tribunalului Mureș — Secția penală.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 720
din 31 mai 2011

referitoare la excepția de neconstituționalitate a dispozițiilor art. 741 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 741 alin. 1 din Codul penal, excepție ridicată de
Ionuț Lucian Macovei în Dosarul nr. 4.756/279/2008 al
Judecătoriei Piatra-Neamț.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca devenită inadmisibilă,
deoarece după sesizarea Curții Constituționale dispozițiile legale
criticate au fost declarate neconstituționale prin Decizia nr. 573
din 3 mai 2011, publicată în Monitorul Oficial al României, Partea I,
nr. 363 din 25 mai 2011.
C U R T E A,

având în vedere actele și lucrările dosarului, constată
următoarele:
Prin Încheierea din 8 aprilie 2011, pronunțată în Dosarul
nr. 4.756/279/2008, Judecătoria Piatra-Neamț a sesizat
Curtea Constituțională cu excepția de neconstituționalitate
a prevederilor art. 741 alin. 1 din Codul penal, excepție

ridicată de Ionuț Lucian Macovei în dosarul de mai sus având ca
obiect soluționarea unei cauze penale în rejudecare.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) referitoare la
egalitatea cetățenilor în fața legii, fără privilegii și fără
discriminări, deoarece nu se înțelege foarte clar din text dacă
drept urmare a acestuia reducerea de pedeapsă este aplicabilă
și persoanelor cercetate pentru comiterea infracțiunii silvice
prevăzute de art. 112 din Legea nr. 46/2008, infracțiune care,
sub aspectul laturii obiective, vizează aceleași elemente ca și
cea prevăzută de art. 248 din Codul penal.
Judecătoria Piatra-Neamț opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale, deoarece principiul egalității în drepturi nu
implică tratarea juridică uniformă a tuturor infracțiunilor, iar
reglementarea unui regim sancționator în funcție de acoperirea
prejudiciului cauzat prin infracțiunea săvârșită este expresia
firească a principiului constituțional menționat, care impune ca
la aceleași situații juridice să se aplice același regim juridic, iar
la situații juridice diferite, tratamentul juridic să fie diferențiat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

16

MONITORUL OFICIAL AL ROMÂNIEI, PARTEA I, Nr. 471/5.VII.2011

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 741 alin. 1 din Codul penal, introdus prin art. XX
pct. 2 din Legea nr. 202/2010 privind unele măsuri pentru
accelerarea soluționării proceselor, publicată în Monitorul Oficial
al României, Partea I, nr. 714 din 26 octombrie 2010, care au
următorul conținut:
— Art. 741 din Codul penal: ăÎn cazul săvârșirii infracțiunilor
de gestiune frauduloasă, înșelăciune, delapidare, abuz în
serviciu contra intereselor persoanelor, abuz în serviciu contra
intereselor publice, abuz în serviciu în formă calificată și
neglijență în serviciu, prevăzute în prezentul cod, ori a unor
infracțiuni economice prevăzute în legi speciale, prin care s-a
pricinuit o pagubă, dacă în cursul urmăririi penale sau al

judecății, până la soluționarea cauzei în primă instanță, învinuitul
sau inculpatul acoperă integral prejudiciul cauzat, limitele
pedepsei prevăzute de lege pentru fapta săvârșită se reduc la
jumătate.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 alin. (1) referitoare la egalitatea cetățenilor în fața
legii, fără privilegii și fără discriminări.
Examinând excepția de neconstituționalitate, Curtea
constată că prin Decizia nr. 573 din 3 mai 2011, publicată în
Monitorul Oficial al României, Partea I, nr. 363 din 25 mai 2011,
a admis excepția de neconstituționalitate și a constatat că
dispozițiile art. 741 din Codul penal sunt neconstituționale.
Pe cale de consecință, ținând seama de dispozițiile art. 29
alin. (3) și (5) din Legea nr. 47/1992 privind organizarea și
funcționarea Curții Constituționale, precum și de împrejurarea
că prezenta excepție a fost ridicată anterior pronunțării deciziei
de admitere mai sus menționate, Curtea urmează a respinge
prezenta excepție ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 741 alin. 1 din Codul penal, excepție
ridicată de Ionuț Lucian Macovei în Dosarul nr. 4.756/279/2008 al Judecătoriei Piatra-Neamț.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 471/5.VII.2011 conține 16 pagini.

Prețul: 3,20 lei

&JUYDGY|524323]
ISSN 1453—4495

