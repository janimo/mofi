PARTEA I

Anul 179 (XXIII) — Nr. 671

Marți, 20 septembrie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE PARLAMENTULUI ROMÂNIEI

14.

— Hotărâre privind completarea structurii și
componenței Guvernului ............................................

2

DECRETE
692.
693.

— Decret pentru eliberarea din funcție a unui consilier
prezidențial ................................................................

2

— Decret pentru numirea unui membru al Guvernului....

3

DECIZII ALE CURȚII CONSTITUȚIONALE
Decizia nr. 1.019 din 14 iulie 2011 referitoare la excepția de
neconstituționalitate a dispozițiilor art. 170 alin. 1 și 3
și ale art. 244 alin. 1 pct. 2 din Codul de procedură
civilă ..........................................................................

3–4

Decizia nr. 1.033 din 14 iulie 2011 referitoare la excepția de
neconstituționalitate a dispozițiilor art. 3841 din Codul
de procedură civilă ....................................................

5–6

HOTĂRÂRI ALE GUVERNULUI ROMÂNIEI
913.

— Hotărâre pentru modificarea Hotărârii Guvernului
nr. 1.244/2010 privind aprobarea cuantumului plății
naționale directe complementare în sectorul
zootehnic, pentru specia bovine, în anul 2010, a
Hotărârii Guvernului nr. 1.175/2010 pentru aprobarea
cuantumului plății naționale directe complementare în
sectorul zootehnic, pentru specia ovine/caprine, în
anul 2010, precum și a Hotărârii Guvernului
nr. 1.302/2010 privind aprobarea ajutoarelor de stat
care se acordă producătorilor agricoli pentru perioada
2010—2011 și a sumei totale alocate acestor ajutoare
de stat ........................................................................

7–8

2

MONITORUL OFICIAL AL ROMÂNIEI, PARTEA I, Nr. 671/20.IX.2011

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
privind completarea structurii și componenței Guvernului
În temeiul prevederilor art. 85 alin. (3) din Constituția României, republicată,
Parlamentul României emite prezenta hotărâre.
Art. 1. — La propunerea primului-ministru, se aprobă
completarea structurii și componenței Guvernului, după cum
urmează:
I. Se înființează Ministerul Afacerilor Europene.
II. Se va numi domnul Leonard Orban în funcția de membru
al Guvernului, ministrul afacerilor europene.
Art. 2. — Nu fac obiectul modificării structurii și componenței
Guvernului celelalte ministere și ceilalți membri ai Guvernului

prevăzuți în Hotărârea Parlamentului României nr. 39/2009
pentru acordarea încrederii Guvernului, cu modificările și
completările rezultate din aplicarea art. 85 alin. (2) din
Constituția României, republicată.
Art. 3. — Prezenta hotărâre se comunică Președintelui
României în vederea exercitării atribuțiilor prevăzute la art. 85
alin. (2) și (3) din Constituția României, republicată.

Această hotărâre a fost adoptată de Camera Deputaților și de Senat în ședința comună din 20 septembrie 2011, cu votul
majorității deputaților și senatorilor.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 20 septembrie 2011.
Nr. 14.

DECRETE
PREȘEDINTELE ROMÂNIEI

DECRET
pentru eliberarea din funcție a unui consilier prezidențial
În temeiul art. 94 lit. c) și al art. 100 alin. (1) din Constituția României,
republicată, precum și al art. 4 alin. (1) din Legea nr. 47/1994 privind serviciile din
subordinea Președintelui României, republicată, cu modificările și completările
ulterioare,
Președintele României d e c r e t e a z ă:
Articol unic. — Domnul Leonard Orban se eliberează din funcția de consilier
prezidențial.
PREȘEDINTELE ROMÂNIEI

TRAIAN BĂSESCU

București, 20 septembrie 2011.
Nr. 692.

MONITORUL OFICIAL AL ROMÂNIEI, PARTEA I, Nr. 671/20.IX.2011

3

PREȘEDINTELE ROMÂNIEI

DECRET
pentru numirea unui membru al Guvernului
În temeiul prevederilor art. 85 alin. (2) și (3) și ale art. 100 alin. (1) din
Constituția României, republicată,
având în vedere propunerea primului-ministru și Hotărârea Parlamentului
României nr. 14/2011 privind completarea structurii și componenței Guvernului,
Președintele României d e c r e t e a z ă:
Articol unic. — Se numește domnul Leonard Orban în funcția de membru al
Guvernului, ministrul afacerilor europene.
PREȘEDINTELE ROMÂNIEI

TRAIAN BĂSESCU
București, 20 septembrie 2011.
Nr. 693.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.019
din 14 iulie 2011

referitoare la excepția de neconstituționalitate a dispozițiilor art. 170 alin. 1 și 3
și ale art. 244 alin. 1 pct. 2 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 170 alin. 1 și 3 și ale
art. 244 alin. 1 pct. 2 din Codul de procedură civilă, excepție
ridicată de Anton Miluță în Dosarul nr. 6.978/245/2009 al
Judecătoriei Iași — Secția civilă și care formează obiectul
Dosarului Curții Constituționale nr. 3.213D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 23 februarie 2010, pronunțată în Dosarul
nr. 6.978/245/2009, Judecătoria Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 170 alin. 1 și ale art. 244 alin. 1 pct. 2 din

Codul de procedură civilă, excepție ridicată de Anton Miluță
într-o cauză având ca obiect partajul unor bunuri comune.
În motivarea excepției de neconstituționalitate autorul
arată că dispozițiile procedurale care consacră caracterul
facultativ al suspendării judecării cauzei, prevăzând drept cauză
de suspendare numai situația în care a fost începută urmărirea
penală, încalcă dreptul la un proces echitabil al părții căreia i se
respinge cererea de suspendare întemeiată pe o plângere
penală privind falsul de identitate al părții adverse, aflată în curs
de cercetare. O atare situație creează premisele soluționării
procesului vizavi de o persoană cu o identitate falsă, împrejurare
ce pune în pericol securitatea raporturilor juridice care vor fi
consfințite prin hotărârea judecătorească. De asemenea,
prevederile art. 170 alin. 1 din Codul de procedură civilă, care
permit instanței decăderea din proba cu martori în condițiile în
care aceasta fusese încuviințată legal, însă martorul nu s-a
prezentat pentru că a fost plecat din țară, sunt neconstituționale,
întrucât încalcă prevederile constituționale referitoare la dreptul
la un proces echitabil.
Judecătoria Iași — Secția civilă apreciază ca neîntemeiată
excepția de neconstituționalitate invocată, deoarece, prin
instituirea unei anumite proceduri în care legiuitorul a condiționat
valorificarea unor drepturi în cadrul anumitor termene, nu s-a
urmărit restrângerea dreptului la un proces echitabil, ci exclusiv
instaurarea unui climat de ordine, indispensabil în vederea
exercitării dreptului constituțional prevăzut de art. 21.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

4

MONITORUL OFICIAL AL ROMÂNIEI, PARTEA I, Nr. 671/20.IX.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Din examinarea notelor scrise, a argumentelor pe care
autorul excepției își întemeiază criticile de neconstituționalitate
rezultă că obiect al excepției îl reprezintă prevederile art. 170
alin. 1 și 3 și ale art. 244 alin. 1 pct. 2 din Codul de procedură
civilă, care au următorul conținut:
— Art. 170 alin. 1 și 3: ăCând s-a încuviințat o cercetare
locală, expertiză sau dovadă cu martori, partea care a propus-o
este obligată ca, în termen de 5 zile de la încuviințare, să
depună suma statornicită de instanță pentru cheltuielile de
cercetare, drumul și despăgubirea martorilor sau plata
expertului; recipisa se va depune la grefa instanței. [...]
Neîndeplinirea acestor obligații atrage decăderea, pentru
acea instanță, din dovada încuviințată.”;
— Art. 244 alin. 1 pct. 2: ăInstanța poate suspenda judecata:
[...]
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce urmează
să se dea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1) și (3) privind accesul liber la justiție
și dreptul la un proces echitabil.
Examinând excepția de neconstituționalitate, Curtea
constată că asupra constituționalității dispozițiilor art. 170 alin. 1
și 3 din Codul de procedură civilă s-a pronunțat în prealabil,
respingând criticile ca neîntemeiate. Astfel, prin Decizia nr. 400
din 5 octombrie 2004, publicată în Monitorul Oficial al României,
Partea I, nr. 1.012 din 3 noiembrie 2004, Curtea a reținut că
textele de lege criticate reglementează obligația părții care a
solicitat administrarea unor probatorii, precum cercetarea locală,
expertiza sau dovada cu martori, pe care instanța le-a
încuviințat, de a avansa în termen de 5 zile cheltuielile necesare
pentru cercetare, drumul și despăgubirea martorilor sau plata
expertului, sub sancțiunea decăderii din proba încuviințată.
În această materie, ca de altfel în toate cazurile în care
legiuitorul a condiționat valorificarea unui drept de exercitarea
sa în interiorul unui anumit termen, nu s-a procedat în acest fel

cu intenția de a restrânge accesul liber la justiție, de care, în
mod evident, cel interesat beneficiază în cadrul termenului legal
instituit, ci exclusiv pentru a instaura un climat de ordine,
indispensabil în vederea exercitării dreptului constituțional
prevăzut de art. 21, prevenind astfel abuzurile și asigurând
protecția drepturilor și intereselor legitime ale celorlalte părți. De
altfel, Curtea a statuat în mod constant că reglementarea de
către legiuitor, în limitele competenței ce i-a fost conferită prin
Constituție, a condițiilor de exercitare a unui drept, subiectiv sau
procesual, inclusiv prin instituirea unor termene, nu constituie o
restrângere a exercițiului acestuia, ci doar o modalitate eficientă
de a preveni exercitarea sa abuzivă, în detrimentul altor titulari
de drepturi, în egală măsură ocrotite. Așa fiind, termenul instituit
prin textul de lege criticat are în vedere soluționarea procesului
cu celeritate, nedepunerea sumei statornicite de instanță în cele
5 zile de la încuviințarea probei cauzând o amânare nejustificată
a judecății.
De altfel, art. 126 alin. (2) din Constituție, republicată, potrivit
căruia ăCompetența instanțelor judecătorești și procedura de
judecată sunt prevăzute numai prin lege”, atribuie exclusiv
legiuitorului prerogativa stabilirii competenței și procedurii de
judecată, inclusiv a condițiilor de exercitare a diferitelor drepturi
procesuale. Prin urmare, termenele procedurale instituite de
textul de lege criticat reprezintă expresia aplicării dispozițiilor
constituționale invocate mai sus.
Cu privire la critica de neconstituționalitate a prevederilor
art. 244 alin. 1 pct. 2 din Codul de procedură civilă, Curtea reține
că acestea reglementează unul dintre cazurile de suspendare
facultativă a judecății procesului civil atunci când s-a început
urmărirea penală pentru o infracțiune care ar avea o înrâurire
hotărâtoare asupra hotărârii ce urmează să soluționeze cauza.
Curtea constată că și asupra constituționalității acestor
dispoziții s-a mai pronunțat, de exemplu, prin Decizia nr. 29 din 27
ianuarie 2004, publicată în Monitorul Oficial al României, Partea I,
nr. 170 din 26 februarie 2004. Cu acel prilej, Curtea a statuat că,
având posibilitatea de a aprecia oportunitatea suspendării cursului
judecății, instanța este chemată să cenzureze toate acele cazuri
care ar putea constitui pretext pentru tergiversarea judecății. Prin
urmare, lăsarea măsurii suspendării la aprecierea judecătorului,
atunci când dezlegarea pricinii depinde de existența unui drept
care face obiectul unui alt proces aflat în curs, este menită să îi
permită acestuia să își exercite rolul activ, sancționând eventualele
tentative de exercitare abuzivă a drepturilor procesuale,
incontestabil mai eficient decât în situația în care suspendarea ar
avea caracter imperativ.
Întrucât, față de cele examinate de Curtea Constituțională,
nu au intervenit elemente noi, de natură să determine
schimbarea jurisprudenței la care s-a făcut referire, cele statuate
prin deciziile menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 170 alin. 1 și 3 și ale art. 244 alin. 1 pct. 2
din Codul de procedură civilă, excepție ridicată de Anton Miluță în Dosarul nr. 6.978/245/2009 al Judecătoriei Iași — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 671/20.IX.2011

5

CURTEA CONSTITUȚIONALĂ

D E C I Z I A Nr. 1.033
din 14 iulie 2011

referitoare la excepția de neconstituționalitate a dispozițiilor art. 3841 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3841 din Codul de procedură civilă, excepție
ridicată de Societatea Comercială ăNiros Distribuție” — S.R.L. din
București în Dosarul nr. 4.978/94/2010 al Judecătoriei Buftea —
Secția civilă și care face obiectul Dosarului nr. 3.447D/2010 al
Curții Constituționale.
La apelul nominal lipsesc părțile, față de care procedura de
citare a fost legal îndeplinită.
Președintele dispune să se facă apelul și în dosarele Curții
nr. 3.448D/2010 și nr. 4.289D/2010, care au același obiect al
excepției de neconstituționalitate. Critica a fost formulată de
același autor în dosarele nr. 4.979/94/2010 și nr. 8.340/94/2010
ale Judecătoriei Buftea — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele mai sus menționate,
pune în discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 3.448D/2010 și
nr. 4.289D/2010 la Dosarul nr. 3.447D/2010, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența Curții în această
materie.
C U R T E A,

având în vedere actele și lucrările dosarelor, reține următoarele:
Prin încheierile din camera de consiliu din 19 iulie 2010 și
11 octombrie 2010, pronunțate în dosarele nr. 4.978/94/2010,
nr. 4.979/94/2010 și nr. 8.340/94/2010, Judecătoria Buftea —
Secția civilă a sesizat Curtea Constituțională cu
soluționarea excepției de neconstituționalitate a
prevederilor art. 3841 din Codul de procedură civilă, excepție
ridicată de Societatea Comercială ăNiros Distribuție” — S.R.L.
din București în dosare având ca obiect autorizarea, în vederea
executării unui titlu executoriu, a pătrunderii în încăperile
debitorului.

În motivarea excepției de neconstituționalitate autorul
acesteia susține că dispozițiile art. 3841 din Codul de procedură
civilă sunt neconstituționale, întrucât prin procedura instituită se
elimină dreptul la un proces echitabil al debitorului, judecătorul
soluționând cererea fără a analiza, în concret, dacă există
motive pentru care pătrunderea în încăperi nu poate fi
încuviințată. În aceste condiții, reclamantul-creditor are o poziție
privilegiată față de pârâtul-debitor, determinată de împrejurarea
că hotărârea se pronunță fără citarea părților și are caracter
executoriu de drept.
De asemenea, autorul excepției arată că dispozițiile legale
criticate încalcă dreptul constituțional de acces la o activitate
economică, întrucât în cadrul executării silite se poate pătrunde
în orice încăpere a debitorului, putând fi astfel dezvăluite
aspecte care nu au legătură cu executarea, care țin de modul în
care societatea își desfășoară activitatea, precum și aspecte
relevante, confidențiale ale afacerii.
Judecătoria Buftea — Secția civilă consideră că excepția
de neconstituționalitate este neîntemeiată, prevederile legale
criticate fiind în acord cu dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3841 din Codul de procedură civilă, text de lege
care are următorul cuprins: ăÎn vederea executării unei hotărâri
judecătorești, executorul judecătoresc poate intra în încăperile
ce reprezintă domiciliul, reședința sau sediul unei persoane,
precum și în orice alte locuri, cu consimțământul acesteia, iar în
caz de refuz, cu forța publică.
În cazul altor titluri executorii decât hotărârile judecătorești, la
cererea executorului judecătoresc, instanța de executare va
autoriza, prin hotărâre, intrarea în locurile menționate la alin. 1.
Instanța se pronunță de urgență în camera de consiliu, fără
citarea părților, prin hotărâre irevocabilă și executorie.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) și (2) privind egalitatea în drepturi, art. 21
alin. (1)—(3) referitor la accesul liber la justiție, art. 24 alin. (1)

6

MONITORUL OFICIAL AL ROMÂNIEI, PARTEA I, Nr. 671/20.IX.2011

privind dreptul la apărare și ale art. 45 care consacră libertatea
economică.
De asemenea, sunt considerate a fi încălcate și prevederile
art. 6 paragraful 1 din Convenția pentru apărarea drepturilor
omului și a libertăților fundamentale, art. 1 din primul Protocol
adițional la Convenție, art. 10 din Declarația Universală a
Drepturilor Omului și art. 14 pct. 1 din Pactul internațional cu
privire la drepturile civile și politice.
Examinând excepția de neconstituționalitate, Curtea
constată că dispozițiile art. 3841 alin. 1 din Codul de procedură
civilă prevăd dreptul organului de executare silită de a pătrunde
în locurile unde se află bunurile debitorului. O atare dispoziție
este indispensabilă în cadrul procedurii executării silite, atunci
când datornicul refuză executarea de bunăvoie a obligației de
plată constatate printr-o hotărâre judecătorească, constituind
unul dintre mijloacele prin care executorul judecătoresc își
îndeplinește atribuțiile legale. Intrarea în încăperile ce reprezintă
domiciliul, reședința sau sediul unei persoane se poate realiza
numai în cazul în care titlul executoriu îl reprezintă o hotărâre
judecătorească și numai cu consimțământul persoanei
respective și doar în caz de refuz cu ajutorul forței publice.
În cazul altor titluri executorii devin incidente dispozițiile
art. 3841 alin. 2 din Codul de procedură civilă, care prevăd că,
în cazul neîndeplinirii voluntare a obligației, executorul
judecătoresc poate intra în încăperile ce reprezintă domiciliul,
reședința sau sediul unei persoane, precum și în orice alte locuri
numai după ce instanța de executare va emite o hotărâre care
să autorizeze această operațiune. Or, Curtea constată că
necesitatea obținerii acestei autorizații din partea instanței
judecătorești constituie o garanție pentru debitorul executat silit,
de natură a împiedica exercitarea abuzivă a drepturilor ce
decurg din titlul executoriu împotriva sa, astfel încât nu poate
reține încălcarea vreunei dispoziții constituționale.
Astfel, prevederile criticate nu constituie o îngrădire a liberului
acces la justiție sau a dreptului la apărare, întrucât acestea, ca
de altfel oricare alte drepturi fundamentale consacrate ca atare
de Constituție, au caracter legitim numai în măsura în care sunt
exercitate cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte

subiecte de drept. Curtea constată că stabilirea de către legiuitor
a acestor limite nu aduce nicio îngrădire dreptului în sine, ci,
dimpotrivă, creează premisele valorificării sale în concordanță
cu exigențele generale proprii unui stat de drept.
Curtea constată că dispozițiile legale criticate sunt deopotrivă
aplicabile tuturor persoanelor care se află în aceeași situație, în
aceeași poziție procesuală, respectiv de debitor ale cărui bunuri
sunt urmărite prin măsuri de executare silită. Examinarea
art. 3841 din Codul de procedură civilă, în raport cu prevederile
constituționale ale art. 16 alin. (1), nu evidențiază nicio
contrarietate, întrucât părțile care au calitatea de debitori în
cadrul procedurii executării silite și creditorii acestora nu se află
în situații juridice similare, de natură să impună și să justifice un
tratament juridic identic, unica ipoteză în care deosebirile de
regim juridic ar putea fi calificate ca fiind discriminatorii. Prin
urmare, Curtea constată că textul de lege criticat nu aduce
atingere principiului egalității în drepturi a cetățenilor, părțile
implicate în proces beneficiind de toate garanțiile procesuale
pentru valorificarea drepturilor proprii.
Pe de altă parte, Curtea reține că garantarea libertății
economice, consacrată de art. 45 din Legea fundamentală,
trebuie să aibă loc, în mod egal, pentru toți cei care desfășoară
o activitate economică. Astfel, garantarea drepturilor
comercianților debitori nu poate aduce prejudicii drepturilor
creditorilor. Prin urmare, limitarea exercițiului unor drepturi ale
debitorilor care nu și-au exercitat voluntar obligațiile de plată
apare ca justificată cu prilejul desfășurării procedurii executării
silite, ce urmărește tocmai acoperirea pasivului acestora, prin
satisfacerea creanțelor creditorilor.
Față de cele arătate, Curtea constată că prevederile art. 3841
din Codul de procedură civilă sunt în concordanță cu prevederile
constituționale invocate de autorul excepției, precum și cu
reglementările internaționale cuprinse în art. 6 paragraful 1 din
Convenția pentru apărarea drepturilor omului și a libertăților
fundamentale, art. 1 din primul Protocol adițional la Convenție,
art. 10 din Declarația Universală a Drepturilor Omului și art. 14
pct. 1 din Pactul internațional cu privire la drepturile civile și politice.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3841 din Codul de procedură civilă, excepție
ridicată de Societatea Comercială ăNiros Distribuție” — S.R.L. din București în dosarele nr. 4.978/94/2010, nr. 4.979/94/2010 și nr.
8.340/94/2010 ale Judecătoriei Buftea — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 671/20.IX.2011

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.244/2010 privind aprobarea cuantumului plății
naționale directe complementare în sectorul zootehnic, pentru specia bovine, în anul 2010,
a Hotărârii Guvernului nr. 1.175/2010 pentru aprobarea cuantumului plății naționale directe
complementare în sectorul zootehnic, pentru specia ovine/caprine, în anul 2010,
precum și a Hotărârii Guvernului nr. 1.302/2010 privind aprobarea ajutoarelor de stat
care se acordă producătorilor agricoli pentru perioada 2010—2011
și a sumei totale alocate acestor ajutoare de stat
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Articolul 1 din Hotărârea Guvernului nr. 1.244/2010
privind aprobarea cuantumului plății naționale directe
complementare în sectorul zootehnic, pentru specia bovine, în
anul 2010, publicată în Monitorul Oficial al României, Partea I,
nr. 838 din 14 decembrie 2010, cu modificările ulterioare, se
modifică și va avea următorul cuprins:
ăArt. 1. — Se aprobă cuantumul plății naționale directe
complementare în sectorul zootehnic la specia bovine, pentru
cererile depuse în anul 2010, denumită în continuare primă pe
exploatație, în valoare unitară de 410 lei/cap bovină, în limita
sumei de 533.817.950 lei, care se asigură de la bugetul de stat,
prin bugetul aprobat Ministerului Agriculturii și Dezvoltării Rurale
pe anul 2011.”
Art. II. — Alineatul (1) al articolului unic din Hotărârea
Guvernului nr. 1.175/2010 pentru aprobarea cuantumului plății
naționale directe complementare în sectorul zootehnic, pentru
specia ovine/caprine, în anul 2010, publicată în Monitorul Oficial
al României, Partea I, nr. 797 din 29 noiembrie 2010, se
modifică și va avea următorul cuprins:
ăArticol unic. — (1) Se aprobă cuantumul plății naționale
directe complementare în sectorul zootehnic la specia

ovine/caprine pentru cererile depuse în anul 2010, denumită în
continuare primă pe exploatație, în valoare unitară de 40 lei/cap
ovine/caprine, în limita sumei de 263.673.732 lei, care se
asigură de la bugetul de stat, prin bugetul aprobat Ministerului
Agriculturii și Dezvoltării Rurale pe anul 2011.”
Art. III. — Hotărârea Guvernului nr. 1.302/2010 privind
aprobarea ajutoarelor de stat care se acordă producătorilor
agricoli pentru perioada 2010—2011 și a sumei totale alocate
acestor ajutoare de stat, publicată în Monitorul Oficial al
României, Partea I, nr. 874 din 28 decembrie 2010, cu
modificările ulterioare, se modifică după cum urmează:
1. Articolul 2 va avea următorul cuprins:
ăArt. 2. — Valoarea totală a ajutoarelor de stat prevăzute la
art. 1 este de 1.113.519 mii lei și se asigură de la bugetul de
stat, în limita prevederilor bugetare aprobate Ministerului
Agriculturii și Dezvoltării Rurale pe anii 2010 și 2011.”
2. Anexa ăAjutoarele de stat care se acordă
producătorilor agricoli pentru perioada 2010—2011 și suma
totală alocată acestor ajutoare de stat” se modifică și se
înlocuiește cu anexa care face parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu

București, 14 septembrie 2011.
Nr. 913.

8

MONITORUL OFICIAL AL ROMÂNIEI, PARTEA I, Nr. 671/20.IX.2011
ANEXĂ
(Anexa la Hotărârea Guvernului nr. 1.302/2010)

Ajutoarele de stat care se acordă producătorilor agricoli pentru perioada 2010—2011
și suma totală alocată acestor ajutoare de stat

Denumirea ajutorului de stat

Perioada
pentru care se acordă
ajutorul de stat

Suma totală
alocată fiecărei perioade
— mii lei —

Realizarea angajamentelor
asumate în favoarea
bunăstării păsărilor

18 noiembrie 2010—
15 octombrie 2011

388.700

Realizarea angajamentelor
asumate în favoarea
bunăstării și protecției
porcinelor

18 noiembrie 2010—
15 octombrie 2011

304.126

2.

Ajutoare pentru sectorul creșterii animalelor
[art. 10 lit. g) din Ordonanța Guvernului
nr. 14/2010, aprobată cu modificări și
completări prin Legea nr. 74/2010, cu
completările ulterioare]

În sectorul creșterii
animalelor, pentru
colectarea cadavrelor de
animale

13 octombrie 2010—
30 septembrie 2011

5.815

3.

Aplicarea Directivei 2003/96/CE a Consiliului
din 27 octombrie 2003 privind restructurarea
cadrului comunitar de impozitare a
produselor energetice și a electricității sub
formă de rambursare

Ajutor de stat pentru
motorina utilizată în
agricultură

1 iulie 2010—
30 septembrie 2011

398.002

4.

Plata primelor de asigurare [art. 10 lit. d) din
Ordonanța Guvernului nr. 14/2010, aprobată
cu modificări și completări prin Legea
nr. 74/2010, cu completările ulterioare]

Plata primelor de asigurare

19 august 2010—
31 decembrie 2011

16.876

Nr.
crt.

Specificare

1.

Activități de dezvoltare rurală — realizarea
angajamentelor referitoare la agromediu și
bunăstarea animalelor [art. 4 lit. s) pct. 3 din
Ordonanța Guvernului nr. 14/2010 privind
măsuri financiare pentru reglementarea
ajutoarelor de stat acordate producătorilor
agricoli, începând cu anul 2010, aprobată cu
modificări și completări prin Legea
nr. 74/2010, cu completările ulterioare]

1.113.519

TOTAL:

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 671/20.IX.2011 conține 8 pagini.

Prețul: 1,60 lei

&JUYDGY|526327]
ISSN 1453—4495

