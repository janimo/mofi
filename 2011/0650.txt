PARTEA I

Anul 179 (XXIII) — Nr. 650

Luni, 12 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

631.

— Ordin al ministrului transporturilor și infrastructurii
pentru aprobarea Regulamentului privind criteriile și
modul de evaluare a performanțelor profesionale
individuale anuale ale personalului contractual și de
organizare și desfășurare a examenului de promovare
în grade sau trepte profesionale imediat superioare a
personalului contractual din aparatul propriu al
Ministerului Transporturilor și Infrastructurii, precum și
din cadrul instituțiilor publice care funcționează în
subordinea acestuia ..................................................

2–14

REPUBLICĂRI
Legea nr. 370/2004 pentru alegerea Președintelui României ....

15–32

2

MONITORUL OFICIAL AL ROMÂNIEI, PARTEA I, Nr. 650/12.IX.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru aprobarea Regulamentului privind criteriile și modul de evaluare
a performanțelor profesionale individuale anuale ale personalului contractual și de organizare
și desfășurare a examenului de promovare în grade sau trepte profesionale imediat superioare
a personalului contractual din aparatul propriu al Ministerului Transporturilor și Infrastructurii,
precum și din cadrul instituțiilor publice care funcționează în subordinea acestuia
În temeiul art. 26 alin. (6) din Legea-cadru nr. 284/2010 privind salarizarea unitară a personalului plătit din fonduri publice,
precum și al art. 42 din Regulamentul-cadru privind stabilirea principiilor generale de ocupare a unui post vacant sau temporar
vacant corespunzător funcțiilor contractuale și a criteriilor de promovare în grade sau trepte profesionale imediat superioare a
personalului contractual din sectorul bugetar plătit din fonduri publice, aprobat prin Hotărârea Guvernului nr. 286/2011, și al art. 5
alin. (4) din Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii, cu
modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă Regulamentul privind criteriile și modul
de evaluare a performanțelor profesionale individuale anuale ale
personalului contractual și de organizare și desfășurare a
examenului de promovare în grade sau trepte profesionale
imediat superioare a personalului contractual din aparatul
propriu al Ministerului Transporturilor și Infrastructurii, precum și
din cadrul instituțiilor publice care funcționează în subordinea
acestuia, prevăzut în anexa care face parte integrantă din
prezentul ordin.

Art. 2. — Ordinul ministrului transporturilor și infrastructurii
nr. 924/2010 pentru aprobarea Regulamentului privind criteriile
și modul de evaluare a performanțelor profesionale individuale
anuale ale personalului contractual din Ministerul Transporturilor
și Infrastructurii, precum și din instituțiile publice din subordinea
acestuia, publicat în Monitorul Oficial al României, Partea I,
nr. 809 din 3 decembrie 2010, își încetează aplicabilitatea.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 26 august 2011.
Nr. 631.
ANEXĂ

REGULAMENT

privind criteriile și modul de evaluare a performanțelor profesionale individuale anuale
ale personalului contractual și de organizare și desfășurare a examenului de promovare în grade
sau trepte profesionale imediat superioare a personalului contractual din aparatul propriu
al Ministerului Transporturilor și Infrastructurii, precum și din cadrul instituțiilor publice
care funcționează în subordinea acestuia

TITLUL I
Criteriile și modul de evaluare
a performanțelor profesionale individuale anuale
ale personalului contractual din aparatul propriu
al Ministerului Transporturilor și Infrastructurii,
precum și din cadrul instituțiilor publice
care funcționează în subordinea acestuia
Art. 1. — Activitatea de evaluare este coordonată de
compartimentul resurse umane din fiecare instituție publică.
Art. 2. — În sensul prezentului regulament, are calitatea de
evaluator:
a) persoana aflată în funcția de conducere care coordonează
compartimentul în cadrul căruia își desfășoară activitatea
salariatul evaluat;

b) persoana aflată în funcția de conducere ierarhic superioară,
potrivit structurii organizatorice a autorității sau instituției publice,
pentru salariatul aflat într-o funcție de conducere;
c) persoana aflată într-o funcție de conducere în cadrul
ministerului, care coordonează domeniul de activitate pentru
directorul general/directorul, după caz, al instituției publice aflate
în subordinea Ministerului Transporturilor și Infrastructurii.
Art. 3. — (1) Perioada evaluată este cuprinsă între 1 ianuarie
și 31 decembrie din anul pentru care se face evaluarea.
(2) Perioada de evaluare este cuprinsă între 1 și 31 ianuarie
din anul următor perioadei evaluate.
(3) În mod excepțional, evaluarea performanțelor
profesionale individuale se face și în cursul perioadei evaluate,
în următoarele cazuri:
a) atunci când pe parcursul perioadei evaluate raportul de
muncă al personalului contractual încetează, se suspendă sau

MONITORUL OFICIAL AL ROMÂNIEI, PARTEA I, Nr. 650/12.IX.2011
se modifică în condițiile legii. În acest caz salariatul va fi evaluat
pentru perioada de până la încetarea, suspendarea sau
modificarea raportului de muncă. La obținerea calificativului
anual va fi avut în vedere, în funcție de specificul atribuțiilor
prevăzute în fișa postului, și calificativul obținut înainte de
suspendarea sau modificarea raportului de muncă;
b) atunci când pe parcursul perioadei evaluate raportul de
serviciu sau, după caz, raportul de muncă al evaluatorului
încetează, se suspendă sau se modifică, în condițiile legii. În
acest caz evaluatorul are obligația ca, înainte de încetarea,
suspendarea sau modificarea raportului de serviciu sau
raportului de muncă, după caz, într-o perioadă de cel mult
15 zile calendaristice de la încetarea sau modificarea raportului
de serviciu sau raportului de muncă, să realizeze evaluarea
performanțelor profesionale individuale ale salariaților din
subordine. Calificativul acordat se va lua în considerare la
evaluarea anuală a performanțelor profesionale individuale ale
acestora;
c) atunci când pe parcursul perioadei evaluate salariatul
dobândește o diplomă de studii de nivel superior și urmează să
fie promovat, în condițiile legii, într-o funcție corespunzătoare
studiilor absolvite;
d) atunci când pe parcursul perioadei evaluate salariatul este
promovat în grad profesional/treaptă profesională.
Art. 4. — Performanțele profesionale individuale ale
personalului contractual sunt evaluate pe baza criteriilor de
performanță stabilite potrivit prevederilor prezentului
regulament, în funcție de specificul activității compartimentului în
care salariatul își desfășoară activitatea.
Art. 5. — Procesul de evaluare a performanțelor profesionale
individuale va avea ca elemente de referință:
— fișa postului, întocmită conform anexei nr. 1;
— fișa de evaluare a performanțelor profesionale individuale
prevăzută în anexa nr. 2;
— următoarele criterii de evaluare a performanței
profesionale individuale:
a) rezultatele obținute;
b) asumarea responsabilității;
c) adaptarea la complexitatea muncii, inițiativă și creativitate;
d) capacitatea relațională și disciplina muncii.
Art. 6. — Procedura de evaluare se realizează în 3 etape,
după cum urmează:
a) completarea raportului de evaluare de către evaluator;
b) interviul;
c) contrasemnarea raportului de evaluare.
Art. 7. — Persoanele care au calitatea de evaluator, potrivit
art. 2, completează fișele de evaluare a performanțelor
profesionale individuale, după cum urmează:
a) stabilesc gradul de îndeplinire a obiectivelor, prin
raportarea la atribuțiile stabilite prin fișa postului;
b) stabilesc calificativul final de evaluare a performanțelor
profesionale individuale;
c) consemnează, după caz, rezultatele deosebite ale
salariatului, dificultățile obiective întâmpinate de acesta în
perioada evaluată și orice alte observații pe care le consideră
relevante;
d) stabilesc obiectivele și criteriile specifice de evaluare
pentru următoarea perioadă de evaluare;
e) stabilesc eventualele cerințe de formare profesională
pentru anul următor perioadei evaluate.
Art. 8. — (1) Completarea raportului de evaluare se face prin
acordarea calificativelor, notate de la 1 la 5, pentru fiecare dintre

3

obiectivele individuale și criteriile de evaluare prevăzute în fișa
de evaluare.
(2) Nota acordată pentru îndeplinirea obiectivelor este media
aritmetică a notelor acordate pentru îndeplinirea fiecărui obiectiv,
inclusiv a obiectivelor individuale revizuite, dacă s-a impus
revizuirea acestora pe parcursul perioadei evaluate.
(3) Punctajul pentru fiecare criteriu de evaluare este media
aritmetică a punctajelor acordate pentru fiecare dintre
componentele de bază ale criteriului de evaluare.
(4) Calcularea valorii ponderate a criteriului de evaluare se
face prin înmulțirea punctajului acordat criteriului cu ponderea
stabilită pentru fiecare criteriu de evaluare.
(5) Stabilirea notei finale pentru criteriile de evaluare se face
prin însumarea valorilor ponderate ale celor 4 criterii prevăzute
în fișa de evaluare.
(6) Punctajul final al evaluării anuale este media aritmetică a
notelor obținute pentru obiectivele individuale și criteriile de
performanță, calculate potrivit alin. (2) și (5).
(7) Semnificația notelor prevăzute la alin. (1) este
următoarea: nota 1— nivel minim și nota 5 — nivel maxim.
(8) Criteriile de evaluare au următoarele ponderi:
— rezultatele obținute = 55%;
— asumarea responsabilității = 20%;
— adaptarea la complexitatea muncii, inițiativă și creativitate =
15%;
— capacitatea relațională și disciplina muncii = 10%.
Art. 9. — Calificativul final al evaluării se stabilește pe baza
notei finale, după cum urmează:
a) între 1,00 și 2,00 — nesatisfăcător;
b) între 2,01 și 3,50 — satisfăcător;
c) între 3,51 și 4,50 — bine;
d) între 4,51 și 5,00 — foarte bine.
Art. 10. — (1) Interviul, ca etapă a procesului de evaluare,
reprezintă un schimb de informații care are loc între evaluator și
salariat, în cadrul căruia:
a) se aduc la cunoștința salariatului evaluat notările
evaluatorului în raportul de evaluare;
b) se semnează și se datează raportul de evaluare de către
evaluator și de către salariatul evaluat.
(2) În cazul în care între salariatul evaluat și evaluator există
diferențe de opinie asupra evaluării, evaluatorul poate modifica
raportul de evaluare dacă se ajunge la un punct de vedere
comun.
Art. 11. — (1) Raportul de evaluare se înaintează
contrasemnatarului. În situația în care calitatea de evaluator o
are conducătorul autorității sau instituției publice, raportul de
evaluare nu se contrasemnează.
(2) Are calitatea de contrasemnatar șeful ierarhic superior
evaluatorului, potrivit structurii organizatorice a autorității sau
instituției publice.
Art. 12. — (1) Raportul de evaluare poate fi modificat
conform deciziei contrasemnatarului în următoarele cazuri:
a) aprecierile consemnate nu corespund realității;
b) între evaluator și salariatul evaluat există diferențe de
opinie care nu au putut fi soluționate de comun acord.
(2) Raportul de evaluare modificat în condițiile prevăzute la
alin. (1) se aduce la cunoștința salariatului.
Art. 13. — (1) Salariații nemulțumiți de rezultatul evaluării pot
să îl conteste la conducătorul autorității sau instituției publice.
Conducătorul autorității sau instituției publice soluționează
contestația pe baza raportului de evaluare și a referatelor
întocmite de către salariatul evaluat, evaluator și contrasemnatar.

4

MONITORUL OFICIAL AL ROMÂNIEI, PARTEA I, Nr. 650/12.IX.2011

(2) Contestația se formulează în termen de 5 zile
calendaristice de la luarea la cunoștință de către salariatul
evaluat a calificativului acordat și se soluționează în termen de
10 zile calendaristice de la data depunerii contestației.
(3) Rezultatul contestației se comunică salariatului în termen
de 5 zile calendaristice de la soluționarea contestației.
(4) Salariatul nemulțumit de modul de soluționare a
contestației formulate potrivit alin. (1) se poate adresa instanței
de contencios administrativ, în condițiile legii.
(5) Salariații evaluați direct de către conducătorul autorității sau
instituției publice, nemulțumiți de rezultatul evaluării, se pot adresa
direct instanței de contencios administrativ, în condițiile legii.

TITLUL II
Promovarea în grade sau trepte profesionale imediat
superioare a personalului contractual din Ministerul
Transporturilor și Infrastructurii, precum și din
cadrul instituțiilor publice care funcționează în
subordinea acestuia
CAPITOLUL I
Organizarea examenului
SECȚIUNEA 1
Dispoziții generale

Art. 14. — (1) Prin promovare se asigură evoluția în carieră
a personalului contractual, prin trecerea într-un grad superior
sau o treaptă profesională ori funcție superioară.
(2) Promovarea persoanelor încadrate cu contract individual
de muncă în grade sau trepte profesionale se face, de regulă, pe
un post vacant, iar în situația în care nu există un asemenea
post, se face prin transformarea postului din statul de funcții în
care acestea sunt încadrate într-unul de nivel imediat superior.
(3) Promovarea în grade sau trepte profesionale a
personalului contractual din sectorul bugetar se face prin
examen, care poate fi organizat semestrial.
Art. 15. — (1) Examenul de promovare în grade sau trepte
profesionale a personalului contractual constă în susținerea unei
probe scrise sau a unei probe practice, după caz, și a unui
interviu, stabilite de comisia de examinare.
(2) Proba practică se susține în cazul funcțiilor contractuale
la care este necesară verificarea abilităților practice.
(3) Pentru a participa la examenul de promovare în grade
sau trepte profesionale imediat superioare, candidatul trebuie
să fi obținut calificativul ăfoarte bine” la evaluarea performanțelor
profesionale individuale cel puțin de două ori în ultimii 3 ani
calendaristici dinaintea organizării examenului de promovare.
Art. 16. — În vederea organizării examenului de promovare
în grade sau trepte profesionale imediat superioare a
personalului contractual, structurile din cadrul Ministerului
Transporturilor și Infrastructurii și ale unităților aflate în
subordinea acestuia transmit compartimentelor de resurse
umane din unitatea care organizează examenul de promovare
bibliografia și, dacă este cazul, tematica stabilită de
conducătorul structurii de specialitate unde există funcția
contractuală în care urmează să se facă promovarea, precum și
propuneri privind componența comisiei de examinare și cea de
soluționare a contestațiilor.

SECȚIUNEA a 2-a
Dosarul de examen

Art. 17. — (1) Dosarul de examen se depune de către
candidați în termen de 20 de zile de la data afișării anunțului
privind organizarea examenului de promovare și conține în mod
obligatoriu:
a) copia carnetului de muncă sau adeverința eliberată de
compartimentul de resurse umane în vederea atestării vechimii
în gradul/treapta profesional(ă) din care se promovează;
b) copiile rapoartelor de evaluare a performanțelor
profesionale individuale din ultimii 3 ani calendaristici;
c) formularul de înscriere, prevăzut în anexa nr. 3.
(2) Carnetul de muncă va fi prezentat și în original, în
vederea verificării conformității copiei cu acesta.
SECȚIUNEA a 3-a
Publicitatea examenului

Art. 18. — (1) Anunțul privind organizarea examenului se
afișează de către autoritatea sau instituția publică organizatoare
la sediul acesteia cu cel puțin 30 de zile lucrătoare înainte de
data desfășurării examenului.
(2) Anunțul va cuprinde obligatoriu următoarele elemente:
a) documentele solicitate candidaților pentru întocmirea
dosarului de examen, data-limită și ora până la care se pot
depune acestea, locul unde se depun dosarele de examen, cu
precizarea persoanelor și datelor de contact;
b) tipul probelor de examen, locul, data și ora desfășurării
acestora;
c) alte date necesare desfășurării examenului.
(3) În condițiile modificării unor aspecte referitoare la
organizarea sau desfășurarea examenului se face publicitatea
modificării respective prin aceleași mijloace prin care s-a făcut
publicitatea examenului.
SECȚIUNEA a 4-a
Constituirea comisiilor de examen și de soluționare
a contestațiilor

Art. 19. — Cu cel puțin 15 zile lucrătoare înainte de data
desfășurării concursului se constituie comisii de examen,
respectiv comisii de soluționare a contestațiilor, prin act
administrativ al conducătorului autorității sau instituției publice
organizatoare a examenului, în condițiile prezentului
regulament.
Art. 20. — (1) Comisia de examen este formată din
3 membri: 2 membri din cadrul instituției sau autorității publice și
un membru de sindicat sau, după caz, un reprezentant al
salariaților, cu experiența și cunoștințele necesare în domeniul
postului în care se face promovarea.
(2) Atât comisia de examen, cât și comisia de soluționare a
contestațiilor au fiecare în componența lor un președinte,
2 membri și un secretar.
(3) Președintele comisiei de examen, respectiv al comisiei
de soluționare a contestațiilor se desemnează din rândul
membrilor acestora, prin actul administrativ de constituire a
comisiilor.
(4) Secretariatul comisiei de examen și secretariatul comisiei
de soluționare a contestațiilor se asigură, de regulă, de către o
persoană din cadrul compartimentelor de resurse umane ale
autorității sau instituției publice organizatoare a examenului,
acestea neavând calitatea de membri.

MONITORUL OFICIAL AL ROMÂNIEI, PARTEA I, Nr. 650/12.IX.2011
(5) Secretarul comisiei de examen, care poate fi și secretar
al comisiei de soluționare a contestațiilor, este numit prin actul
prevăzut la art. 19.
Art. 21. — Persoanele desemnate în comisiile de examen
sau de soluționare a contestațiilor trebuie să îndeplinească
cumulativ următoarele condiții:
a) să aibă o probitate morală recunoscută;
b) să dețină o funcție cel puțin egală sau echivalentă cu
funcția contractuală vacantă pentru ocuparea căreia se
organizează examenul;
c) să nu se afle în cazurile de incompatibilitate sau conflict de
interese.
Art. 22. — (1) Nu poate fi desemnată în calitatea de membru
în comisia de examen sau în comisia de soluționare a
contestațiilor persoana care a fost sancționată disciplinar, iar
sancțiunea aplicată nu a fost radiată, conform legii.
(2) Calitatea de membru în comisia de examen este
incompatibilă cu calitatea de membru în comisia de soluționare
a contestațiilor.
Art. 23. — Nu poate fi desemnată în calitatea de membru în
comisia de examen sau în comisia de soluționare a contestațiilor
persoana care se află în următoarele situații:
a) are relații cu caracter patrimonial cu oricare dintre
candidați sau interesele patrimoniale ale sale ori ale soțului sau
soției pot afecta imparțialitatea și obiectivitatea evaluării;
b) este soț, soție, rudă sau afin până la gradul al IV-lea
inclusiv cu oricare dintre candidați ori cu un alt membru al
comisiei de examen sau al comisiei de soluționare a
contestațiilor.
Art. 24. — (1) Situațiile prevăzute la art. 22 și 23 se sesizează
de către persoana în cauză, de oricare dintre candidați, de
conducătorul autorității sau instituției publice organizatoare a
examenului sau de orice altă persoană interesată, în orice
moment al organizării și desfășurării examenului.
(2) Membrii comisiei de examen sau ai comisiei de
soluționare a contestațiilor au obligația să informeze, în scris,
cu celeritate, persoanele care i-au desemnat despre apariția
oricărei situații dintre cele prevăzute la art. 22 și 23. În aceste
cazuri, membrii comisiei de examen sau ai comisiei de
soluționare a contestațiilor au obligația să se abțină de la
participarea ori de la luarea vreunei decizii cu privire la examen.
(3) În cazul constatării existenței uneia dintre situațiile
prevăzute la art. 22 și 23, actul de numire a comisiei se modifică
în mod corespunzător, în termen de cel mult două zile lucrătoare
de la data constatării, prin înlocuirea persoanei aflate în situația
respectivă cu o altă persoană care să îndeplinească condițiile
prevăzute la art. 21.
(4) În cazul în care oricare dintre situațiile prevăzute la art. 22
și 23 se constată ulterior desfășurării uneia dintre probele
examenului, rezultatul probei ori probelor desfășurate se
recalculează prin eliminarea evaluării membrului aflat în situație
de incompatibilitate sau conflict de interese, sub rezerva
asigurării validității evaluării a cel puțin două treimi din numărul
membrilor comisiei de examen.
(5) În situația în care nu este asigurată validitatea evaluării a
cel puțin două treimi din numărul membrilor comisiei de examen,
procedura de organizare și desfășurare a concursului se reia.
Art. 25. — Neîndeplinirea de către membrii comisiilor de
examen și de soluționare a contestațiilor a obligației prevăzute
la art. 24 alin. (2) se sancționează potrivit Legii nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul

5

de afaceri, prevenirea și sancționarea corupției, cu modificările
și completările ulterioare.
Art. 26. — În funcție de numărul și de specificul posturilor
pentru care se organizează examen, se pot constitui mai multe
comisii de examen.
SECȚIUNEA a 5-a
Atribuțiile comisiei de examen și ale comisiei de soluționare
a contestațiilor

Art. 27. — Comisia de examen are următoarele atribuții
principale:
a) selectează dosarele candidaților;
b) stabilește tipul probelor de examen: proba scrisă sau
proba practică și interviul, după caz;
c) stabilește subiectele pentru proba scrisă;
d) stabilește planul probei practice și asigură condițiile pentru
desfășurarea acesteia;
e) stabilește planul interviului și realizează interviul;
f) notează pentru fiecare candidat proba scrisă sau proba
practică și interviul;
g) transmite secretarului comisiei rezultatele examenului
pentru a fi comunicate candidaților;
h) semnează procesele-verbale întocmite de secretarul
comisiei după fiecare etapă de examen, precum și raportul final
al examenului, prevăzut în anexa nr. 4.
Art. 28. — (1) Comisia de examen va evalua candidatul în
cadrul examenului de promovare în grade sau trepte
profesionale pe baza următoarelor criterii:
a) cunoștințe teoretice necesare funcției evaluate;
b) comportament în situații de criză;
c) abilități de comunicare;
d) capacitate de sinteză.
(2) Candidatul este evaluat la criteriul prevăzut la alin. (1)
lit. a) pe baza unei probe scrise din domeniul de activitate al
angajatului, care să ateste pregătirea profesională și gradul de
acumulare a experienței profesionale în domeniul respectiv.
Proba scrisă poate fi susținută și sub forma unui test-grilă.
(3) Candidatul este evaluat la criteriile prevăzute la alin. (1)
lit. b)—d) în cadrul interviului.
(4) Comisia de examen poate stabili și alte criterii de
evaluare specifice care vor fi evaluate în cadrul interviului, cum
ar fi:
a) complexitate, inițiativă, creativitate și diversitate a
activităților;
b) judecata și impactul deciziilor;
c) influență, coordonare și supervizare.
Art. 29. — Comisia de soluționare a contestațiilor are
următoarele atribuții principale:
a) soluționează contestațiile depuse de candidați cu privire la
selecția dosarelor și cu privire la notarea probei scrise, probei
practice și a interviului;
b) transmite secretarului comisiei rezultatele contestațiilor
pentru a fi comunicate candidaților.
Art. 30. — Secretarul comisiei de examen și secretarul
comisiei de soluționare a contestațiilor au următoarele atribuții
principale:
a) primesc dosarele de examen ale candidaților, respectiv
contestațiile, după caz;
b) convoacă membrii comisiei de examen, respectiv membrii
comisiei de soluționare a contestațiilor, la solicitarea
președintelui comisiei;

6

MONITORUL OFICIAL AL ROMÂNIEI, PARTEA I, Nr. 650/12.IX.2011

c) întocmesc, redactează și semnează alături de comisia de
examen, respectiv comisia de soluționare a contestațiilor,
întreaga documentație privind activitatea specifică a acesteia,
inclusiv raportul final al examenului care va fi semnat de toți
membrii comisiei;
d) asigură transmiterea/afișarea rezultatelor obținute de
candidați la probele examenului, respectiv rezultatele
eventualelor contestații;
e) îndeplinesc orice sarcini specifice necesare pentru buna
desfășurare a examenului.
CAPITOLUL II
Desfășurarea examenului
SECȚIUNEA 1
Dispoziții generale privind desfășurarea examenului

Art. 31. — (1) Examenul pentru promovarea în grade sau
trepte profesionale imediat superioare a personalului contractual
din Ministerul Transporturilor și Infrastructurii, precum și din
cadrul instituțiilor publice care funcționează în subordinea
acestuia constă, de regulă, în 3 etape succesive, după cum
urmează:
a) selecția dosarelor de înscriere;
b) proba scrisă sau proba practică;
c) interviul.
(2) Se pot prezenta la următoarea etapă numai candidații
declarați admiși la etapa precedentă.
Art. 32. — (1) În vederea participării la examen, în termen de
20 de zile lucrătoare de la data afișării anunțului, candidații
depun dosarul de promovare în grade sau trepte profesionale
imediat superioare.
(2) În termen de maximum 3 zile lucrătoare de la data
expirării termenului de depunere a dosarelor, comisia de
examen are obligația de a selecta dosarele de examen pe baza
îndeplinirii condițiilor de participare la examen.
SECȚIUNEA a 2-a
Selecția dosarelor de examen, proba scrisă sau proba practică
a concursului și interviul

Art. 33. — (1) Rezultatele selecției dosarelor de înscriere se
afișează de către secretarul comisiei de examen, cu mențiunea
ăadmis” sau ărespins”, însoțite de motivul respingerii dosarului,
la sediul autorității ori instituției publice organizatoare a
examenului.
(2) Contestațiile cu privire la rezultatul selecției dosarelor de
înscriere se depun la secretarul comisiei de soluționare a
contestațiilor în maximum două zile lucrătoare de la afișarea
rezultatelor selecției dosarelor de către comisia de examen.
(3) Contestațiile cu privire la rezultatele selecției dosarelor
se soluționează și se afișează la sediul instituției organizatoare
a examenului în termen de o zi lucrătoare de la expirarea
termenului de depunere.
Art. 34. — (1) Proba scrisă constă în redactarea unei lucrări
și/sau în rezolvarea unor teste-grilă.
(2) Prin proba scrisă se testează cunoștințele teoretice
necesare ocupării postului pentru care se organizează
examenul.
(3) Subiectele sau testul-grilă pentru proba scrisă se
stabilesc pe baza bibliografiei și tematicii de concurs, după caz,
în concordanță cu nivelul și specificul postului pentru care se
organizează concursul.

(4) Comisia de examen stabilește subiectele și alcătuiește
seturile de subiecte pentru proba scrisă, în ziua în care se
desfășoară proba scrisă.
(5) Membrii comisiei de examen răspund individual pentru
asigurarea confidențialității subiectelor propuse.
(6) Subiectele se semnează de către toți membrii comisiei
de examen și se închid în plicuri sigilate purtând ștampila
autorității sau a instituției publice organizatoare a examenului.
(7) Comisia de examen stabilește punctajul maxim pentru
fiecare subiect, care se comunică odată cu subiectele.
(8) În cazul în care proba scrisă constă în rezolvarea unor
teste-grilă, întrebările pot fi formulate cu cel mult două zile
înainte de proba scrisă, cu condiția ca numărul acestora să fie
de 3 ori mai mare decât numărul întrebărilor stabilit pentru
fiecare test-grilă. Întrebările pentru fiecare test-grilă se stabilesc
în ziua în care se desfășoară proba scrisă, înainte de începerea
acestei probe.
(9) Înainte de începerea probei scrise se face apelul nominal
al candidaților, în vederea îndeplinirii formalităților prealabile,
respectiv verificarea identității. Verificarea identității candidaților
se face numai pe baza buletinului, a cărții de identitate sau a
oricărui alt document care atestă identitatea, potrivit legii.
Candidații care nu sunt prezenți la efectuarea apelului nominal
sau care nu pot face dovada identității prin prezentarea
buletinului, a cărții de identitate sau a oricărui document care să
ateste identitatea sunt considerați absenți.
(10) După verificarea identității candidaților, ieșirea din sală
a acestora atrage eliminarea din examen, cu excepția situațiilor
de urgență în care aceștia pot fi însoțiți de unul dintre membrii
comisiei de examen sau de persoanele care asigură
supravegherea.
(11) Durata probei scrise se stabilește de comisia de examen
în funcție de gradul de dificultate și complexitate al subiectelor,
dar nu poate depăși 3 ore.
(12) La ora stabilită pentru începerea probei scrise, comisia
de examen prezintă candidaților seturile de subiecte și invită un
candidat să extragă un plic cu subiectele de examen.
(13) După începerea comunicării subiectelor este interzis
accesul candidaților care întârzie sau al oricărei alte persoane,
în afara membrilor comisiei de examen, precum și a persoanelor
care asigură secretariatul comisiei de examen, respectiv
supravegherea desfășurării probei.
(14) În încăperea în care are loc examenul, pe toată perioada
derulării acestuia, inclusiv a formalităților prealabile și a celor
ulterioare finalizării probei, candidaților nu le este permisă
deținerea sau folosirea vreunei surse de consultare sau a
telefoanelor mobile ori a altor mijloace de comunicare la
distanță.
(15) Nerespectarea dispozițiilor prevăzute la alin. (14) atrage
eliminarea candidatului din proba de examen. Comisia de
examen, constatând încălcarea acestor dispoziții, elimină
candidatul din sală, înscrie mențiunea ăanulat” pe lucrare și
consemnează cele întâmplate în procesul-verbal.
(16) Lucrările se redactează, sub sancțiunea anulării, doar
pe seturile de hârtie asigurate de autoritatea sau instituția
publică organizatoare a examenului, purtând ștampila acesteia
pe fiecare filă.
(17) Candidatul are obligația de a preda comisiei de examen
lucrarea scrisă, respectiv testul-grilă, la finalizarea lucrării ori la
expirarea timpului alocat probei scrise, semnând borderoul
special întocmit în acest sens.

MONITORUL OFICIAL AL ROMÂNIEI, PARTEA I, Nr. 650/12.IX.2011
Art. 35. — Proba practică constă în testarea abilităților și
aptitudinilor practice ale candidatului.
Art. 36. — (1) Proba practică se desfășoară pe baza unui
plan stabilit de comisia de examen, care va include următoarele
criterii de evaluare:
a) capacitatea de adaptare;
b) capacitatea de gestionare a situațiilor dificile;
c) îndemânare și abilitate în realizarea cerințelor practice;
d) capacitatea de comunicare;
e) capacitatea de gestionare a resurselor alocate pentru
desfășurarea probei practice.
(2) În vederea testării, pentru proba practică se pot stabili și
alte criterii de evaluare.
(3) Aspectele constatate în timpul derulării probei practice
vor fi consemnate în scris în anexa la raportul final al
examenului, întocmită de secretarul comisiei de examen, care
se semnează de membrii acestei comisii și de candidat.
Art. 37. — (1) În cadrul interviului se testează abilitățile,
aptitudinile și motivația candidaților. Interviul poate fi susținut
doar de către acei candidați declarați admiși la proba scrisă sau
proba practică, după caz.
(2) Interviul se realizează conform planului de interviu
întocmit de comisia de examen în ziua desfășurării acestei
probe, pe baza criteriilor de evaluare. Criteriile de evaluare
pentru stabilirea interviului sunt:
a) abilități și cunoștințe impuse de funcție;
b) capacitatea de analiză și sinteză;
c) motivația candidatului;
d) comportamentul în situațiile de criză;
e) inițiativă și creativitate.
(3) În funcție de cerințele de studii sau profesionale specifice
postului, criteriile de evaluare prevăzute la lit. d) și e) sunt
stabilite opțional de către comisia de examen.
(4) Interviul se susține, de regulă, într-un termen de
maximum 3 zile lucrătoare de la data susținerii probei scrise
și/sau probei practice, după caz.
(5) Data și ora susținerii interviului se afișează obligatoriu
odată cu rezultatele la proba scrisă sau proba practică.
(6) Fiecare membru al comisiei de examen poate adresa
întrebări candidatului. Nu se pot adresa întrebări referitoare la
opiniile politice ale candidatului, activitatea sindicală, religie,
etnie, starea materială, originea socială sau care pot constitui
discriminare pe criterii de sex.
(7) Întrebările și răspunsurile la interviu se înregistrează sau
se consemnează în scris în anexa la raportul final al examenului,
întocmită de secretarul comisiei de examen, și se semnează de
membrii acesteia și de candidat.
SECȚIUNEA a 3-a
Notarea probelor și comunicarea rezultatelor

Art. 38. — Pentru probele examenului punctajele se stabilesc
după cum urmează:
a) pentru proba scrisă: punctajul este de maximum 100 de
puncte;
b) pentru proba practică: punctajul este de maximum 100 de
puncte;
c) pentru interviu: punctajul este de maximum 100 de puncte.
Art. 39. — (1) Notarea probei scrise, a interviului sau a probei
practice se face, de regulă, în termen de maximum 24 de ore de
la finalizarea fiecărei probe.

7

(2) Punctajele se acordă de către fiecare membru al comisiei
de examen în parte, pentru fiecare lucrare scrisă, și se notează
în borderoul de notare. Acordarea punctajului pentru proba
scrisă se face pe baza mediei aritmetice a punctajelor acordate
de fiecare membru al comisiei de examen.
Art. 40. — (1) Punctajele obținute de fiecare dintre candidați
și mențiunea ăadmis” ori ărespins” se afișează la sediul autorității
sau instituției organizatoare a examenului, astfel încât să se
asigure rămânerea a cel puțin două zile lucrătoare până la
susținerea următoarei probe pentru depunerea și soluționarea
unor eventuale contestații.
(2) Sunt declarați admiși la proba scrisă candidații care au
obținut minimum 50 de puncte.
Art. 41. — (1) Interviul și/sau proba practică se notează pe
baza criteriilor prevăzute și a punctajelor maxime stabilite de
comisia de examen pentru aceste criterii prin planul de interviu,
respectiv planul probei practice.
(2) Membrii comisiei de examen acordă, individual, punctaje
pentru fiecare dintre criteriile prevăzute. Punctajele se acordă
de către fiecare membru al comisiei de examen în parte, pentru
fiecare candidat, și se notează în borderoul de notare.
(3) Sunt declarați admiși la interviu și/sau la proba practică
candidații care au obținut minimum 50 de puncte.
Art. 42. — (1) Punctajul final se calculează ca medie
aritmetică a punctajelor obținute la proba scrisă/practică și
interviu.
(2) Punctajele finale ale examenului vor fi înscrise într-un
centralizator nominal, în care se va menționa pentru fiecare
candidat punctajul obținut la fiecare dintre probele examenului.
Centralizatorul nominal se semnează pe fiecare pagină de
fiecare dintre membrii comisiei de examen.
(3) Comunicarea rezultatelor la fiecare probă a examenului,
inclusiv a rezultatelor finale ale examenului, se face prin
menționarea punctajului final al fiecărui candidat și a sintagmei
ăadmis” sau ărespins”, prin afișare la sediul instituției.
Comunicarea rezultatelor finale se face în termen de maximum
3 zile lucrătoare de la data susținerii ultimei probe.
(4) Rezultatele finale ale examenului se consemnează în
raportul final al examenului.
SECȚIUNEA a 4-a
Soluționarea contestațiilor

Art. 43. — După afișarea rezultatelor obținute la selecția
dosarelor, proba scrisă sau proba practică, după caz, și interviu,
candidații nemulțumiți pot face contestație, în termen de cel mult
24 de ore de la data afișării rezultatului selecției dosarelor,
respectiv de la data afișării rezultatului probei scrise ori a
interviului, la sediul autorității sau instituției publice
organizatoare a examenului, sub sancțiunea decăderii din acest
drept.
Art. 44. — (1) În situația contestațiilor formulate față de
rezultatul selecției dosarelor, comisia de soluționare a
contestațiilor va verifica îndeplinirea de către candidatul
contestatar a condițiilor pentru participare la examen în termen
de maximum o zi lucrătoare de la expirarea termenului de
depunere a contestațiilor.
(2) În situația contestațiilor formulate față de rezultatul probei
scrise, probei practice sau a interviului comisia de soluționare a
contestațiilor va analiza lucrarea sau consemnarea
răspunsurilor la interviu pentru candidatul contestatar în termen

8

MONITORUL OFICIAL AL ROMÂNIEI, PARTEA I, Nr. 650/12.IX.2011

de maximum o zi lucrătoare de la expirarea termenului de
depunere a contestațiilor.
Art. 45. — Comisia de soluționare a contestațiilor admite
contestația, modificând rezultatul selecției dosarelor, respectiv
punctajul final acordat de comisia de examen, în situația în care:
a) candidatul îndeplinește condițiile pentru a participa la
examen, în situația contestațiilor formulate față de rezultatul
selecției dosarelor;
b) constată că punctajele nu au fost acordate potrivit
baremului și răspunsurilor din lucrarea scrisă sau punctajele de
la interviu nu au fost acordate potrivit planului de interviu,
întrebărilor formulate și răspunsurilor candidaților în cadrul
interviului;
c) constată că punctajele nu au fost acordate potrivit
baremului probei practice;
d) ca urmare a recorectării lucrării de la proba scrisă,
respectiv a analizării consemnării răspunsurilor la interviu,
candidatul declarat inițial ărespins” obține cel puțin punctajul
minim pentru promovarea probei scrise sau a interviului.
Art. 46. — (1) Contestația va fi respinsă în următoarele
situații:
a) candidatul nu îndeplinește condițiile pentru a participa la
concurs;
b) punctajele au fost acordate potrivit baremului și
răspunsurilor din lucrarea scrisă sau punctajele de la interviu au
fost acordate potrivit planului de interviu, întrebărilor formulate și
răspunsurilor candidaților în cadrul interviului;
c) punctajele au fost acordate potrivit baremului probei
practice.
(2) Comunicarea rezultatelor la contestațiile depuse se face
prin afișare la sediul autorității sau instituției organizatoare a
examenului, imediat după soluționarea contestațiilor.
Art. 47. — Candidatul nemulțumit de modul de soluționare a
contestației se poate adresa instanței de contencios
administrativ, în condițiile legii.
Art. 48. — (1) Autoritatea sau instituția publică organizatoare
a examenului pune la dispoziția candidaților interesați, la
solicitarea acestora, documentele elaborate de comisia de
examen, respectiv de comisia de soluționare a contestațiilor,
care sunt informații de interes public, cu respectarea
confidențialității datelor care fac referire la ceilalți candidați,
inclusiv a datelor cu caracter personal, potrivit legii.
(2) Se exceptează de la prevederile alin. (1) documentele
elaborate de comisia de examen, respectiv de comisia de
soluționare a contestațiilor, care conțin date cu caracter personal
ale candidaților, potrivit legii.
(3) Orice candidat își poate consulta, la solicitarea sa,
lucrarea scrisă individuală redactată în cadrul probei scrise a
examenului, după corectarea și notarea acesteia, în prezența
secretarului comisiei de examen.
CAPITOLUL III
Promovarea personalului debutant
Art. 49. — Persoanele încadrate în funcții contractuale de
debutant vor fi promovate, la sfârșitul perioadei de debut stabilite
în condițiile legii, în funcția, gradul sau treapta profesională
imediat superioară.
Art. 50. — Persoanele încadrate în funcții de personal
contractual de debutant vor fi salarizate cu salariul de debutant
pe o perioadă de cel puțin 6 luni, dar nu mai mare de un an, și
vor fi definitivate pe baza evaluării activității, dacă au obținut la

evaluarea profesională individuală cel puțin calificativul
satisfăcător.
Art. 51. — (1) Evaluarea activității menționate la art. 50 se
face la finalul perioadei de probă, de regulă, de către
conducătorul compartimentului în care persoana aflată pe o
funcție contractuală de debutant își desfășoară activitatea,
denumit în continuare evaluator.
(2) Modelul raportului de evaluare a perioadei de stagiu a
personalului contractual debutant este prevăzut în anexa nr. 5.
(3) Pentru completarea raportului de evaluare a perioadei de
stagiu, evaluatorul:
a) notează criteriile de evaluare prevăzute în raportul de
evaluare menționat la alin. (2), în funcție de gradul de îndeplinire
a atribuțiilor de serviciu;
b) stabilește calificativul de evaluare;
c) face propuneri cu privire la definitivarea sau eliberarea din
funcția contractuală.
Art. 52. — Nota exprimă aprecierea îndeplinirii fiecărui
criteriu de evaluare în realizarea atribuțiilor de serviciu. Notarea
criteriilor de evaluare și stabilirea calificativului de evaluare se
fac astfel:
a) fiecare criteriu de evaluare se notează de la 1 la 5, nota 1
fiind cea mai mică, iar nota 5 fiind cea mai mare;
b) se face media aritmetică a notelor acordate pentru fiecare
criteriu de evaluare și se obține o notă finală;
c) calificativul de evaluare se acordă în funcție de nota finală
obținută, după cum urmează: între 1,00—3,00 se acordă
calificativul ănecorespunzător”, iar între 3,01—5,00 se acordă
calificativul ăcorespunzător”.
Art. 53. — (1) Interviul de evaluare cu personalul contractual
debutant se susține cu evaluatorul anterior finalizării raportului
de evaluare.
(2) Interviul reprezintă un schimb de informații care are loc
între evaluator și persoana care ocupă o funcție de debutant, în
cadrul căruia:
a) se aduc la cunoștință persoanei evaluate consemnările
făcute de evaluator în raportul de evaluare;
b) se semnează și se datează raportul de evaluare de către
evaluator și de persoana evaluată.
(3) În baza calificativului acordat și menționat în raportul de
evaluare (corespunzător/necorespunzător), evaluatorul va face
propunerea de numire pe o funcție definitivă sau de încetare a
contractului individual de muncă.
(4) Rezultatul evaluării se poate contesta la conducătorul
instituției publice în termen de maximum 48 de ore de la
comunicare.
(5) Conducătorul autorității sau instituției publice
soluționează contestația pe baza raportului de evaluare și a
referatelor întocmite de către personalul contractual evaluat și
de către evaluator.
(6) Contestația se rezolvă și se comunică persoanei în cauză
în termen de 3 zile calendaristice de la data-limită de depunere
a contestației.
CAPITOLUL IV
Dispoziții finale
Art. 54. — Ca urmare a promovării, fișa postului salariatului
va fi completată cu noi atribuții, în raport cu nivelul postului, prin
grija superiorului ierarhic.
Art. 55. — Anexele nr. 1—5 fac parte integrantă din prezentul
regulament.

9

MONITORUL OFICIAL AL ROMÂNIEI, PARTEA I, Nr. 650/12.IX.2011
ANEXA Nr. 1
la regulament

Instituția
......................................
Direcția generală/Direcția
...........
Serviciul/Compartimentul
...............

..
..
..
Aprobat
Conducătorul instituției,
FIȘA POSTULUI

Denumirea postului
1. Serviciul (compartimentul) în care este prevăzut postul: ...............................
2. Cerințele postului:
2.1. Studii necesare:
— pregătire de bază:
— specializări, perfecționări:
2.2. Domenii profesionale:
2.3. Experiență (stagiu) necesară (necesar) executării operațiunilor specifice postului:
— în domeniul (specialitatea postului):
— perioada necesară inițierii în vederea executării operațiunilor specifice postului:
2.4. Cunoștințe speciale solicitate de post:
2.5. Calități personale, aptitudini speciale solicitate de post:
2.6. Limbi străine:
3. Descrierea atribuțiilor:
...........................................................................................................................................................
4. Relații:
4.1. ierarhice:
a) de subordonare:
b) are în subordine:
4.2. funcționale:
4.3. de colaborare:
4.4. de reprezentare:
5. Limite de competență:
6. Responsabilitatea implicată de post:
6.1. Responsabilitate privind conducerea, coordonarea unor structuri, echipe, proiecte etc.
6.2. Responsabilitatea fundamentării pregătirii luării unor decizii, păstrarea confidențialității
Întocmit de:
Numele și prenumele ...................................
Funcția ..........................................................
Semnătura ...................................................
Data .............................................................
Am luat la cunoștință
Numele și prenumele ...................................
Semnătura ...................................................
Data .............................................................
ANEXA Nr. 2
la regulament

F I Ș A D E E VA L U A R E

a performanțelor profesionale individuale
Numele .............................. prenumele .............................
Funcția ...............................................................................
Locul de muncă .................................................................
Perioada de evaluare ........................................................
Rezultatul evaluării ............................................................
Obiective în perioada evaluată

1.
2.
...

%
din timp

Realizat
(%)

Nota

10

MONITORUL OFICIAL AL ROMÂNIEI, PARTEA I, Nr. 650/12.IX.2011
%
din timp

Obiective revizuite în perioada evaluată

Realizat
(%)

Nota

1.
2.
...
Nota finală pentru îndeplinirea obiectivelor:
Criteriile de evaluare a performanțelor profesionale individuale

Nr.
crt.

Denumirea criteriului de evaluare
și ponderea acestuia

Componentele de bază ale criteriului de evaluare

Punctajul
acordat pentru
fiecare criteriu
de evaluare*)

Valoarea
ponderată
a criteriului
de evaluare**)

0

1

2

3

4

1. Rezultatele obținute (55%) a) gradul de realizare a atribuțiilor de
serviciu prevăzute în fișa postului;
b) promptitudine și operativitate;
c) calitatea lucrărilor executate și a
activităților desfășurate.
TOTAL 1:
2. Asumarea responsabilității a) receptivitate, disponibilitate la efort
(20%)
suplimentar, perseverență, obiectivitate,
disciplină;
b) intensitatea implicării în realizarea
atribuțiilor
de
serviciu,
utilizarea
calculatorului etc.
TOTAL 2:
3. Adaptarea la complexitatea a) executarea de lucrări complexe,
muncii,
inițiativă
și propuneri de soluții noi, schimbări,
creativitate (15%)
motivarea acestora și evaluarea
consecințelor;
b) activitatea de rutină.
TOTAL 3:
4. Capacitatea relațională și a) capacitatea de a evita stări conflictuale,
disciplina muncii (10%)
capacitatea de dialog, respectarea
regulilor stabilite de conducerea structurii
din care face parte etc.
b) adaptabilitatea la situații neprevăzute,
prezența de spirit, spontaneitatea.
TOTAL 4:
Nota finală pentru îndeplinirea criteriilor de performanță:

5
4
3
4

2,20

5
4

4,5

0,9

5

4
4,5

0,675

4

4
4

0,4
4,175

Nota finală a evaluării:
(Nota finală pentru îndeplinirea obiectivelor + Nota pentru îndeplinirea criteriilor de performanță)/2
Calificativul evaluării:

*) Punctajul pentru fiecare criteriu de evaluare este media aritmetică a punctajelor acordate pentru fiecare componentă de
bază a criteriului de evaluare.
Semnificația punctajelor este următoarea: nota 1 — nivel minim și nota 5 — nivel maxim.
Punctajul pentru fiecare componentă a criteriului de evaluare se va exprima printr-un număr întreg, fără zecimale.
**) Valoarea ponderată a fiecărui criteriu de evaluare se obține prin înmulțirea punctajului total acordat (coloana 3, rândul
ăTOTAL”) cu valoarea procentuală a criteriului de evaluare.
Nota finală se calculează prin însumarea valorilor ponderate ale celor 4 criterii de evaluare (coloana 4 = TOTAL 1 +
TOTAL 2 + TOTAL 3 + TOTAL 4).
N O T Ă:

Datele din coloanele 3 și 4 reprezintă un model de completare a fișei de evaluare și de calcul al notei
finale.

11

MONITORUL OFICIAL AL ROMÂNIEI, PARTEA I, Nr. 650/12.IX.2011
Obiective pentru următoarea perioadă pentru care se va face evaluarea:

%
din timp

Obiectivul

1.
2.
....
Programe de instruire recomandat a fi urmate în următoarea perioadă pentru care se va face
evaluarea:
1.
2.
.........
1. Numele și prenumele persoanei care a făcut evaluarea: ....................................
Funcția ..........................................................
Semnătura ....................................................
Data ..............................................................
2. Numele și prenumele persoanei evaluate: ...........................................................
Semnătura ....................................................
Data ..............................................................
3. Numele și prenumele persoanei care contrasemnează: ......................................
Funcția ..........................................................
Semnătura ....................................................
Data ..............................................................
ANEXA Nr. 3
la regulament

FORMULAR DE ÎNSCRIERE

Autoritatea sau instituția publică: ...............................................................................................................
Funcția în care se promovează: ................................................................................................................
Numele și prenumele: ..............................................................................................................................
Adresă: ....................................................................................................................................................
Telefon: .....................................................................................................................................................
Studii generale și de specialitate:
Studii medii liceale sau postliceale:
Instituția

Perioada

Diploma obținută

Perioada

Diploma obținută

Perioada

Diploma obținută

Studii superioare de scurtă durată:
Instituția

Studii superioare de lungă durată:
Instituția

12

MONITORUL OFICIAL AL ROMÂNIEI, PARTEA I, Nr. 650/12.IX.2011
Studii postuniversitare, masterat sau doctorat:
Instituția

Perioada

Diploma obținută

Instituția

Perioada

Diploma obținută

Alte tipuri de studii:

Limbi străine (se vor trece calificativele: ăcunoștințe de bază”, ăbine” sau ăfoarte bine”)
Limba

Scris

Citit

Vorbit

Cunoștințe de operare a calculatorului:
.................................................................................................................................................................
Cariera profesională:
Perioada

Instituția/Firma

Funcția

Principalele
responsabilități

Detalii despre ultimul loc de muncă (se vor menționa calificativele acordate la evaluarea performanțelor
profesionale în ultimii 2 ani, dacă este cazul):
1. .............................................................
2. ..............................................................
Persoane de contact în scopul obținerii unor recomandări (vor fi menționate numele și prenumele, locul
de muncă, funcția și numărul de telefon):
1. .................................................................................................................................................................
2. ...............................................................................................................................................................

Declar pe propria răspundere, cunoscând prevederile art. 292 din Codul penal cu privire la falsul în
declarații, că datele furnizate în acest formular sunt adevărate.

Data ......................
Semnătura .................
ANEXA Nr. 4
la regulament

RAPORTUL FINAL AL EXAMENULUI

Funcțiile pentru care se organizează examenul de promovare în grad/treaptă superior/superioară:

MONITORUL OFICIAL AL ROMÂNIEI, PARTEA I, Nr. 650/12.IX.2011
Informații privind selecția dosarelor
Data selecției dosarelor:
Numele și prenumele candidatului

Rezultatul selecției dosarelor

Motivul respingerii dosarului

Observații formulate de către membrii comisiei:
Informații privind proba scrisă
Data și ora desfășurării probei scrise:
Probleme intervenite pe durata desfășurării probei scrise: ..........................................................................
.....................................................................................................................................................................
Numele și prenumele candidatului

Punctajul final al probei scrise

Rezultatul

Informații privind interviul
Data și ora desfășurării interviului:
Probleme intervenite pe durata desfășurării interviului: ............................................................................
.....................................................................................................................................................................
Numele și prenumele candidatului

Punctajul final al interviului

Rezultatul

Rezultatul final al examenului
Funcția
Numele și prenumele candidatului

Punctajul final al examenului

Rezultatul

Punctajul final al examenului

Rezultatul

Punctajul final al examenului

Rezultatul

Funcția
Numele și prenumele candidatului
Funcția
Numele și prenumele candidatului

Comisia de examen

Secretarul comisiei:
Semnătura:

Semnătura

13

14

MONITORUL OFICIAL AL ROMÂNIEI, PARTEA I, Nr. 650/12.IX.2011
ANEXA Nr. 5
la regulament

R A P O R T U L D E E VA L U A R E

a perioadei de stagiu pentru personalul contractual debutant

Autoritatea sau instituția publică:

Numele și prenumele: ..........................................
Funcția: ................................................................
Compartimentul: ..................................................
Perioada de stagiu: de la ................................... la .................................................
Data evaluării: .......................................................

Criterii de evaluare pentru personalul contractual debutant:

Nota

— gradul de realizare a atribuțiilor de serviciu prevăzute în fișa postului
— calitatea lucrărilor executate și a activităților desfășurate
— gradul de cunoaștere a reglementărilor specifice domeniului
— gradul de adaptare și flexibilitate în îndeplinirea atribuțiilor
— capacitatea de transmitere a ideilor în scris și verbal
— capacitatea de lucru în echipă, de a se integra în aceasta, de a-și aduce contribuția,
prin activitatea desfășurată, la îndeplinirea obiectivelor echipei, respectarea regulilor
stabilite de conducerea structurii din care face parte etc.

Mențiuni privind interviul de evaluare:
...................................................................................................................................................................

Calificativul de evaluare*):

Propuneri:
...................................................................................................................................................................
Recomandări:
............................................................................................................................................

Numele și prenumele evaluatorului: ...........................................................................................................
Funcția: ............................................
Data întocmirii: ................................
Semnătura: .......................................

*) Se va completa cu ănecorespunzător”, respectiv ăcorespunzător”.

MONITORUL OFICIAL AL ROMÂNIEI, PARTEA I, Nr. 650/12.IX.2011

15

REPUBLICĂRI
L E G E A Nr. 370/2004*)
pentru alegerea Președintelui României
CAPITOLUL I
Dispoziții generale
Art. 1. — (1) Prezenta lege reglementează modul de
organizare și desfășurare a alegerilor pentru Președintele
României.
(2) Președintele României se alege prin vot universal, egal,
direct, secret și liber exprimat, în condițiile prezentei legi.
(3) Este declarat ales candidatul care a întrunit, în primul tur
de scrutin, majoritatea de voturi ale alegătorilor înscriși în listele
electorale permanente.
(4) În cazul în care niciunul dintre candidați nu a întrunit
majoritatea prevăzută la alin. (3), se organizează al doilea tur
de scrutin, la care participă numai primii 2 candidați stabiliți în
ordinea numărului de voturi obținute în primul tur. Este declarat
ales candidatul care a obținut cel mai mare număr de voturi
valabil exprimate.
(5) Alegătorul are dreptul la un singur vot, în fiecare tur de
scrutin organizat pentru alegerea Președintelui României,
potrivit art. 81 alin. (2) și (3) din Constituția României,
republicată.
Art. 2. — (1) În sensul prezentei legi, termenii de mai jos au
următoarele semnificații:
a) perioadă electorală — intervalul de timp care începe la
data intrării în vigoare a hotărârii Guvernului privind stabilirea
datei alegerilor și se încheie odată cu publicarea în Monitorul
Oficial al României, Partea I, a rezultatului scrutinului; perioada
electorală cuprinde intervalul de timp dintre data intrării în
vigoare a hotărârii Guvernului privind stabilirea datei alegerilor
și data începerii campaniei electorale, campania electorală,
desfășurarea efectivă a votării, numărarea și centralizarea
voturilor, stabilirea rezultatului votării, atribuirea mandatului,
validarea alegerilor și publicarea rezultatului alegerilor în
Monitorul Oficial al României, Partea I;
b) majoritatea de voturi ale alegătorilor — se determină ca
parte întreagă, nerotunjită, a raportului dintre numărul
alegătorilor înscriși în listele electorale permanente și cifra 2, la
care se adaugă o unitate, și reprezintă numărul minim de voturi
valabil exprimate pe care trebuie să le obțină un candidat, în
primul tur, pentru a fi ales Președinte al României;
c) liste electorale permanente — listele cuprinzând cetățenii
români cu drept de vot care au împlinit vârsta de 18 ani până în
ziua alegerilor inclusiv;
d) act de identitate — cartea de identitate, cartea de
identitate provizorie, buletinul de identitate ori pașaportul
diplomatic, pașaportul diplomatic electronic, pașaportul de
serviciu, pașaportul de serviciu electronic, pașaportul simplu,
pașaportul simplu electronic, pașaportul simplu temporar, titlul
de călătorie, iar în cazul elevilor din școlile militare, carnetul de
serviciu militar, valabile în ziua votării.
(2) Pașaportul simplu, pașaportul simplu electronic,
pașaportul simplu temporar și titlul de călătorie pot fi folosite
pentru exercitarea dreptului de vot numai de cetățenii români
care votează în străinătate sau de cetățenii români cu domiciliul
în străinătate care votează în România.

Art. 3. — Curtea Constituțională, potrivit art. 146 lit. f) din
Constituția României, republicată, veghează la respectarea în
întreaga țară a prevederilor prezentei legi și confirmă rezultatele
sufragiului.
Art. 4. — (1) La alegerile pentru Președintele României se
pot prezenta candidați propuși de partide politice sau alianțe
politice, constituite potrivit Legii partidelor politice nr. 14/2003,
cu completările ulterioare, precum și candidați independenți.
Partidele și alianțele politice pot propune numai câte un singur
candidat. Partidele membre ale unei alianțe politice care
propune un candidat nu pot propune și candidați în mod separat.
(2) Candidaturile propuse de partidele și de alianțele politice,
precum și candidaturile independente pot fi depuse numai dacă
sunt susținute de cel puțin 200.000 de alegători. Un alegător
poate susține un singur candidat.
Art. 5. — (1) Ziua alegerilor este duminica. Alegerile au loc în
luna anterioară lunii în care ajunge la termen mandatul de
președinte. Cu cel puțin 45 de zile înaintea zilei votării, Guvernul
stabilește data alegerilor prin hotărâre.
(2) În situațiile prevăzute la art. 97 alin. (1) din Constituția
României, republicată, data alegerilor va fi stabilită prin hotărâre
și adusă la cunoștința publică de Guvern în cel mult 30 de zile
de la data la care a intervenit vacanța funcției.
(3) Hotărârea privind stabilirea datei alegerilor se adoptă la
propunerea Ministerului Administrației și Internelor și a Autorității
Electorale Permanente.
Art. 6. — (1) În situația în care mai multe partide politice,
alianțe politice și organizații legal constituite ale cetățenilor
aparținând minorităților naționale reprezentate în Consiliul
Minorităților Naționale doresc să propună același candidat la
funcția de Președinte al României, acestea se pot asocia între
ele numai la nivel național, pe bază de protocol, constituind o
alianță electorală. Un partid politic, o alianță politică sau o
organizație legal constituită a cetățenilor aparținând minorităților
naționale reprezentate în Consiliul Minorităților Naționale nu
poate face parte decât dintr-o singură alianță electorală. Alianța
electorală care a participat la alegerile anterioare, indiferent de
tipul acestora, sub o denumire o poate păstra numai dacă nu
și-a schimbat componența inițială. Denumirea respectivă nu
poate fi utilizată de o altă alianță.
(2) Protocolul de constituire a alianței electorale se depune
în scris la Biroul Electoral Central în termen de cel mult 24 de
ore de la data completării acestui birou electoral cu
reprezentanții Autorității Electorale Permanente și ai partidelor
politice parlamentare.
(3) Biroul Electoral Central se pronunță în ședință publică
asupra admiterii sau respingerii protocolului de constituire a
alianței electorale, în termen de cel mult 24 de ore de la
înregistrarea acestuia.
(4) Decizia Biroului Electoral Central de admitere a
protocolului de constituire a alianței electorale poate fi
contestată în scris de orice persoană fizică sau juridică
interesată la Înalta Curte de Casație și Justiție, în termen de cel
mult 24 de ore de la afișare.

*) Republicată în temeiul dispozițiilor art. IV din Ordonanța de urgență a Guvernului nr. 95/2009 privind modificarea și completarea Legii nr. 370/2004
pentru alegerea Președintelui României, publicată în Monitorul Oficial al României, Partea I, nr. 608 din 3 septembrie 2009, rectificată în Monitorul Oficial al
României, Partea I, nr. 658 din 3 octombrie 2009 și aprobată cu modificări și completări prin Legea nr. 98/2011, publicată în Monitorul Oficial al României, Partea I,
nr. 429 din 20 iunie 2011, dându-se textelor o nouă numerotare.
Legea nr. 370/2004 pentru alegerea Președintelui României a fost publicată în Monitorul Oficial al României, Partea I, nr. 887 din 29 septembrie 2004
și a mai fost modificată și completată prin Ordonanța de urgență a Guvernului nr. 77/2004 pentru modificarea și completarea unor dispoziții din Legea nr. 370/2004
pentru alegerea Președintelui României, publicată în Monitorul Oficial al României, Partea I, nr. 920 din 9 octombrie 2004, aprobată prin Legea nr. 592/2004,
publicată în Monitorul Oficial al României, Partea I, nr. 1.232 din 21 decembrie 2004.

16

MONITORUL OFICIAL AL ROMÂNIEI, PARTEA I, Nr. 650/12.IX.2011

(5) Decizia Biroului Electoral Central de respingere a
protocolului de constituire a alianței electorale poate fi
contestată de semnatarii protocolului la Înalta Curte de Casație
și Justiție, în termen de cel mult 24 de ore de la afișare.
(6) Înalta Curte de Casație și Justiție se pronunță asupra
contestațiilor prevăzute la alin. (4) și (5) în termen de cel mult
24 de ore de la înregistrarea contestației, prin hotărâri definitive
și irevocabile, care se comunică Biroului Electoral Central.
(7) Acordul de desființare a protocolului de constituire a unei
alianțe electorale se depune în scris la Biroul Electoral Central,
până cel mai târziu cu 4 zile înaintea datei la care expiră
termenul de depunere a candidaturilor.
(8) Dispozițiile alin. (3)—(6) se aplică în mod corespunzător
în cazul acordului de desființare a protocolului de constituire a
unei alianțe electorale.
CAPITOLUL II
Organizarea și desfășurarea alegerilor
SECȚIUNEA 1
Listele electorale permanente și tabelele electorale

Art. 7. — (1) Listele electorale permanente se întocmesc pe
comune, orașe și municipii, după caz, și cuprind toți alegătorii
care domiciliază în comuna, orașul sau municipiul pentru care
ele au fost întocmite.
(2) Listele electorale permanente se întocmesc la comune
pe sate și, după caz, străzi, iar la orașe, municipii și subdiviziuni
administrativ-teritoriale ale municipiilor pe străzi și, după caz,
blocuri.
(3) Listele electorale permanente cuprind, în ordinea
numărului imobilelor în care locuiesc alegătorii, numele și
prenumele, codul numeric personal, domiciliul, tipul, seria și
numărul actului de identitate.
(4) În cazul în care listele electorale permanente nu pot fi
întocmite în conformitate cu prevederile alin. (1)—(3), alegătorii
pot fi înscriși în listele electorale permanente în ordine
alfabetică, cu avizul biroului electoral județean sau biroului
electoral al sectorului municipiului București, care se comunică
Autorității Electorale Permanente.
(5) În cel mult 15 zile de la data intrării în vigoare a hotărârii
Guvernului privind stabilirea datei alegerilor, Direcția pentru
Evidența Persoanelor și Administrarea Bazelor de Date
selectează și prelucrează datele privind alegătorii cuprinse în
Registrul național de evidență a persoanelor, tipărește și pune
gratuit la dispoziția primarilor, prin structurile sale teritoriale,
două exemplare ale listelor electorale permanente. Listele
electorale permanente se semnează de primar, de secretarul
unității administrativ-teritoriale, de șeful serviciului public
comunitar județean de evidență a persoanelor și de șeful
structurii teritoriale a Direcției pentru Evidența Persoanelor și
Administrarea Bazelor de Date.
(6) Un exemplar al listelor electorale permanente se
păstrează de primar, iar celălalt se predă judecătoriei în a cărei
rază teritorială se află localitatea pentru care a fost întocmit.
(7) Actualizarea listelor electorale permanente se realizează
de către primarul unității administrativ-teritoriale împreună cu
serviciul public comunitar de evidență a persoanelor.
(8) Alegătorii au dreptul să verifice înscrierea în listele
electorale permanente. În acest scop, primarii sunt obligați să
pună la dispoziția acestora, spre consultare, listele electorale
permanente și să organizeze acțiuni de informare și de
îndrumare a alegătorilor pentru efectuarea verificărilor necesare.
(9) Plângerile privind omisiunile, înscrierile greșite, oricare
alte erori din liste, precum și refuzul de a permite verificarea
înscrierii se fac în scris la primarul localității, acesta fiind obligat
să se pronunțe, prin dispoziție, în cel mult 3 zile de la
înregistrare.

(10) Contestațiile cu privire la soluționarea plângerilor se
depun în scris, în termen de 5 zile de la comunicarea dispoziției
primarului, la judecătoria în a cărei rază teritorială domiciliază
alegătorul și se soluționează de aceasta în cel mult 3 zile de la
înregistrare.
(11) În termen de 48 de ore de la soluționarea plângerilor și
operarea modificărilor în listele electorale permanente, primarii
au obligația de a le transmite judecătoriilor și Direcției pentru
Evidența Persoanelor și Administrarea Bazelor de Date.
Art. 8. — (1) Cu cel puțin 5 zile înainte de data alegerilor,
Direcția pentru Evidența Persoanelor și Administrarea Bazelor
de Date, prin structurile sale teritoriale, tipărește și pune gratuit
la dispoziția primarilor, în 3 exemplare, copii de pe listele
electorale permanente, actualizate, care cuprind alegătorii din
fiecare secție de votare. Copiile de pe listele electorale
permanente se semnează de primar, de secretarul unității
administrativ-teritoriale, de șeful serviciului public comunitar
județean de evidență a persoanelor și de șeful structurii
teritoriale a Direcției pentru Evidența Persoanelor și
Administrarea Bazelor de Date.
(2) Copiile de pe listele electorale permanente cuprind
numele și prenumele alegătorului, codul numeric personal,
domiciliul, tipul, seria și numărul actului de identitate, numărul
secției de votare, precum și o rubrică destinată semnăturii
alegătorului.
(3) Copiile de pe listele electorale permanente se predau de
către primar, în două exemplare, pe bază de proces-verbal,
președinților birourilor electorale ale secțiilor de votare, cu două
zile înainte de data alegerilor. Un exemplar este pus la dispoziția
alegătorilor pentru consultare și un exemplar este utilizat în data
alegerilor. Al treilea exemplar al copiei se păstrează de către
primar.
(4) Orice neconcordanță între lista electorală permanentă și
copie se soluționează de primar de îndată, prin dispoziție, pe
baza datelor cuprinse în lista electorală permanentă.
(5) Orice modificare intervenită în lista electorală
permanentă, după predarea copiei la biroul electoral al secției
de votare, se comunică în scris, de îndată, acestuia de către
primar.
Art. 9. — (1) Alegătorii care se prezintă la vot și fac dovada
cu actul de identitate că domiciliază în raza teritorială a secției
de votare respective, însă au fost omiși din copia listei electorale
permanente, existentă la biroul electoral al secției de votare,
precum și membrii biroului electoral al secției de votare,
persoanele însărcinate cu menținerea ordinii și care nu sunt
înscrise în copia listei electorale permanente din acea secție,
alegătorii care în ziua votării se află în altă comună, oraș sau
municipiu decât cel de domiciliu, precum și alegătorii care
votează la secțiile de votare din străinătate sunt înscriși într-un
tabel cuprinzând numele și prenumele, codul numeric personal,
domiciliul, tipul, seria și numărul actului de identitate, precum și
alte elemente stabilite prin hotărâre a Guvernului.
(2) Alegătorii care își exercită dreptul de vot prin intermediul
urnei speciale, potrivit art. 45 alin. (1), sunt înscriși într-un alt
tabel.
SECȚIUNEA a 2-a
Secțiile de votare

Art. 10. — Secțiile de votare se organizează după cum
urmează:
a) în localitățile cu o populație de peste 1.000 de locuitori,
câte o secție de votare la 1.000—2.000 de alegători;
b) în localitățile cu o populație sub 1.000 de locuitori, o
singură secție de votare;
c) se pot organiza secții de votare și în satele, grupele de
sate sau cartierele cu o populație de până la 1.000 de locuitori,
situate la o distanță mai mare de 3 km față de sediul celei mai

MONITORUL OFICIAL AL ROMÂNIEI, PARTEA I, Nr. 650/12.IX.2011
apropiate secții de votare din reședința comunei, orașului sau
municipiului;
d) în orașe, municipii și comune se vor organiza secții de
votare speciale, de regulă în gări, autogări și aerogări; se vor
organiza secții de votare speciale și în campusurile universitare;
în aceste secții își exercită dreptul de vot alegătorii prevăzuți la
art. 44 alin. (4).
Art. 11. — (1) Delimitarea secțiilor de votare se stabilește de
primarii comunelor, orașelor, municipiilor sau ai subdiviziunilor
administrativ-teritoriale ale municipiilor, în termen de cel mult
5 zile de la data intrării în vigoare a hotărârii Guvernului privind
stabilirea datei alegerilor. Direcția pentru Evidența Persoanelor
și Administrarea Bazelor de Date asigură datele, informațiile și
sprijinul necesare pentru îndeplinirea de către primari a acestei
obligații.
(2) Stabilirea secțiilor de votare speciale se va face de către
Guvern, prin hotărâre, cu respectarea termenului prevăzut la
alin. (1). În acest sens instituțiile prefectului vor asigura
furnizarea tuturor datelor și informațiilor necesare.
(3) Numerotarea secțiilor de votare de pe raza teritorială a
unui județ, respectiv a municipiului București se stabilește de
către prefect, în termen de cel mult 5 zile de la delimitarea
secțiilor de votare, respectiv stabilirea secțiilor de votare
speciale, începând cu localitatea reședință de județ și
continuând cu cele din municipii, orașe și comune, în ordinea
alfabetică a acestora; în municipiile cu subdiviziuni administrativteritoriale numerotarea se face cu respectarea ordinii acestor
subdiviziuni, prevăzută de lege.
(4) În cel mult 5 zile de la expirarea termenului prevăzut la
alin. (3), prefecții comunică Autorității Electorale Permanente
delimitarea, respectiv stabilirea, și numerotarea fiecărei secții
de votare, precum și alte date relevante privind imobilul în care
se va desfășura votarea, în formatul stabilit de aceasta. Orice
modificări privind delimitarea și numerotarea secțiilor de votare,
precum și locurile de desfășurare a votării se comunică
Autorității Electorale Permanente în cel mult 48 de ore de la
producerea acestora.
(5) Cel mai târziu cu 25 de zile înaintea datei alegerilor,
prefecții aduc la cunoștința publică delimitarea și numerotarea
fiecărei secții de votare, prin publicații în care se indică și locul
de desfășurare a votării.
(6) Primarii și secretarii comunelor, orașelor, municipiilor și ai
subdiviziunilor administrativ-teritoriale, precum și Direcția pentru
Evidența Persoanelor și Administrarea Bazelor de Date vor
asigura datele, informațiile și sprijinul necesar pentru îndeplinirea
de către prefecți a obligațiilor prevăzute la alin. (2)—(5).
Art. 12. — (1) Pe lângă misiunile diplomatice și oficiile
consulare ale României se organizează una sau mai multe secții
de votare pentru alegătorii care se află în străinătate la data
alegerilor.
(2) În afara secțiilor de votare prevăzute la alin. (1), pot fi
organizate, cu acordul guvernului din țara respectivă, secții de
votare și în alte localități decât cele în care își au sediul misiunile
diplomatice sau oficiile consulare.
(3) Organizarea și numerotarea secțiilor de votare din
străinătate se stabilesc de către ministrul afacerilor externe, prin
ordin. În termenul prevăzut la art. 11 alin. (4), ministrul afacerilor
externe aduce la cunoștința publică numerotarea fiecărei secții
de votare din străinătate, precum și locurile de desfășurare a
votării.
SECȚIUNEA a 3-a
Birourile electorale

Art. 13. — (1) Pentru organizarea și desfășurarea
operațiunilor specifice perioadei electorale se constituie Biroul
Electoral Central, birourile electorale județene, birourile
electorale ale sectoarelor municipiului București, biroul electoral

17

pentru secțiile de votare din străinătate și birourile electorale ale
secțiilor de votare.
(2) Birourile electorale sunt alcătuite numai din cetățeni cu
drept de vot. Președinții birourilor electorale ale secțiilor de
votare, locțiitorii acestora și reprezentanții Autorității Electorale
Permanente în birourile electorale nu pot avea apartenență
politică. Candidații în alegeri, soțul, soția, rudele și afinii acestora
până la gradul al doilea inclusiv nu pot fi membri ai birourilor
electorale.
(3) În îndeplinirea atribuțiilor ce le revin, membrii birourilor
electorale exercită o funcție ce implică autoritatea de stat.
Exercitarea corectă și imparțială a funcției de membru al biroului
electoral este obligatorie. Nerespectarea acestei obligații atrage
răspunderea juridică, civilă sau penală, după caz.
(4) Nimeni nu poate fi în același timp membru a două sau
mai multe birouri electorale.
(5) Procesele-verbale întocmite cu prilejul constituirii și
completării birourilor electorale atestă calitatea de membru al
biroului electoral.
Art. 14. — (1) Birourile electorale lucrează legal în prezența
majorității membrilor care le compun.
(2) Ședințele birourilor electorale sunt conduse de președinți.
(3) În lipsa președintelui biroului electoral, atribuțiile acestuia
sunt îndeplinite de locțiitorul său.
(4) Prezența la ședințe a membrilor birourilor electorale este
obligatorie. În cazuri justificate, președinții birourilor electorale
pot aproba ca unii membri ai acestora să lipsească de la
ședință.
(5) Birourile electorale adoptă acte și iau măsuri, potrivit
competenței lor, numai cu votul majorității membrilor prezenți.
În caz de egalitate de voturi, votul președintelui este hotărâtor.
Art. 15. — (1) Reprezentanții formațiunilor politice în birourile
electorale nu pot primi și nu pot exercita alte însărcinări în afara
celor prevăzute de prezenta lege.
(2) Reprezentanții formațiunilor politice în birourile electorale
pot fi înlocuiți, la cererea celor care i-au propus, cu aprobarea
biroului electoral ierarhic superior, până în preziua votării, iar în
caz de deces, îmbolnăviri sau accidente, chiar și în ziua votării,
cu respectarea condițiilor prevăzute de art. 16—23.
(3) Calitatea de membru al unui birou electoral încetează de
drept în cazul în care s-a dispus trimiterea în judecată pentru
săvârșirea unei infracțiuni prevăzute de prezenta lege sau în
condițiile prevăzute de art. 56 alin. (5). Constatarea încetării de
drept a calității de membru al unui birou electoral se face, în
termen de 48 de ore de la intervenirea cazului, de către
președintele biroului electoral ierarhic superior, iar în cazul
Biroului Electoral Central, de către președintele Înaltei Curți de
Casație și Justiție.
Art. 16. — (1) Biroul Electoral Central este alcătuit din
5 judecători ai Înaltei Curți de Casație și Justiție, președintele și
vicepreședinții Autorității Electorale Permanente și din cel mult
10 reprezentanți ai formațiunilor politice.
(2) Desemnarea celor 5 judecători se face de președintele
Înaltei Curți de Casație și Justiție în ședință publică, în termen
de 3 zile de la data intrării în vigoare a hotărârii Guvernului
privind stabilirea datei alegerilor, prin tragere la sorți, dintre
judecătorii în exercițiu ai Curții. Data ședinței se aduce la
cunoștința publică prin mass-media de către președintele Înaltei
Curți de Casație și Justiție, cu două zile înainte de desfășurarea
acesteia.
(3) Rezultatul tragerii la sorți se consemnează într-un procesverbal, semnat de președinte și de prim-magistratul-asistent al
Înaltei Curți de Casație și Justiție.
(4) În termen de 24 de ore de la învestire, judecătorii
desemnați aleg din rândul lor, prin vot secret, președintele
Biroului Electoral Central și locțiitorul acestuia. În termen de
24 de ore de la alegerea președintelui Biroului Electoral Central,
în componența Biroului Electoral Central intră președintele,
vicepreședinții Autorității Electorale Permanente și câte un

18

MONITORUL OFICIAL AL ROMÂNIEI, PARTEA I, Nr. 650/12.IX.2011

reprezentant al fiecărui partid politic parlamentar. Astfel
constituit, Biroul Electoral Central îndeplinește toate atribuțiile
ce îi revin potrivit prezentei legi până la completarea lui cu
reprezentanții formațiunilor politice neparlamentare care au
propus candidați.
(5) Constituirea Biroului Electoral Central se consemnează
într-un proces-verbal care reprezintă actul de învestire.
(6) În termen de cel mult 48 de ore de la rămânerea definitivă
a candidaturilor, fiecare formațiune politică care nu este
reprezentată în Parlament și a propus candidat comunică
Biroului Electoral Central numele și prenumele reprezentantului
său. Comunicările transmise după acest termen nu se mai iau
în considerare. Completarea Biroului Electoral Central cu
reprezentanții propuși se face prin tragere la sorți, în termen de
24 de ore de la expirarea termenului în care se fac comunicările,
de președintele Biroului Electoral Central, în prezența membrilor
biroului și a candidaților sau a persoanelor delegate de către
conducerile formațiunilor politice care au propus candidații, în
limita numărului de reprezentanți prevăzut la alin. (1).
(7) Biroul Electoral Central are un aparat tehnic de lucru
format din personal de specialitate din cadrul Ministerului
Administrației și Internelor, al Autorității Electorale Permanente
și al Institutului Național de Statistică.
(8) Biroul Electoral Central, în componența prevăzută la
alin. (4), adoptă prin hotărâre, în termen de 3 zile de la
constituire, un regulament de organizare și funcționare a
birourilor electorale și a aparatului de lucru al acestora, care se
publică în Monitorul Oficial al României, Partea I, și este
obligatoriu pentru toate birourile electorale și aparatul tehnic al
acestora.
Art. 17. — (1) Biroul Electoral Central are următoarele
atribuții:
a) asigură aplicarea și interpretarea unitară a dispozițiilor
prezentei legi;
b) constată îndeplinirea condițiilor de fond și de formă
prevăzute de prezenta lege pentru candidaturi; comunică
birourilor electorale județene, birourilor electorale ale sectoarelor
municipiului București și biroului electoral pentru secțiile de
votare din străinătate candidaturile înregistrate, le face
cunoscute prin intermediul serviciilor publice de radio și de
televiziune, precum și prin afișare pe pagina proprie de internet;
c) în 48 de ore de la rămânerea definitivă a candidaturilor
stabilește ordinea de înscriere în buletinul de vot, prin tragere la
sorți, în prima etapă din rândul candidaților propuși de
formațiunile politice reprezentate în Parlament, iar în a doua
etapă din rândul celorlalți candidați; comunică ordinea înscrierii
candidaților și a semnelor electorale ale acestora în buletinul de
vot Curții Constituționale și Regiei Autonome ăMonitorul Oficial”
și o aduce la cunoștința publică prin intermediul serviciilor
publice de radio și de televiziune, precum și prin afișare pe
pagina proprie de internet;
d) rezolvă întâmpinările referitoare la propria sa activitate și
contestațiile cu privire la activitatea birourilor electorale județene,
a birourilor electorale ale sectoarelor municipiului București și a
biroului electoral pentru secțiile de votare din străinătate; în
cazul în care pentru soluționarea unei întâmpinări sau contestații
sunt necesare verificări de fapt, acestea se efectuează în
prezența unui judecător din cadrul Biroului Electoral Central;
asemenea verificări nu se pot face în data alegerilor;
e) centralizează rezultatele alegerilor, constată candidatul
ales și prezintă Curții Constituționale documentația necesară
validării mandatului de Președinte al României;
f) organizează și implementează un sistem de colectare de
date și de informare periodică a opiniei publice privind prezența
populației la vot, în baza unui eșantion reprezentativ la nivel
județean și național;
g) transmite Autorității Electorale Permanente, după
publicarea rezultatului alegerilor în Monitorul Oficial al României,
Partea I, toate materialele și documentele deținute;

h) dispune renumărarea voturilor într-o secție de votare sau
refacerea centralizării voturilor și a rezultatului alegerilor, în
situația în care constată că au fost comise erori sau există
neconcordanțe între datele consemnate în procesele-verbale;
i) îndeplinește orice alte obligații ce îi revin potrivit prezentei
legi.
(2) În exercitarea atribuțiilor ce îi revin potrivit prevederilor
prezentei legi, Biroul Electoral Central adoptă decizii și hotărâri.
(3) Deciziile Biroului Electoral Central se adoptă pentru
aplicarea unitară a prevederilor prezentei legi, pentru admiterea
sau respingerea protocolului de constituire a unei alianțe
electorale, pentru înregistrarea sau respingerea înregistrării
candidaturilor, pentru înregistrarea sau respingerea înregistrării
semnelor electorale, pentru soluționarea întâmpinărilor și
contestațiilor care sunt de competența sa, precum și pentru alte
cazuri prevăzute de prezenta lege. Deciziile Biroului Electoral
Central sunt obligatorii pentru toate autoritățile, instituțiile
publice, birourile electorale, organismele cu atribuții în materie
electorală, precum și pentru toți participanții la alegeri, se
comunică părților interesate și se aduc la cunoștința publică prin
afișare pe pagina proprie de internet.
(4) Hotărârile Biroului Electoral Central se adoptă pentru
interpretarea unitară a prezentei legi, sunt general obligatorii și se
aduc la cunoștința publică prin afișare pe pagina proprie de
internet și prin publicare în Monitorul Oficial al României, Partea I.
Art. 18. — (1) Biroul electoral județean, respectiv biroul
electoral al sectorului municipiului București este constituit din
3 judecători, un reprezentant al Autorității Electorale Permanente
desemnat de către aceasta prin hotărâre și din cel mult
7 reprezentanți ai formațiunilor politice care au propus candidați.
(2) Desemnarea judecătorilor se face în ședință publică, în
termen de cel mult 10 zile de la data intrării în vigoare a hotărârii
Guvernului privind stabilirea datei alegerilor, de către
președintele tribunalului, prin tragere la sorți, dintre judecătorii în
exercițiu ai acestuia sau, în cazul biroului electoral al sectorului
municipiului București, dintre judecătorii în exercițiu ai
judecătoriei sectorului. Data ședinței se aduce la cunoștința
publică, prin presă, de președintele tribunalului, cu cel puțin
24 de ore înainte de desfășurarea acesteia. Tragerea la sorți se
face pe funcții, președinte și locțiitor, și se consemnează într-un
proces-verbal semnat de președintele tribunalului, care
constituie actul de învestire. Biroul electoral județean sau al
sectorului municipiului București astfel constituit îndeplinește
toate atribuțiile ce îi revin potrivit prezentei legi, urmând a fi
completat în termen de 24 de ore cu reprezentantul Autorității
Electorale Permanente.
(3) În termen de cel mult 48 de ore de la rămânerea definitivă
a candidaturilor, fiecare formațiune politică care a propus
candidat comunică biroului electoral județean sau biroului
electoral al sectorului municipiului București numele și
prenumele reprezentantului său. Comunicările transmise după
acest termen nu se mai iau în considerare. În termen de 24 de
ore de la expirarea termenului în care se fac comunicările, biroul
electoral județean sau biroul electoral al sectorului municipiului
București se completează cu reprezentanții propuși de
formațiunile politice reprezentate în Parlament care au propus
candidați, în limita numărului de reprezentanți prevăzut la
alin. (1). În termen de 24 de ore de la completarea birourilor
electorale județene sau birourilor electorale ale sectoarelor
municipiului București cu reprezentanții propuși de formațiunile
politice reprezentate în Parlament care au propus candidați,
acestea se completează de către președintele biroului electoral
județean sau al biroului electoral al sectorului municipiului
București, după caz, cu reprezentanții celorlalte formațiuni
politice care au propus candidați, în limita numărului de
reprezentanți prevăzut la alin. (1), prin tragere la sorți, dacă este
cazul, în prezența membrilor biroului și a candidaților sau a
persoanelor delegate de către conducerile formațiunilor politice
care au propus candidații.

MONITORUL OFICIAL AL ROMÂNIEI, PARTEA I, Nr. 650/12.IX.2011
Art. 19. — (1) Birourile electorale județene, respectiv birourile
electorale ale sectoarelor municipiului București au următoarele
atribuții:
a) urmăresc și asigură aplicarea unitară și respectarea
dispozițiilor prezentei legi, precum și a hotărârilor și deciziilor
Biroului Electoral Central de către toate autoritățile, instituțiile și
organismele cu responsabilități în materie electorală din cadrul
județului sau al sectorului municipiului București;
b) asigură, împreună cu prefecții și Autoritatea Electorală
Permanentă, instruirea președinților birourilor electorale ale
secțiilor de votare și a locțiitorilor acestora;
c) rezolvă întâmpinările referitoare la propria activitate și
contestațiile cu privire la operațiunile birourilor electorale ale
secțiilor de votare și la procesul de votare; deciziile date sunt
definitive;
d) distribuie, pe bază de proces-verbal, prin intermediul
primarilor, buletinele de vot, ștampilele de control, ștampilele cu
mențiunea ăVOTAT” și celelalte materiale necesare procesului
electoral birourilor electorale ale secțiilor de votare;
e) centralizează rezultatele numărării voturilor pentru județul
sau sectorul municipiului București în care funcționează și
înaintează Biroului Electoral Central procesele-verbale privind
centralizarea rezultatelor votării la nivelul unităților administrativteritoriale la care funcționează, procesele-verbale primite de la
birourile electorale ale secțiilor de votare, dosarele cuprinzând
copiile de pe listele electorale permanente și tabelele utilizate
în cadrul secțiilor de votare, după caz, precum și toate
contestațiile și întâmpinările primite;
f) predau, pe bază de proces-verbal, tribunalelor județene,
respectiv Tribunalului București buletinele de vot nule și cele
contestate, precum și celelalte documente și materiale deținute,
care nu sunt predate Biroului Electoral Central.
(2) Birourile electorale județene și birourile electorale ale
sectoarelor municipiului București îndeplinesc orice alte atribuții
ce le revin potrivit prezentei legi.
(3) În exercitarea atribuțiilor ce le revin potrivit prevederilor
prezentei legi, birourile electorale județene și birourile electorale
ale sectoarelor municipiului București adoptă decizii. Deciziile
sunt obligatorii pentru toate autoritățile, instituțiile publice,
birourile electorale, organismele cu atribuții în materie electorală,
precum și pentru toți participanții la alegeri la care se referă, din
raza teritorială de competență a biroului, și se aduc la cunoștința
publică prin afișare sau prin orice alt mijloc de publicitate.
Art. 20. — (1) Biroul electoral pentru secțiile de votare din
străinătate este constituit din 3 judecători în exercițiu ai
Tribunalului București, un reprezentant al Autorității Electorale
Permanente desemnat de aceasta prin hotărâre și din cel mult
7 reprezentanți ai formațiunilor politice care au propus candidați.
(2) Dispozițiile art. 18 alin. (2)—(3) se aplică în mod
corespunzător.
(3) Biroul electoral pentru secțiile de votare din străinătate
are următoarele atribuții:
a) urmărește și asigură aplicarea unitară și respectarea
dispozițiilor legale privitoare la alegeri de către toate autoritățile,
instituțiile și organismele cu responsabilități în materie electorală
pentru organizarea scrutinului în străinătate;
b) asigură instruirea președinților birourilor electorale ale
secțiilor de votare organizate în străinătate;
c) rezolvă întâmpinările referitoare la propria activitate și
contestațiile cu privire la activitatea birourilor electorale ale
secțiilor de votare din străinătate;
d) distribuie birourilor electorale ale secțiilor de votare din
străinătate, prin intermediul Ministerului Afacerilor Externe, pe
bază de proces-verbal, buletinele de vot, ștampilele de control,
ștampilele cu mențiunea ăVOTAT”, precum și celelalte materiale
necesare procesului electoral;
e) centralizează rezultatele numărării voturilor din secțiile de
votare din străinătate și înaintează Biroului Electoral Central
procesul-verbal privind centralizarea rezultatelor votării la secțiile

19

de votare din străinătate, procesele-verbale primite de la
birourile electorale ale secțiilor de votare din străinătate, precum
și toate contestațiile și întâmpinările primite;
f) predă, pe bază de proces-verbal, Tribunalului București
toate documentele și materialele deținute, care nu sunt predate
Biroului Electoral Central.
(4) Biroul electoral pentru secțiile de votare din străinătate
îndeplinește orice alte atribuții ce îi revin potrivit legii.
(5) În exercitarea atribuțiilor ce îi revin potrivit prevederilor
prezentei legi, biroul electoral pentru secțiile de votare din
străinătate adoptă decizii. Deciziile biroului electoral pentru
secțiile de votare din străinătate sunt obligatorii pentru toate
autoritățile, instituțiile publice, birourile electorale, organismele
cu atribuții în materie electorală, precum și pentru toți
participanții la alegeri la care se referă, din raza teritorială de
competență a biroului, și se aduc la cunoștința publică prin
afișare sau prin orice alt mijloc de publicitate.
Art. 21. — (1) Birourile electorale ale secțiilor de votare sunt
alcătuite dintr-un președinte, un locțiitor al acestuia, care sunt,
de regulă, juriști, precum și din cel mult 7 reprezentanți ai
formațiunilor politice care au propus candidați. Birourile
electorale ale secțiilor de votare nu pot funcționa cu mai puțin de
5 membri.
(2) Desemnarea președinților birourilor electorale ale secțiilor
de votare și a locțiitorilor acestora se face cu cel mult 10 zile
înainte de data alegerilor de către președintele tribunalului, în
ședință publică anunțată cu 48 de ore înainte, prin tragere la
sorți, pe funcții, dintre juriștii existenți în județ sau în municipiul
București.
(3) Listele cuprinzând juriștii care vor fi trași la sorți se
întocmesc de către președintele tribunalului împreună cu
prefectul, până cel mai târziu cu 25 de zile înaintea datei
alegerilor. Listele vor cuprinde un număr de persoane cu cel
puțin 10% mai mare decât cel necesar, acestea fiind rezervă la
dispoziția președintelui biroului electoral județean sau al
sectorului municipiului București, după caz, pentru înlocuirea, în
cazuri deosebite, a titularilor sau pentru completarea birourilor
electorale ale secțiilor de votare care nu au numărul minim de
membri prevăzut de prezenta lege.
(4) În listele prevăzute la alin. (3) vor fi trecuți numai juriști
care îndeplinesc condițiile prevăzute de art. 13 alin. (2).
(5) În cazul în care numărul juriștilor este insuficient, listele
vor fi completate, la propunerea prefectului, cu persoane cu o
reputație bună în localitate, care îndeplinesc condițiile prevăzute
la art. 13 alin. (2).
(6) Listele cuprinzând propunerile de persoane pentru
funcțiile de președinte al biroului electoral al secției de votare și
locțiitor al acestuia vor conține: numele, prenumele, codurile
numerice personale, adresele, telefoanele și semnăturile de
acceptare ale persoanelor propuse. Listele vor fi însoțite de
declarațiile pe propria răspundere ale persoanelor propuse
privind îndeplinirea condițiilor prevăzute la art. 13 alin. (2).
Semnăturile de acceptare ale persoanelor propuse constituie
acceptul de prelucrare a datelor personale de către instituțiile
prefectului și Autoritatea Electorală Permanentă.
(7) Propunerile de persoane pentru funcțiile de președinte al
biroului electoral al secției de votare și locțiitor al acestuia trebuie
avizate de Autoritatea Electorală Permanentă din punctul de
vedere al activității anterioare ca membri ai birourilor electorale,
dacă este cazul. În termen de cel mult două zile de la întocmirea
lor, listele cuprinzând propunerile de persoane prevăzute la
alin. (4) și (5) sunt transmise spre avizare Autorității Electorale
Permanente de către prefecți, în formatul solicitat de aceasta.
Avizul Autorității Electorale Permanente se comunică prefecților
și președinților tribunalelor, până cel mai târziu cu 5 zile înaintea
desemnării președinților birourilor electorale ale secțiilor de
votare și a locțiitorilor acestora.
(8) Gruparea în liste a persoanelor în vederea tragerii la sorți
se face avându-se în vedere necesitatea ca locuințele acestor

20

MONITORUL OFICIAL AL ROMÂNIEI, PARTEA I, Nr. 650/12.IX.2011

persoane să fie situate în apropierea sediului biroului electoral
al secției de votare. Rezultatul tragerii la sorți se consemnează
într-un proces-verbal semnat de președintele tribunalului
județean. Procesul-verbal constituie actul de învestitură.
(9) În cel mult 48 de ore de la tragerea la sorți, președintele
tribunalului transmite biroului electoral județean sau, după caz,
birourilor electorale ale sectoarelor municipiului București, lista
persoanelor desemnate ca președinți ai birourilor electorale ale
secțiilor de votare și locțiitori ai acestora, precum și listele de
rezervă prevăzute la alin. (3).
Art. 22. — (1) În cel mult două zile de la expirarea termenului
prevăzut la art. 21 alin. (9), formațiunile politice care au propus
candidați sunt obligate să comunice biroului electoral județean,
respectiv biroului electoral al sectorului, în cazul municipiului
București, lista reprezentanților lor în birourile electorale ale
secțiilor de votare, sub forma unui tabel care cuprinde
următoarele: numărul secției de votare, numele, prenumele,
codul numeric personal, domiciliul sau reședința și modalitatea
de contact, respectiv numărul de telefon, de fax sau adresa de
e-mail. O formațiune politică poate avea într-un birou electoral al
unei secții de votare cel mult 2 reprezentanți.
(2) Completarea birourilor electorale ale secțiilor de votare
cu reprezentanții formațiunilor politice se face de președintele
biroului electoral județean, respectiv de președintele biroului
electoral al sectorului municipiului București, în prezența
reprezentanților formațiunilor politice în biroul electoral județean
sau în biroul electoral al sectorului respectiv, în 48 de ore de la
expirarea termenului prevăzut la alin. (1). Operațiunile de
completare a birourilor electorale ale secțiilor de votare pot avea
loc pe tot cuprinsul celor 48 de ore și se consemnează în
procese-verbale, care constituie actele de învestitură. Birourile
electorale ale secțiilor de votare se consideră constituite la data
completării acestora cu reprezentanții formațiunilor politice.
(3) Completarea birourilor electorale ale secțiilor de votare
se face în prima etapă cu reprezentanții formațiunilor politice
reprezentate în Parlament care au propus candidați, iar în a
doua etapă, prin tragere la sorți, pentru fiecare secție de votare,
cu reprezentanții celorlalte formațiuni politice care au propus
candidați, de către președintele biroului electoral județean sau
al sectorului municipiului București, după caz.
(4) În cazul în care, în urma efectuării operațiunilor prevăzute
la alin. (2) și (3), mai există birouri electorale ale secțiilor de
votare care nu au numărul maxim de membri prevăzut de
alin. (1), acestea urmează a fi completate, prin tragere la sorți,
pentru fiecare secție de votare, dintre toate formațiunile politice
care au depus propuneri pentru cel de-al doilea reprezentant la
secția de votare respectivă.
(5) În cazul în care, în urma efectuării operațiunilor prevăzute
la alin. (2)—(4), mai există birouri electorale ale secțiilor de votare
care nu au cel puțin 5 membri, respectiv președinte, locțiitor și
3 membri, acestea urmează a fi completate cu persoane din
rezerva aflată la dispoziția președintelui biroului electoral
județean sau al sectorului municipiului București, după caz, prin
tragere la sorți, cu respectarea prevederilor art. 21 alin. (8).
(6) La solicitarea scrisă a reprezentanților formațiunilor
politice în biroul electoral, președintele biroului electoral
județean ori, după caz, al biroului electoral al sectorului
municipiului București pune la dispoziția acestora copii
certificate ale proceselor-verbale de completare a birourilor
electorale ale secțiilor de votare.
(7) Câte o copie certificată a proceselor-verbale de
completare se predă, prin intermediul primarilor, președinților
birourilor electorale ale secțiilor de votare.
Art. 23. — (1) Fiecare birou electoral al secției de votare din
străinătate este constituit dintr-un președinte, desemnat de șeful
reprezentanței diplomatice, de regulă din cadrul acesteia, și din
2 până la 6 reprezentanți ai formațiunilor politice care au propus
candidați. Birourile electorale pentru secțiile de votare din
străinătate nu pot funcționa cu mai puțin de 3 membri,

președinte și 2 reprezentanți ai formațiunilor politice care au
propus candidați.
(2) Completarea birourilor electorale ale secțiilor de votare
din străinătate cu reprezentanții formațiunilor politice care au
propus candidați se face de către președintele biroului electoral
pentru secțiile de votare din străinătate și se consemnează
într-un proces-verbal care reprezintă actul de învestire. În
această componență, birourile electorale ale secțiilor de votare
din străinătate îndeplinesc toate atribuțiile prevăzute de
prezenta lege. Dispozițiile art. 22 alin. (2)—(4) se aplică în mod
corespunzător.
(3) În cazul în care numărul persoanelor propuse de
formațiunile politice este insuficient pentru completarea birourilor
electorale ale secțiilor de votare din străinătate, acestea sunt
completate cu persoane cu o bună reputație, fără apartenență
politică și care îndeplinesc condițiile prevăzute la art. 13 alin. (2),
dintr-o listă întocmită de Ministerul Afacerilor Externe. Lista este
transmisă spre avizare Autorității Electorale Permanente de
către Ministerul Afacerilor Externe, în formatul solicitat de
aceasta, în termen de două zile de la întocmire. Avizul Autorității
Electorale Permanente se comunică Ministerului Afacerilor
Externe până cel mai târziu cu 5 zile înaintea desemnării
președinților birourilor electorale ale secțiilor de votare.
(4) Termenele pentru desemnarea președinților birourilor
electorale ale secțiilor de votare din străinătate, respectiv pentru
comunicarea reprezentanților formațiunilor politice în birouri,
precum și pentru completarea birourilor electorale ale secțiilor
de votare din străinătate sunt cele prevăzute de prezenta lege
pentru birourile electorale ale secțiilor de votare din țară.
(5) Toate cheltuielile privind transportul, cazarea, masa și alte
cheltuieli curente ale membrilor birourilor electorale ale secțiilor
de votare din străinătate se suportă de către cei care îi
desemnează.
(6) La solicitarea scrisă a reprezentanților formațiunilor
politice în biroul electoral pentru secțiile de votare din
străinătate, președintele pune la dispoziția acestora copii
certificate ale proceselor-verbale de completare a birourilor
electorale ale secțiilor de votare din străinătate.
Art. 24. — (1) Cu două zile înainte de data alegerilor, birourile
electorale ale secțiilor de votare primesc, pe bază de procesverbal, de la birourile electorale județene sau de la birourile
electorale ale sectoarelor municipiului București, prin intermediul
primarilor, următoarele:
a) două copii de pe listele electorale permanente, care
cuprind alegătorii din secția de votare; un exemplar este pus la
dispoziția alegătorilor pentru consultare și un exemplar este
utilizat în data alegerilor;
b) buletinele de vot, ștampila de control și ștampilele cu
mențiunea ăVOTAT”;
c) formularele tabelelor prevăzute la art. 9, formularele pentru
încheierea proceselor-verbale, alte imprimate și materiale
necesare desfășurării procesului electoral, precum și un buletin
de vot anulat, după caz, de către președintele biroului electoral
județean, respectiv al biroului electoral al sectorului municipiului
București, pe care îl vor afișa la sediul secției de votare într-un
loc vizibil, în ziua premergătoare alegerilor.
(2) După primire, materialele prevăzute la alin. (1) lit. a)—c)
se sigilează de către președinții birourilor electorale ale secțiilor
de votare și se păstrează, până la transportul lor la localurile
secțiilor de votare, sub pază, într-un singur spațiu pus la
dispoziție de primarul unității administrativ-teritoriale în care
acestea își desfășoară activitatea.
(3) Birourile electorale ale secțiilor de votare din străinătate
primesc, pe bază de proces-verbal, de la biroul electoral pentru
secțiile de votare din străinătate, prin intermediul Ministerului
Afacerilor Externe, buletinele de vot, ștampila de control,
ștampilele cu mențiunea ăVOTAT”, formularele tabelelor
prevăzute la art. 9 alin. (1), formularele pentru încheierea
proceselor-verbale, alte imprimate și materiale necesare

MONITORUL OFICIAL AL ROMÂNIEI, PARTEA I, Nr. 650/12.IX.2011
desfășurării procesului electoral, precum și un buletin de vot
anulat de către președintele biroului electoral pentru secțiile de
votare din străinătate, pe care îl vor afișa la sediul secției de
votare într-un loc vizibil, în ziua premergătoare. După primire,
acestea se sigilează de către președinții birourilor electorale ale
secțiilor de votare și se păstrează, până la transportul lor la
localurile secțiilor de votare, într-un singur spațiu pus la
dispoziție de șeful reprezentanței diplomatice din statul
respectiv.
(4) Birourile electorale ale secțiilor de votare au următoarele
atribuții:
a) asigură buna organizare și desfășurare a operațiunilor
electorale în raza lor teritorială de competență;
b) rezolvă întâmpinările referitoare la propria lor activitate,
precum și contestațiile cu privire la procesul de votare;
c) numără voturile și consemnează rezultatele votării în
procesele-verbale prevăzute la art. 49 alin. (1); poate decide
renumărarea voturilor, la solicitarea oricărui membru, înainte de
consemnarea rezultatului numărătorii în procesul-verbal
prevăzut la art. 49 alin. (1);
d) îndeplinesc orice alte atribuții stabilite prin prezenta lege
sau prin hotărâri și decizii ale birourilor electorale ierarhic
superioare.
(5) După încheierea votării și consemnarea rezultatelor
votării, birourile electorale ale secțiilor de votare efectuează
următoarele activități:
a) predau birourilor electorale județene sau, după caz,
biroului electoral al sectorului următoarele: procesele-verbale
cuprinzând rezultatele votării, buletinele de vot nule și cele
contestate, împreună cu întâmpinările, contestațiile și
materialele la care acestea se referă, de competența acestora,
dosarele cuprinzând copiile de pe listele electorale permanente
și tabelele utilizate în cadrul secției de votare, precum și
declarațiile pe propria răspundere prevăzute de art. 44 alin. (4),
după caz; birourile electorale ale secțiilor de votare din
străinătate predau, prin intermediul Ministerului Afacerilor
Externe, biroului electoral pentru secțiile de votare din
străinătate sau, în cazul în care acesta și-a încetat activitatea,
Tribunalului București procesele-verbale cuprinzând rezultatele
votării, buletinele de vot nule și cele contestate, împreună cu
întâmpinările, contestațiile și materialele la care acestea se
referă și predau Autorității Electorale Permanente, prin
intermediul Ministerului Afacerilor Externe, dosarele cuprinzând
tabelele utilizate în cadrul secțiilor de votare din străinătate,
precum și declarațiile pe propria răspundere prevăzute de
art. 44 alin. (5);
b) predau, pe bază de proces-verbal, reprezentantului
judecătoriei în a cărei rază teritorială își au sediul și care se află
la sediul biroului electoral județean sau, după caz, la sediul
biroului electoral al sectorului municipiului București, buletinele
de vot întrebuințate și necontestate, precum și cele anulate,
ștampilele și celelalte materiale utilizate în desfășurarea votării;
birourile electorale ale secțiilor de votare din străinătate
înaintează aceste materiale reprezentanțelor diplomatice, care,
în termen de 3 luni de la publicarea rezultatului alegerilor în
Monitorul Oficial al României, Partea I, le predau în vederea
topirii de către operatorii economici specializați.
(6) În exercitarea atribuțiilor care îi revin, biroul electoral al
secției de votare adoptă decizii. Deciziile sunt obligatorii pentru
toate părțile la care se referă și se aduc la cunoștința publică
prin afișare la loc vizibil la sediul biroului electoral al secției de
votare.
Art. 25. — (1) Formațiunile politice care participă la alegeri și
candidații pot contesta modul de formare și componența
birourilor electorale, în cel mult două zile de la expirarea
termenului de constituire sau, după caz, de completare a
acestor birouri.
(2) Contestațiile se depun la biroul electoral ierarhic superior
sau, în cazul în care contestația se referă la Biroul Electoral

21

Central, la Înalta Curte de Casație și Justiție și se soluționează
de acestea în termen de cel mult două zile de la înregistrare.
Decizia sau, după caz, hotărârea pronunțată este definitivă.
Art. 26. — Birourile electorale județene, birourile electorale
ale sectoarelor municipiului București, biroul electoral pentru
secțiile de votare din străinătate și birourile electorale ale
secțiilor de votare își încetează activitatea la data validării
rezultatului alegerilor pentru președintele ales.
SECȚIUNEA a 4-a
Candidaturile

Art. 27. — (1) Propunerile de candidați pentru alegerea
Președintelui României se depun la Biroul Electoral Central, cel
mai târziu cu 30 de zile înainte de data alegerilor.
(2) Propunerile se fac în scris și vor fi primite numai dacă:
a) sunt semnate de conducerea partidului sau a alianței
politice ori de conducerile acestora, care au propus candidatul
sau, după caz, de candidatul independent;
b) cuprind prenumele și numele, locul și data nașterii, starea
civilă, domiciliul, studiile, ocupația și profesia candidatului și
precizarea că îndeplinește condițiile prevăzute de lege pentru a
candida;
c) sunt însoțite de declarația de acceptare a candidaturii,
scrisă, semnată și datată de candidat, de declarația de avere,
declarația de interese, de o declarație pe propria răspundere a
candidatului în sensul că a avut sau nu calitatea de lucrător al
Securității sau de colaborator al acesteia, precum și de lista
susținătorilor, al căror număr nu poate fi mai mic de 200.000 de
alegători.
(3) Lista susținătorilor este un act public, sub sancțiunea
prevăzută de art. 292 din Codul penal. Lista sau listele
susținătorilor trebuie să cuprindă data alegerilor, prenumele și
numele candidatului, precum și prenumele și numele, data
nașterii, adresa, denumirea, seria și numărul actului de identitate
și semnătura alegătorilor care susțin candidatura. În finalul listei
persoana care a întocmit-o este obligată să facă o declarație pe
propria răspundere prin care să ateste veridicitatea semnăturilor
susținătorilor. Modelul listei susținătorilor și al declarației pe
propria răspundere sunt prevăzute în anexa care face parte
integrantă din prezenta lege.
(4) Propunerea de candidatură se depune și se înregistrează
la Biroul Electoral Central în 4 exemplare, un exemplar original
și 3 copii. Exemplarul original și o copie se păstrează la Biroul
Electoral Central, un altul se înaintează la Curtea
Constituțională, iar al patrulea, certificat de președintele Biroului
Electoral Central, se restituie depunătorului.
(5) Declarațiile pe propria răspundere ale candidaților în
sensul că au avut sau nu calitatea de lucrători ai Securității sau
de colaboratori ai acesteia sunt înaintate, în termen de 24 de
ore de la depunere, Consiliului Național pentru Studierea
Arhivelor Securității.
(6) Declarațiile de avere și declarațiile de interese ale
candidaților se publică pe pagina de internet a Biroului Electoral
Central, în termen de 48 de ore de la înregistrarea
candidaturilor.
(7) Dispozițiile alin. (1) și (2) se aplică, în mod corespunzător,
și pentru candidații propuși de către organizațiile cetățenilor
aparținând minorităților naționale, precum și pentru candidații
propuși de către alianțele electorale.
(8) Apartenența politică a candidatului la partidul politic,
organizația cetățenilor aparținând minorităților naționale sau la
unul dintre membrii alianței politice sau alianței electorale care
îl propune nu constituie o condiție pentru a candida.
Art. 28. — Nu pot candida persoanele care, la data depunerii
candidaturii, nu îndeplinesc condițiile prevăzute la art. 37 din
Constituția României, republicată, pentru a fi alese sau care au
fost alese anterior, de două ori, ca Președinte al României.

22

MONITORUL OFICIAL AL ROMÂNIEI, PARTEA I, Nr. 650/12.IX.2011

Art. 29. — (1) Biroul Electoral Central verifică îndeplinirea
condițiilor de fond și de formă prevăzute de prezenta lege pentru
candidaturi, înregistrează candidaturile care îndeplinesc aceste
condiții și respinge înregistrarea candidaturilor care nu
îndeplinesc condițiile legale.
(2) Înregistrarea și respingerea înregistrării candidaturilor de
către Biroul Electoral Central se fac prin decizie, în termen de cel
mult 48 de ore de la depunerea acestora.
(3) Biroul Electoral Central întocmește procese-verbale din
care rezultă data și ora afișării deciziilor de înregistrare sau,
după caz, de respingere a înregistrării candidaturilor.
(4) Candidații pot renunța la candidaturi până la data
rămânerii definitive a candidaturilor. În acest scop, aceștia
declară în scris pe propria răspundere că renunță la
candidatură. Declarația se depune la Biroul Electoral Central.
Art. 30. — (1) Semnele electorale se depun la Biroul
Electoral Central în scris și în format electronic odată cu
depunerea candidaturii.
(2) Semnele electorale ale candidaților la funcția de
Președinte al României trebuie să se deosebească clar între
ele, fiind interzisă utilizarea acelorași simboluri grafice, oricare
ar fi figura geometrică în care sunt încadrate. Candidații propuși
de partide politice și alianțe politice pot întrebuința ca semn
electoral semnul permanent cu care aceste formațiuni politice
s-au înscris la Tribunalul București.
(3) Semnele electorale nu pot reproduce sau combina
simbolurile naționale ale statului român, ale altor state, ale
Uniunii Europene, ale organismelor internaționale ori ale cultelor
religioase.
(4) În cazul în care un candidat optează pentru semnul
electoral al partidului politic, al organizației cetățenilor aparținând
unei minorități naționale, alianței politice sau electorale care îl
propune, după caz, acesta îl poate folosi dacă formațiunea
politică respectivă, înregistrată legal începând din anul 1990,
l-a folosit prima, și nu poate fi însușit sau utilizat de alt partid
politic, alianță politică, alianță electorală, organizație a
cetățenilor aparținând unei minorități naționale înregistrată
ulterior sau de un candidat independent decât cu
consimțământul celor cărora le-a aparținut, respectiv al
partidelor care au alcătuit alianța politică sau alianța electorală
inițială.
(5) În cazul în care același semn electoral este solicitat de
mai mulți candidați, atribuirea se face candidatului care a depus
primul semnul respectiv.
(6) Înregistrarea sau respingerea înregistrării semnelor
electorale se face de către Biroul Electoral Central, prin decizie,
odată cu înregistrarea sau respingerea înregistrării
candidaturilor.
Art. 31. — (1) În cel mult 24 de ore de la expirarea termenului
prevăzut la art. 29 alin. (2), respectiv la art. 30 alin. (6),
candidații, partidele politice, organizațiile cetățenilor aparținând
minorităților naționale, alianțele politice, alianțele electorale și
alegătorii pot contesta înregistrarea sau respingerea înregistrării
candidaturilor sau a semnelor electorale, după caz. Contestațiile
se fac în scris și se depun la Curtea Constituțională.
(2) Curtea Constituțională soluționează contestațiile în
termen de cel mult două zile de la înregistrare. Hotărârile sunt
definitive, se comunică de îndată Biroului Electoral Central și se
publică în Monitorul Oficial al României, Partea I.
(3) În cel mult 24 de ore de la expirarea termenului de
soluționare a contestațiilor prevăzut la alin. (2), Biroul Electoral
Central aduce la cunoștința publică, prin afișare pe pagina
proprie de internet și prin intermediul mass-mediei, candidaturile
și semnele electorale definitive, în ordinea în care au fost
depuse. În același termen, Biroul Electoral Central comunică
birourilor electorale județene, birourilor electorale ale sectoarelor
municipiului București și biroului electoral pentru secțiile de
votare din străinătate, candidaturile și semnele electorale

definitive, în ordinea în care au fost depuse, acestea având
obligația de a le afișa de îndată la sediul lor.
SECȚIUNEA a 5-a
Buletinele de vot și ștampilele electorale

Art. 32. — (1) Modelul, dimensiunile și condițiile de tipărire
ale buletinelor de vot se stabilesc prin hotărâre a Guvernului, în
termen de 5 zile de la data intrării în vigoare a hotărârii
Guvernului privind stabilirea datei alegerilor, la propunerea
Autorității Electorale Permanente și a Ministerului Administrației
și Internelor.
(2) Buletinele de vot se vor imprima de către Regia
Autonomă ăMonitorul Oficial”, cu litere de aceeași mărime și
aceleași caractere și cu aceeași cerneală, în atâtea exemplare
câți alegători sunt înscriși în listele electorale permanente, cu
un supliment de 10%, la care se adaugă numărul estimat al
buletinelor de vot necesare pentru secțiile de votare din
străinătate, precum și numărul estimat al buletinelor de vot
necesare pentru secțiile de votare speciale. În acest sens, în
termen de 10 zile de la data intrării în vigoare a hotărârii
Guvernului privind stabilirea datei alegerilor, Direcția pentru
Evidența Persoanelor și Administrarea Bazelor de Date,
Ministerul Afacerilor Externe și instituțiile prefectului vor
comunica Biroului Electoral Central: numărul alegătorilor înscriși
în listele electorale permanente, numărul estimat de buletine de
vot necesare pentru secțiile de votare din străinătate, precum și
numărul estimat de buletine de vot necesare pentru secțiile de
votare speciale.
(3) Cu cel puțin 15 zile înaintea datei alegerilor, macheta
buletinului de vot se prezintă de Regia Autonomă ăMonitorul
Oficial” membrilor Biroului Electoral Central. Operațiunea de
prezentare a buletinului de vot se consemnează într-un procesverbal care se semnează de toate persoanele prezente.
Eventualele obiecții se formulează pe loc, obiecțiile ulterioare
nemaifiind luate în considerare. Membrii Biroului Electoral
Central trebuie să solicite Regiei Autonome ăMonitorul Oficial”
modificarea machetei și tipărirea corectă a buletinelor de vot,
dacă numele și prenumele candidaților, ordinea de înscriere a
acestora, precum și semnele electorale sunt incorect imprimate
ori nu sunt vizibile.
(4) Un exemplar al buletinului de vot, vizat și anulat de
președintele Biroului Electoral Central, va fi afișat pe site-ul
acestei instituții.
Art. 33. — (1) Confecționarea ștampilelor birourilor electorale
județene, ale birourilor electorale ale sectoarelor municipiului
București, a ștampilelor de control ale birourilor electorale ale
secțiilor de votare, a ștampilei biroului electoral pentru secțiile
de votare din străinătate și a ștampilelor birourilor electorale ale
secțiilor de votare din străinătate se realizează prin grija
prefecților, respectiv a Ministerului Afacerilor Externe până cel
mai târziu cu 10 zile înaintea datei alegerilor.
(2) Ștampila Biroului Electoral Central se confecționează de
Ministerul Administrației și Internelor, iar ștampilele cu
mențiunea ăVOTAT” se confecționează de Regia Autonomă
ăMonetăria Statului”. Ștampila cu mențiunea ăVOTAT” trebuie
astfel dimensionată încât să fie mai mică decât patrulaterele de
pe buletinul de vot, respectiv decât distanța dintre acestea.
(3) În cazul pierderii sau furtului unor ștampile electorale,
birourile electorale ierarhic superioare celor cărora le aparțineau
ștampilele electorale respective iau măsuri în vederea înlocuirii
acestora, cu sprijinul Regiei Autonome ăMonetăria Statului”,
prefectului sau Ministerului Afacerilor Externe, după caz.
Art. 34. — (1) Buletinele de vot, ștampilele de control și
ștampilele cu mențiunea ăVOTAT”, formularele pentru încheierea
proceselor-verbale, copiile de pe listele electorale, tabelele
prevăzute la art. 9 și celelalte materiale necesare desfășurării
procesului electoral se preiau de către prefect, împreună cu
președintele biroului electoral județean sau al biroului electoral

MONITORUL OFICIAL AL ROMÂNIEI, PARTEA I, Nr. 650/12.IX.2011
al sectorului municipiului București, pe bază de proces-verbal, și
se păstrează în încăperi speciale, încuiate și sigilate. Aceste
materiale se distribuie, prin intermediul primarilor, președinților
birourilor electorale ale secțiilor de votare, pe bază de procesverbal, cel mai târziu cu două zile înaintea alegerilor. Pentru
secțiile de votare din străinătate, preluarea și predarea acestor
materiale se fac, pe bază de proces-verbal, de către
președintele biroului electoral pentru secțiile de votare din
străinătate, prin intermediul Ministerului Afacerilor Externe.
(2) Predarea și distribuirea buletinelor de vot se fac în
pachete sigilate de câte 100 de bucăți sau multiplu de 100 de
bucăți, pe bază de proces-verbal.
(3) În preziua alegerilor, la sediul fiecărei secții de votare se
afișează un buletin de vot, vizat și anulat, după caz, de
președintele biroului electoral județean, al sectorului municipiului
București sau al biroului electoral pentru secțiile de votare din
străinătate.
SECȚIUNEA a 6-a
Campania electorală

Art. 35. — (1) Campania electorală începe cu 30 de zile
înainte de data alegerilor și se încheie în dimineața zilei de
sâmbătă de dinaintea datei alegerilor, la ora 7,00.
(2) Președintele în funcție poate participa la campania
prezidențială a partidului politic sau a alianței politice care l-a
propus sau îi susține candidatura, potrivit art. 27.
Art. 36. — (1) Pentru candidații la alegerea Președintelui
României, accesul la serviciile publice de radio și televiziune
este egal și gratuit.
(2) Orarul pentru campania electorală și repartizarea timpilor
de antenă pentru accesul egal și gratuit al candidaților la
serviciile publice de radio și televiziune se fac, după încheierea
perioadei de depunere a candidaturilor, de birourile permanente
reunite ale celor două Camere ale Parlamentului, împreună cu
reprezentanții serviciilor publice de radio și televiziune și cu
participarea candidaților.
(3) Dacă alegerile pentru Președintele României au loc
concomitent cu cele pentru Camera Deputaților și Senat, se vor
avea în vedere și orarul și repartizarea timpilor de antenă pentru
campania electorală privind alegerea celor două Camere.
Art. 37. — (1) În campania electorală candidații și, după caz,
partidele politice, alianțele politice și alianțele electorale,
organizațiile cetățenilor aparținând minorităților naționale care
i-au propus, precum și cetățenii au dreptul să își exprime opiniile
în mod liber și fără nicio discriminare, prin mitinguri, adunări,
marșuri, precum și prin intermediul mass-mediei. Organizarea
mitingurilor, adunărilor și marșurilor se poate face numai cu
autorizările prevăzute de legislația în vigoare.
(2) Mijloacele folosite în campania electorală nu pot
contraveni ordinii de drept.
(3) În unitățile militare, în unitățile de învățământ, în timpul
programului de învățământ, în sediile reprezentanțelor
diplomatice, precum și în penitenciare, acțiunile de campanie
electorală de orice tip sunt interzise.
(4) În timpul campaniei electorale, primarii asigură
candidaților și formațiunilor politice care i-au propus, în mod
nediscriminatoriu, spații corespunzătoare pentru a se întâlni cu
alegătorii.
Art. 38. — (1) Campania electorală, prin serviciile de
programe audiovizuale, publice și private, trebuie să servească
următoarelor interese generale:
a) ale electoratului — de a primi informații corecte, astfel
încât să își poată exercita dreptul de vot în cunoștință de cauză;
b) ale candidaților și partidelor politice, alianțelor politice,
alianțelor electorale, organizațiilor cetățenilor aparținând
minorităților naționale care îi susțin — de a se face cunoscuți și
de a-și prezenta platformele, programele politice și ofertele
electorale;

23

c) ale radiodifuzorilor — de a-și exercita drepturile și
responsabilitățile care decurg din profesiunea de jurnalist.
(2) Radiodifuzorii publici și privați sunt obligați să asigure, în
cadrul serviciilor de programe audiovizuale, desfășurarea unei
campanii electorale echitabile, echilibrate și corecte pentru toți
candidații și toate partidele politice, alianțele politice, alianțele
electorale, organizațiile cetățenilor aparținând minorităților
naționale care îi susțin.
Art. 39. — (1) În perioada electorală, în cazul prezentării de
sondaje de opinie cu conținut electoral, acestea trebuie însoțite
de următoarele informații:
a) denumirea instituției care a realizat sondajul;
b) data sau intervalul de timp în care a fost efectuat sondajul
și metodologia utilizată;
c) dimensiunea eșantionului și marja maximă de eroare;
d) cine a solicitat și cine a plătit efectuarea sondajului.
(2) Televotul sau anchetele făcute pe stradă în rândul
electoratului nu trebuie să fie prezentate ca reprezentative
pentru opinia publică sau pentru un anumit grup social ori etnic.
(3) Cu 48 de ore înainte de ziua votării este interzisă
prezentarea de sondaje de opinie, televoturi sau anchete cu
conținut electoral făcute pe stradă.
(4) Pot efectua sondaje de opinie la ieșirea de la urne
institutele de sondare a opiniei publice sau societățile
comerciale ori organizațiile neguvernamentale care au în
obiectul de activitate realizarea de sondaje de opinie și care sunt
acreditate de Biroul Electoral Central, prin decizie, în acest sens.
Operatorii de sondaj ai acestora au acces, în baza acreditării
instituției pentru care lucrează, în zona de protecție a secției de
votare prevăzută la art. 43 alin. (6), fără a avea acces în
interiorul localului secției de votare.
(5) În ziua votării este interzisă prezentarea sondajelor
realizate la ieșirea de la urne, înainte de încheierea votării.
Art. 40. — (1) Candidații sunt obligați să solicite, până la data
începerii campaniei electorale, conducerii serviciilor publice de
radio și televiziune acordarea timpilor de antenă. Solicitările
peste acest termen nu se iau în considerare.
(2) Accesul candidaților la serviciile publice și private de radio
și televiziune este gratuit. Posturile private de radio și televiziune
vor oferi candidaților timpi de antenă proporționali cu cei
practicați de posturile publice. Nerespectarea prevederilor
prezentului alineat de către posturile private de radio și
televiziune atrage sancționarea acestora. Sancțiunile sunt
stabilite prin decizii ale Consiliului Național al Audiovizualului.
(3) Este interzisă introducerea spoturilor publicitare
electorale în alte emisiuni decât cele electorale.
(4) În termen de 10 de zile de la data intrării în vigoare a
hotărârii Guvernului privind stabilirea datei alegerilor, Consiliul
Național al Audiovizualului stabilește, prin decizie, regulile de
desfășurare prin intermediul serviciilor de programe
audiovizuale a campaniei electorale pentru președinte.
(5) Candidații își pot desemna coordonatori de campanie la
nivelul județelor, sectoarelor municipiului București și pentru
străinătate, pe care îi notifică Biroului Electoral Central și
Autorității Electorale Permanente în cel mult 48 de ore de la
rămânerea definitivă a candidaturilor.
(6) Coordonatorii de campanie ai candidaților au rolul de a
reprezenta candidații și de a conduce campania electorală a
acestora, acolo unde au fost desemnați.
Art. 41. — (1) Primarii sunt obligați ca după data expirării
termenului de depunere a candidaturilor, dar până la rămânerea
definitivă a acestora, să stabilească, prin dispoziție care se
aduce la cunoștința publică prin afișare la sediul primăriei, locuri
speciale pentru afișajul electoral, în care să amplaseze panouri
electorale, ținând seama de numărul candidaților.
(2) Locurile speciale pentru afișaj trebuie să fie stabilite în
locuri publice frecventate de cetățeni, astfel încât să poată fi
folosite fără stânjenirea circulației pe drumurile publice și a
celorlalte activități din localitățile respective. În prealabil, primarii

24

MONITORUL OFICIAL AL ROMÂNIEI, PARTEA I, Nr. 650/12.IX.2011

sunt obligați să asigure înlăturarea din spațiul public a oricăror
materiale de propagandă electorală rămase de la campaniile
electorale precedente.
(3) Locurile speciale pentru afișaj electoral pot fi folosite
numai de candidații la funcția de președinte și de partidele care
i-au propus.
(4) Este interzisă utilizarea de către un candidat a locurilor
speciale pentru afișaj electoral, astfel încât să împiedice
folosirea acestora de către un alt candidat.
(5) Afișajul electoral este permis în alte locuri decât cele
stabilite potrivit alin. (2) numai cu acordul scris al proprietarilor
sau, după caz, al deținătorilor și numai cu luarea măsurilor
impuse de legislația în vigoare pentru asigurarea siguranței
cetățenilor.
(6) Pe un panou electoral fiecare candidat poate aplica un
singur afiș electoral. Un afiș electoral amplasat în locurile
prevăzute la alin. (1) nu poate depăși dimensiunile de 500 mm
o latură și 300 mm cealaltă latură, iar cel prin care se convoacă
o reuniune electorală, 400 mm o latură și 250 mm cealaltă
latură.
(7) Sunt interzise afișele electorale care combină culorile într-o
succesiune care reproduce drapelul României sau al altui stat.
(8) Se interzice afișajul în scop electoral prin aplicarea pe
pereții sau pilonii de susținere a podurilor, tunelurilor, viaductelor,
pe indicatoarele rutiere, panourile de orientare și informare
rutieră, precum și pe sistemele electronice de reglementare a
circulației.
(9) Activitățile de propagandă electorală nu pot afecta în
niciun fel spațiile verzi, rezervațiile naturale și zonele protejate
ecologic.
(10) Folosirea minorilor cu vârsta sub 16 ani pentru
distribuirea sau amplasarea de materiale de propagandă
electorală este interzisă.
(11) După încheierea campaniei electorale se interzice
difuzarea de mesaje electorale în format audio, vizual sau mixt
pe ecrane digitale amplasate în locuri publice ori private, precum
și prin intermediul unor vehicule special amenajate.
(12) Primarul, cu sprijinul organelor de ordine publică, este
obligat să asigure integritatea panourilor, afișelor electorale și a
altor materiale de propagandă electorală amplasate în locuri
autorizate.
(13) Primarii pot aproba instalarea pe domeniul public de
către candidați și, după caz, de către partidele politice,
organizațiile cetățenilor aparținând minorităților naționale,
alianțele politice și alianțele electorale care îi susțin a unor
amenajări provizorii în scopul distribuirii de materiale de
propagandă electorală, dacă prin amplasarea lor nu se instituie
restricții de circulație rutieră sau pietonală.
(14) Campania electorală se poate desfășura în alt stat decât
România numai cu respectarea legislației în vigoare a statului
respectiv.
Art. 42. — (1) Birourile electorale județene, birourile
electorale ale sectoarelor municipiului București și biroul
electoral pentru secțiile de votare din străinătate veghează la
corecta desfășurare a campaniei electorale, soluționând, prin
decizii, plângerile cu privire la campania electorală. Decizia se
aduce la cunoștința publică prin afișare la loc vizibil la sediul
biroului electoral emitent.
(2) Dacă birourile electorale județene, birourile electorale ale
sectoarelor municipiului București și biroul electoral pentru
secțiile de votare din străinătate consideră, cu ocazia soluționării
plângerii, că este necesară luarea unor măsuri administrative
sau aplicarea unor sancțiuni contravenționale ori penale,
sesizează autoritățile competente.
(3) Împotriva deciziilor birourilor electorale județene, birourilor
electorale ale sectoarelor municipiului București și biroului
electoral pentru secțiile de votare din străinătate se pot face
contestații la Biroul Electoral Central, în termen de cel mult 48
de ore de la afișarea acestora.

(4) Soluționarea plângerilor și a contestațiilor se face în
termen de 3 zile de la înregistrarea lor.
(5) Contestațiile formulate în termenul legal împotriva
deciziilor adoptate de birourile electorale județene, birourile
electorale ale sectoarelor municipiului București și biroul
electoral pentru secțiile de votare din străinătate suspendă
executarea acestora.
(6) Deciziile adoptate de birourile electorale județene,
birourile electorale ale sectoarelor municipiului București și
biroul electoral pentru secțiile de votare din străinătate devin
executorii de la datele la care expiră termenele de contestare a
acestora.
(7) Contestațiile cu privire la împiedicarea unui partid sau a
unei formațiuni politice ori a unui candidat de a-și desfășura
campania electorală în condițiile legii se soluționează de Curtea
Constituțională, cu votul majorității judecătorilor, în termen de
cel mult 48 de ore de la înregistrarea lor.
SECȚIUNEA a 7-a
Votarea

Art. 43. — (1) Fiecare local al secțiilor de votare trebuie să
posede un număr suficient de urne de vot, cabine, ștampile cu
mențiunea ăVOTAT”, proporțional cu numărul alegătorilor înscriși
în copiile de pe listele electorale permanente și cu numărul
estimat al alegătorilor care vor fi înscriși în tabelele prevăzute la
art. 9, precum și o urnă de vot specială.
(2) Cabinele și urnele de vot trebuie așezate în aceeași
încăpere în care se află biroul electoral al secției de votare.
Cabinele și urnele de vot se asigură de către primarii comunelor,
orașelor, municipiilor și ai subdiviziunilor administrativ-teritoriale
ale municipiilor, împreună cu prefecții.
(3) Președintele biroului electoral al secției de votare
împreună cu membrii acestuia trebuie să fie prezenți la sediul
secției de votare, în ajunul zilei votării, la ora 18,00, fiind obligat
să dispună măsurile necesare pentru asigurarea ordinii și
corectitudinii operațiunilor de votare. În intervalul orar 18,00—
20,00 președintele biroului electoral al secției de votare
primește, în conformitate cu dispozițiile art. 45 alin. (1), cererile
de votare prin intermediul urnei speciale. Președintele biroului
electoral al secției de votare asigură, cu sprijinul primarului,
îndepărtarea materialelor de propagandă electorală de orice tip
din și de pe sediul secției de votare și dispune fixarea posturilor
de pază în jurul localului de vot.
(4) La plecare, președintele biroului electoral al secției de
votare sigilează intrarea în localul de vot prin aplicarea ștampilei
de control pe o bandă de hârtie. Este interzisă părăsirea
localului de vot cu ștampila de control sau cu ștampile cu
mențiunea ăVOTAT”.
(5) În ziua votării activitatea biroului electoral al secției de
votare începe la ora 6,00. Președintele biroului electoral al
secției de votare, în prezenta celorlalți membri și, după caz, a
persoanelor acreditate, verifică urnele, copiile listelor electorale
permanente, buletinele de vot și ștampilele, consemnând la
pct. e) și i) din procesul-verbal prevăzut la art. 49 alin. (1)
numărul buletinelor de vot primite, respectiv numărul ștampilelor
cu mențiunea ăVOTAT” primite. Pe măsură ce deschide
pachetele sigilate, președintele asigură aplicarea ștampilei de
control pe ultima pagină a fiecărui buletin de vot din acestea.
După încheierea acestor operațiuni, președintele închide și
sigilează urnele prin aplicarea ștampilei de control pe toate
deschizăturile acestora, cu excepția fantei prin care se introduc
buletinele de vot. Lipsa unor buletine de vot se consemnează la
pct. j) al procesului-verbal prevăzut la art. 49 alin. (1).
(6) Președintele biroului electoral al secției de votare este
obligat să ia măsurile necesare pentru ca alegerile să decurgă
în bune condiții. Atribuțiile acestuia se întind și în afara localului
de votare, în curtea acestuia, în intrările în curte, în jurul localului

MONITORUL OFICIAL AL ROMÂNIEI, PARTEA I, Nr. 650/12.IX.2011
de vot, precum și pe străzi și în piețe publice, până la o distanță
de 500 m.
(7) Măsurile dispuse de președintele biroului electoral al
secției de votare se aduc la cunoștința publică prin afișare la loc
vizibil.
(8) Măsurile administrative dispuse de birourile electorale
referitoare la afișajul electoral se duc la îndeplinire de către
primarul unității administrativ-teritoriale, de îndată ce i-au fost
comunicate.
(9) Pentru menținerea ordinii, președintele biroului electoral
al secției de votare are la dispoziție mijloacele de ordine
necesare, asigurate de primar și de prefect, împreună cu
reprezentanții Ministerului Administrației și Internelor.
(10) În afară de membrii biroului electoral al secției de votare,
de candidați și de persoanele acreditate, nicio altă persoană nu
poate staționa în locurile publice din zona de votare sau în
localul de vot mai mult decât timpul necesar pentru votare.
(11) Pe durata votării se interzice membrilor birourilor
electorale ale secțiilor de votare, persoanelor însărcinate cu
menținerea ordinii, persoanelor acreditate și operatorilor de
sondaj ai institutelor de sondare a opiniei publice sau ai
societăților comerciale ori organizațiilor neguvernamentale să
poarte ecusoane, insigne sau alte însemne de propagandă
electorală.
(12) În ziua votării, între orele 7,00—21,00 sunt interzise
comercializarea și consumul băuturilor alcoolice în spațiul de
protecție al secției de votare prevăzut la alin. (6).
(13) Pentru secțiile de votare din străinătate, dispozițiile
prezentului articol se aplică, după caz, cu luarea în considerare
a condițiilor specifice privind organizarea acestora.
Art. 44. — (1) Votarea începe la ora 7,00 și se încheie la
ora 21,00. La sediile secțiilor de votare se afișează la loc vizibil
ora la care începe, respectiv se încheie votarea.
(2) Alegătorii votează la secția de votare unde sunt arondați
potrivit domiciliului, cu excepțiile prevăzute de prezenta lege.
(3) Membrii birourilor electorale ale secțiilor de votare și
persoanele însărcinate cu menținerea ordinii votează la secția
de votare unde își desfășoară activitatea.
(4) Alegătorii care în ziua votării se află în altă comună, în alt
oraș sau municipiu decât cel de domiciliu votează numai la
secțiile de votare speciale constituite potrivit art. 10 lit. d), după
ce declară în scris pe propria răspundere că nu au mai votat și
nu vor mai vota la acel tur de scrutin. Modelul declarației pe
propria răspundere se stabilește prin hotărâre a Guvernului în
termenul prevăzut la art. 65 alin. (1).
(5) Alegătorii care în ziua votării se află în străinătate votează
la secțiile de votare constituite în condițiile art. 12, după ce
declară în scris pe propria răspundere că nu au mai votat și nu
vor mai vota la acel tur de scrutin. Modelul declarației pe propria
răspundere se stabilește prin hotărâre a Guvernului în termenul
prevăzut la art. 65 alin. (1).
(6) Accesul alegătorilor în sala de vot are loc în serii
corespunzătoare numărului cabinelor. Alegătorul prezintă actul
de identitate biroului electoral al secției de votare. Președintele
biroului electoral al secției de votare sau membrul desemnat de
acesta verifică dacă alegătorul este înscris în copia de pe lista
electorală permanentă, după care alegătorul semnează în listă
la poziția destinată acestuia. Alegătorul care se află în una dintre
situațiile prevăzute la alin. (3)—(5) este înscris de președintele
biroului electoral al secției de votare sau de către membrul
desemnat de acesta în tabelul prevăzut la art. 9 alin. (1), după
care semnează în dreptul datelor sale personale la poziția
dedicată semnăturii din tabel. În baza semnăturii în copia de pe
lista electorală permanentă sau în tabel, după caz, președintele
sau membrul biroului electoral al secției de votare desemnat de
acesta îi încredințează alegătorului buletinul de vot și ștampila
cu mențiunea ăVOTAT”, pe care acesta o va aplica pe buletinul
de vot. În situația în care alegătorul, din motive bine întemeiate,
constatate de către președintele biroului electoral al secției de

25

votare, nu poate semna în lista electorală, președintele face o
mențiune în listă, confirmată prin semnătura sa și a încă unui
membru al biroului electoral.
(7) Alegătorii votează separat în cabine închise, aplicând
ștampila cu mențiunea ăVOTAT” înăuntrul patrulaterului care
cuprinde prenumele și numele candidatului pe care îl votează.
(8) Prezența oricărei persoane în cabinele de vot, în afara
celei care votează, este interzisă. Alegătorul care, din motive
temeinice, constatate de președintele biroului electoral al secției
de votare, nu poate să voteze singur are dreptul să cheme în
cabina de votare un însoțitor ales de el, pentru a-l ajuta. Acesta
nu poate fi din rândul persoanelor acreditate, al membrilor
biroului electoral al secției de votare sau al candidaților.
(9) După ce au votat, alegătorii vor îndoi buletinele, astfel
încât pagina netipărită care poartă ștampila de control să
rămână în afară, și le vor introduce în urnă, având grijă să nu se
deschidă. Îndoirea greșită a buletinului nu atrage nulitatea
acestuia.
(10) La cererea alegătorului, în cazul în care acesta a aplicat
greșit ștampila cu mențiunea ăVOTAT”, dar nu a introdus
buletinul în urnă, președintele biroului electoral al secției de
votare îi poate elibera, numai o singură dată, un nou buletin,
reținând și anulând buletinul de vot inițial și făcând mențiunea
corespunzătoare la pct. f) din procesul-verbal prevăzut la art. 49
alin. (1).
(11) Ștampila încredințată pentru votare se restituie
președintelui sau acelor membri ai biroului electoral al secției de
votare desemnați de acesta, care aplică pe actul de identitate a
alegătorului ștampila cu mențiunea ăVOTAT” sau un timbru
autocolant, după caz, și înscriu data scrutinului.
(12) Președintele poate lua măsuri ca staționarea unui
alegător în cabina de votare să nu se prelungească nejustificat.
(13) Candidații și oricare alegător au dreptul să conteste
identitatea persoanei care se prezintă la vot. În acest caz,
identitatea se stabilește de președintele biroului electoral al
secției de votare prin orice mijloace legale.
(14) În cazul în care contestația este întemeiată, președintele
biroului electoral al secției de votare îl va opri de la votare pe
alegătorul contestat, va consemna faptul într-un proces-verbal și
va sesiza această situație autorităților competente.
(15) Președintele biroului electoral al secției de votare poate
suspenda votarea pentru motive temeinice. Durata totală a
suspendărilor nu poate depăși o oră. Suspendarea este
anunțată prin afișare la ușa sediului secției de votare imediat ce
s-a produs evenimentul care a declanșat suspendarea.
(16) În timpul suspendării, urnele de votare, ștampilele,
buletinele de vot și celelalte documente și materiale ale biroului
electoral al secției de votare vor rămâne sub pază permanentă.
În timpul suspendării nu poate părăsi sala de votare mai mult
de jumătate din numărul membrilor biroului electoral al secției
de votare, în același timp. Candidații și persoanele acreditate
care asistă la votare nu pot fi obligate să părăsească sala de
votare în acest timp.
Art. 45. — (1) Pentru alegătorii netransportabili din motive de
boală sau invaliditate, din țară, președintele biroului electoral al
secției de votare poate aproba, la cererea scrisă a acestora,
depusă cel mai târziu în preziua votării, însoțită de copii ale unor
acte medicale sau alte acte oficiale din care să rezulte că
persoanele respective sunt netransportabile, ca o echipă
formată din cel puțin 2 membri ai biroului electoral să se
deplaseze cu o urnă specială și cu materialul necesar votării —
ștampilă cu mențiunea ăVOTAT”, buletine de vot și timbre
autocolante necesare pentru a se efectua votarea. În raza unei
secții de votare se utilizează o singură urnă specială. Urna
specială poate fi transportată numai de membrii biroului electoral
al secției de votare. Urna specială se poate deplasa numai în
raza teritorială arondată la respectiva secție de votare.
(2) În cazurile prevăzute la alin. (1) votarea se face pe baza
tabelului prevăzut la art. 9 alin. (2).

26

MONITORUL OFICIAL AL ROMÂNIEI, PARTEA I, Nr. 650/12.IX.2011

(3) Procedura de exercitare a dreptului de vot de către
persoanele reținute, deținute în baza unui mandat de arestare
preventivă sau persoanele care execută o pedeapsă privativă
de libertate, dar care nu și-au pierdut drepturile electorale este
stabilită prin decizie a Biroului Electoral Central. Dispozițiile
alin. (1) și (2) se aplică în mod corespunzător.
Art. 46. — (1) La ora 21,00 președintele biroului electoral al
secției de votare declară votarea încheiată și dispune închiderea
sălii unde se votează.
(2) Alegătorii care la ora 21,00 se află în sala unde se
votează pot să își exercite dreptul de vot.
Art. 47. — (1) La toate operațiunile electorale efectuate de
birourile electorale ale secțiilor de votare pot asista, în afara
membrilor acestora, persoanele acreditate în condițiile prezentei
legi.
(2) În sensul prezentei legi, prin persoane acreditate se
înțelege următoarele:
a) observatorii interni și externi;
b) reprezentanții interni și externi ai mass-mediei.
(3) Pot fi acreditați ca observatori interni reprezentanții
organizațiilor neguvernamentale care au în obiectul de activitate
apărarea democrației și a drepturilor omului sau observarea
alegerilor, care sunt legal constituite cu cel puțin 6 luni înainte de
data alegerilor. Persoanele desemnate de aceste organizații ca
observatori interni nu pot avea apartenență politică.
(4) Pot fi acreditate ca reprezentanți interni ai mass-mediei
persoanele desemnate în scris în acest sens de către
conducerea instituțiilor mass-media. Persoanele desemnate de
aceste instituții ca reprezentanți interni nu pot avea apartenență
politică.
(5) Acreditarea observatorilor interni și a reprezentanților
interni ai mass-mediei se face de către birourile electorale
județene, birourile electorale ale sectoarelor municipiului
București și biroul electoral pentru secțiile de votare din
străinătate, pentru toate secțiile de votare din raza de
competență a acestora, la cererea scrisă a conducerii
organizațiilor neguvernamentale sau a instituțiilor mass-media
din România, făcută cu cel puțin 5 zile înaintea datei alegerilor.
(6) Acreditarea observatorilor externi și a reprezentanților
externi ai mass-mediei se face de Autoritatea Electorală
Permanentă, la propunerea Ministerului Afacerilor Externe,
pentru toate birourile electorale.
(7) Pot fi acreditate ca observatori interni doar persoanele
propuse de acele organizații neguvernamentale care prezintă o
adeverință privind îndeplinirea condițiilor prevăzute la alin. (3),
eliberată de Autoritatea Electorală Permanentă. Adeverința
poate fi solicitată până cel mai târziu cu 10 zile înaintea datei
alegerilor.
(8) Pot fi acreditate ca reprezentanți interni ai mass-mediei
din România persoanele propuse de acele instituții mass-media
care prezintă o adeverință eliberată de Autoritatea Electorală
Permanentă privind faptul că desfășoară activități în domeniul
mass-media. Adeverința poate fi solicitată până cel mai târziu
cu 10 zile înaintea datei alegerilor în baza unor documente din
care rezultă obiectul de activitate al instituției respective.
(9) Persoanele acreditate pot asista la operațiunile electorale
în ziua votării, începând cu ora 6,00 și terminând cu momentul
încheierii și semnării de către membrii biroului electoral al secției
de votare a procesului-verbal de constatare a rezultatelor votării
în secția respectivă, numai dacă prezintă actul de acreditare,
care este valabil și în copie. Acestea nu pot interveni în niciun
mod în organizarea și desfășurarea alegerilor, având numai
dreptul de a sesiza în scris președintele biroului electoral în
cazul constatării unei neregularități. Orice act de propagandă
electorală, precum și încălcarea în orice mod a actului de
acreditare atrag aplicarea sancțiunilor legale, suspendarea
acreditării de către biroul electoral care a constatat abaterea, iar
în ziua votării, îndepărtarea imediată a persoanei respective din
secția de votare.

(10) La biroul electoral al secției de votare, persoanele
acreditate pot staționa numai în spațiul stabilit în acest sens în
sala de votare de către președintele biroului electoral al secției
de votare. Acreditarea permite accesul titularului acesteia și în
spațiul special amenajat în acest sens la biroul electoral
județean, al sectorului municipiului București sau la biroul
electoral pentru secțiile de votare din străinătate care a emis
acreditarea.
(11) Contestațiile privind acreditarea sau respingerea
solicitării de acreditare de către biroul electoral județean, biroul
electoral al sectorului municipiului București sau de către biroul
electoral pentru secțiile de votare din străinătate se depun, în
cel mult două zile de la afișarea deciziei, la tribunalul în a cărui
rază teritorială funcționează biroul electoral și se soluționează
de acesta în cel mult două zile de la înregistrare. Hotărârea este
definitivă și irevocabilă.
(12) Contestațiile privind respingerea de către Autoritatea
Electorală Permanentă a solicitării de eliberare a adeverințelor
prevăzute la alin. (7) și (8) se depun în cel mult două zile de la
comunicarea răspunsului la Curtea de Apel București și se
soluționează de aceasta în termen de două zile de la
înregistrare. Hotărârea este definitivă și irevocabilă.
CAPITOLUL III
Stabilirea rezultatului alegerilor
Art. 48. — (1) După închiderea sălii unde se votează,
președintele, în prezența membrilor biroului electoral,
efectuează operațiunile de numărare a buletinelor de vot și de
consemnare a rezultatului votării, după cum urmează:
a) verifică starea sigiliilor de pe urnele de votare, sigilează
fanta urnelor de votare, introduce ștampilele cu mențiunea
ăVOTAT” într-un plic care se sigilează prin aplicarea ștampilei
de control a secției de votare. Dispariția uneia sau a mai multor
ștampile se consemnează la pct. i) al procesului-verbal prevăzut
la art. 49 alin. (1);
b) anulează buletinele de vot neîntrebuințate, prin înscrierea
pe diagonala primei pagini a mențiunii ăANULAT” și aplicarea
ștampilei de control a secției de votare; în cazul în care există
pachete intacte cu buletine de vot, mențiunea ăANULAT” se
înscrie o singură dată pe pachetul respectiv și se aplică o
singură dată ștampila de control;
c) stabilește numărul alegătorilor înscriși în copia listei
electorale permanente; este interzis, cu excepția prevăzută la
art. 44 alin. (6), sub sancțiunea legii, ca pe aceste documente să
existe ștersături, modificări sau completări; rezultatul numărării
se va înscrie la pct. a) din procesul-verbal prevăzut la art. 49
alin. (1);
d) stabilește numărul alegătorilor prezenți la urne, prin
numărarea semnăturilor înscrise pe copiile listelor electorale
permanente existente în secția de votare, respectiv pe tabelele
întocmite conform art. 9. Rezultatele vor fi consemnate în
procesul-verbal la pct. b), respectiv pct. b1, b2 și b3 din
procesul-verbal prevăzut la art. 49 alin. (1);
e) desigilează urnele, una câte una, numără buletinele de
vot și deschide buletinele de vot unul câte unul; la deschiderea
fiecărui buletin, președintele citește cu voce tare numele și
prenumele candidatului votat și arată buletinul de vot celor
prezenți; buletinele de vot deschise se grupează pe candidați,
se numără și se leagă separat; voturile nule și voturile valabil
exprimate pentru fiecare candidat se consemnează în câte un
tabel separat de câte un membru al biroului electoral al secției
de votare, desemnat de președinte.
(2) Sunt nule buletinele de vot pe care nu a fost aplicată
ștampila de control a secției de votare, buletinele de alt model
decât cel legal aprobat, buletinele pe care nu a fost aplicată
ștampila cu mențiunea ăVOTAT”, buletinele de vot la care
ștampila cu mențiunea ăVOTAT” este aplicată pe mai multe
patrulatere sau în afara acestora; votul este valabil exprimat în
cazul în care, deși ștampila cu mențiunea ăVOTAT” aplicată a

MONITORUL OFICIAL AL ROMÂNIEI, PARTEA I, Nr. 650/12.IX.2011
depășit limitele patrulaterului, opțiunea alegătorului este
evidentă, în cazul în care tușul s-a imprimat și pe cealaltă parte
a foii pe care a fost aplicată ștampila cu mențiunea ăVOTAT”,
precum și în situația în care ștampila a fost aplicată de mai multe
ori în același patrulater sau atât într-un patrulater, cât și în afara
oricărui alt patrulater; efectuarea de ștersături sau acoperirea
prin scriere a buletinelor de vot nu atrage nulitatea acestora;
buletinele de vot nule nu intră în calculul voturilor valabil
exprimate.
Art. 49. — (1) După deschiderea urnelor și numărarea
voturilor, președintele biroului electoral al secției de votare
întocmește un proces-verbal, în 3 exemplare, care cuprinde:
a) numărul total al alegătorilor prevăzut în copia de pe lista
electorală permanentă existentă în secția de votare [pct. a) >/=
pct. b1];
b) numărul total al alegătorilor care s-au prezentat la urne
[pct. b) = pct. b1 + pct. b2 + pct. b3], din care:
b1 — numărul total al alegătorilor care s-au prezentat la urne,
înscriși în copia de pe lista electorală permanentă;
b2 — numărul total al alegătorilor care s-au prezentat la urne
și nu sunt cuprinși în copia de pe lista electorală permanentă,
înscriși în tabelul prevăzut la art. 9 alin. (1);
b3 — numărul total al alegătorilor care au votat utilizând urna
specială, înscriși în tabelul prevăzut la art. 9 alin. (2);
c) numărul total al voturilor valabil exprimate [pct. c) </=
pct. b) – pct. d) ], [pct. c) = suma voturilor valabil exprimate la pct. g) ];
d) numărul voturilor nule;
e) numărul buletinelor de vot primite [pct. e) >/= pct. c) +
pct. d) + pct. f) ];
f) numărul buletinelor de vot neîntrebuințate și anulate;
g) numărul voturilor valabil exprimate, obținute de fiecare
candidat;
h) expunerea pe scurt a întâmpinărilor formulate și a modului
de soluționare a acestora, precum și a contestațiilor înaintate
biroului electoral județean, biroului electoral al sectorului
municipiului București sau biroului electoral pentru secțiile de
votare din străinătate, după caz;
i) numărul ștampilelor cu mențiunea ăVOTAT” la începerea
votării; se menționează dispariția uneia sau mai multor ștampile,
dacă este cazul, precum și starea sigiliilor de pe urne la
încheierea votării;
j) alte situații; se menționează dacă numărul buletinelor de
vot găsite în urnă diferă de numărul alegătorilor care au votat,
rezultat în urma numărării semnăturilor din listele electorale
permanente și tabelele prevăzute la art. 9; se menționează dacă
numărul buletinelor de vot găsite în urnă adunat cu cel al
buletinelor de vot neîntrebuințate și cele anulate diferă de
numărul total de buletine de vot primite, precum și orice alte
incidente.
(2) Președintele biroului electoral al secției de votare și
ceilalți membri semnează procesul-verbal pe care se aplică
ștampila de control a biroului electoral. Lipsa semnăturilor unor
membri ai biroului secției de votare nu influențează valabilitatea
procesului-verbal. Președintele va menționa motivele care au
împiedicat semnarea.
(3) Un exemplar al procesului-verbal se afișează la loc vizibil,
la sediul biroului electoral al secției de votare.
(4) Membrilor birourilor electorale ale secțiilor de votare li se
eliberează, la cerere, o copie de pe procesul-verbal, certificată
de către toți cei care au semnat originalul.
(5) Două exemplare ale procesului-verbal prevăzut la
alin. (1), toate contestațiile privitoare la operațiunile electorale
ale biroului electoral al secției de votare, buletinele de vot nule
și cele contestate alcătuiesc un dosar sigilat și ștampilat care
trebuie însoțit de ștampila de control. Copia de pe lista electorală
permanentă împreună cu tabelele utilizate în cadrul secției de
votare, precum și declarațiile pe propria răspundere prevăzute
de art. 44 alin. (4), după caz, alcătuiesc un dosar distinct. În cel
mult 24 de ore de la încheierea votării, ambele dosare sunt

27

înaintate biroului electoral județean sau, după caz, biroului
electoral al sectorului municipiului București de către
președintele biroului electoral al secției de votare, cu pază
înarmată, însoțit, la cerere, de alți membri ai biroului electoral
respectiv.
(6) Procesele-verbale întocmite de birourile electorale ale
secțiilor de votare din străinătate, însoțite de toate întâmpinările
și contestațiile privitoare la operațiunile electorale ale biroului
electoral al secției de votare, sunt transmise prin mijloace
electronice la biroul electoral pentru secțiile de votare din
străinătate, prin grija reprezentanțelor diplomatice, în cel mult
24 de ore de la primirea acestora. Exactitatea datelor din aceste
procese-verbale este confirmată telefonic de către președintele
sau locțiitorul biroului electoral pentru secțiile de votare din
străinătate, care contrasemnează și ștampilează documentele
primite. Procesele-verbale contrasemnate sunt utilizate în
centralizarea rezultatelor votării.
(7) În cazul în care constată neconcordanțe între datele
conținute de un proces-verbal primit de la un birou electoral al
unei secții de votare, biroul electoral județean sau al sectorului
municipiului București trebuie să solicite președintelui biroului
electoral al secției de votare respectiv să efectueze corecturile
necesare. Acestea sunt considerate valabile numai dacă au fost
atestate prin semnătură și prin aplicarea ștampilei de control a
secției de votare.
(8) În cazul în care constată neconcordanțe între datele
conținute de procesele-verbale primite de la secțiile de votare
organizate în străinătate, biroul electoral pentru secțiile de
votare din străinătate trebuie să solicite președintelui biroului
electoral al secției de votare să facă corecturile necesare.
Acestea sunt considerate valabile numai dacă sunt atestate prin
semnătură și prin aplicarea ștampilei de control a secției de
votare. Dispozițiile alin. (6) se aplică în mod corespunzător.
(9) În termen de 24 de ore de la primirea dosarului prevăzut
la alin. (5), biroul electoral județean sau, după caz, al sectorului
municipiului București trimite câte un exemplar al fiecărui
proces-verbal întocmit de birourile electorale ale secțiilor de
votare la tribunalul în a cărui rază teritorială își desfășoară
activitatea; biroul electoral pentru secțiile de votare din
străinătate transmite câte o copie, contrasemnată și ștampilată,
a fiecărui proces-verbal întocmit de birourile electorale ale
secțiilor de votare din străinătate Tribunalului București.
(10) Candidații pot obține copii de pe exemplarele
proceselor-verbale prevăzute la alin. (9).
Art. 50. — (1) După primirea proceselor-verbale de la toate
birourile electorale ale secțiilor de votare și după soluționarea
contestațiilor primite de la birourile electorale ale secțiilor de
votare, biroul electoral județean, biroul electoral al sectorului
municipiului București sau biroul electoral pentru secțiile de
votare din străinătate încheie un proces-verbal care cuprinde:
a) numărul total al alegătorilor prevăzuți în copiile de pe
listele electorale permanente [pct. a) >/= pct. b1];
b) numărul total al alegătorilor care s-au prezentat la urne
[pct. b) = pct. b1 + pct. b2 + pct. b3], din care:
b1 — numărul total al alegătorilor care s-au prezentat la urne,
înscriși în copiile de pe listele electorale permanente;
b2 — numărul total al alegătorilor care au votat în altă secție
de votare decât cea în care au fost arondați conform domiciliului,
înscriși în tabelul prevăzut la art. 9 alin. (1);
b3 — numărul total al alegătorilor care au votat utilizând urna
specială, înscriși în tabelul prevăzut la art. 9 alin. (2);
c) numărul total al voturilor valabil exprimate [pct. c) </=
pct. b) – pct. d) ], [pct. c) = suma voturilor valabil exprimate la pct. g)];
d) numărul total al voturilor nule;
e) numărul buletinelor de vot primite [pct. e) >/= pct. c) +
pct. d) + pct. f) ];
f) numărul buletinelor de vot neîntrebuințate și anulate;
g) numărul total al voturilor valabil exprimate, obținute de
fiecare candidat;

28

MONITORUL OFICIAL AL ROMÂNIEI, PARTEA I, Nr. 650/12.IX.2011

h) expunerea pe scurt a întâmpinărilor și contestațiilor
formulate și a deciziilor pronunțate.
(2) Prevederile art. 49 alin. (2)—(4) se aplică în mod
corespunzător.
(3) Procesul-verbal prevăzut la alin. (1), împreună cu
procesele-verbale primite de la birourile electorale ale secțiilor
de votare, precum și cu toate contestațiile și întâmpinările
primite de competența Biroului Electoral Central, formând un
dosar sigilat, ștampilat și semnat de membrii biroului electoral
județean, ai biroului electoral al sectorului municipiului București
sau ai biroului electoral pentru secțiile de votare din străinătate,
precum și dosarele cuprinzând copiile de pe listele electorale
permanente și tabelele utilizate în cadrul secțiilor de votare,
precum și declarațiile pe propria răspundere prevăzute de
art. 44 alin. (4), după caz, însoțite de ștampila biroului electoral
respectiv se înaintează cu pază înarmată la Biroul Electoral
Central, în cel mult 48 de ore de la primirea ultimului procesverbal de la birourile electorale ale secțiilor de votare.
(4) În cazul în care constată neconcordanțe între datele
conținute de un proces-verbal primit de la un birou electoral
județean, un birou electoral al sectorului municipiului București
sau de la biroul electoral pentru secțiile de votare din străinătate,
Biroul Electoral Central trebuie să solicite președintelui biroului
electoral respectiv să efectueze corecturile necesare. Acestea
sunt considerate valabile numai dacă au fost atestate prin
semnătură și prin aplicarea ștampilei biroului electoral.
Art. 51. — (1) Biroul Electoral Central rezolvă contestațiile
primite de la birourile electorale județene, birourile electorale ale
sectoarelor municipiului București și biroul electoral pentru
secțiile de votare din străinătate, după care încheie un procesverbal care cuprinde:
a) numărul total al alegătorilor înscriși în listele electorale
permanente [pct. a) >/= pct. b1];
b) numărul total al alegătorilor care s-au prezentat la urne
[pct. b) = pct. b1 + pct. b2 + pct. b3], din care:
b1 — numărul total al alegătorilor care s-au prezentat la urne,
înscriși în copiile de pe listele electorale permanente;
b2 — numărul total al alegătorilor care au votat în altă secție
de votare decât cea în care au fost arondați conform domiciliului,
înscriși în tabelul prevăzut la art. 9 alin. (1);
b3 — numărul total al alegătorilor care au votat utilizând urna
specială, înscriși în tabelul prevăzut la art. 9 alin. (2);
c) numărul total al voturilor valabil exprimate [pct. c) </= pct. b)–
pct. d) ], [pct. c) = suma voturilor valabil exprimate la pct. h) ];
d) numărul total al voturilor nule;
e) numărul buletinelor de vot primite [pct. e) </= pct. c) +
pct. d) + pct. f) ];
f) numărul buletinelor de vot neîntrebuințate și anulate;
g) numărul de voturi necesare pentru a fi ales Președinte al
României, conform art. 2 alin. (1) lit. b) [pct. a)/2 + 1];
h) numărul total al voturilor valabil exprimate, obținute de
fiecare candidat;
i) prenumele și numele candidatului care a îndeplinit
condițiile art. 81 din Constituția României, republicată;
j) prenumele și numele candidaților care vor participa la al
doilea tur de scrutin, dacă este cazul.
(2) Prevederile art. 49 alin. (2)—(4) se aplică în mod
corespunzător.
(3) Procesul-verbal, pentru fiecare tur de scrutin, împreună
cu procesele-verbale de constatare și centralizare a rezultatelor
votării întocmite de birourile electorale județene, birourile
electorale ale sectoarelor municipiului București, biroul electoral
pentru secțiile de votare din străinătate și birourile electorale ale
secțiilor de votare, primite potrivit art. 50 alin. (3), se înaintează
cu pază înarmată la Curtea Constituțională, în termen de 24 de
ore de la înregistrarea ultimului dosar.
(4) La al doilea tur de scrutin, dispozițiile alin. (1) se aplică în
mod corespunzător, urmând ca în procesul-verbal să fie trecute
prenumele și numele candidatului a cărui alegere a fost

constatată, în conformitate cu prevederile art. 81 alin. (3) din
Constituția României, republicată.
(5) Biroul Electoral Central predă Autorității Electorale
Permanente dosarele cuprinzând copiile de pe listele electorale
permanente și tabelele utilizate în cadrul secțiilor de votare la
ambele tururi de scrutin, precum și declarațiile pe propria
răspundere prevăzute de art. 44 alin. (4). La sesizarea partidelor
politice, organizațiilor cetățenilor aparținând minorităților
naționale, alianțelor politice, alianțelor electorale și a candidaților
independenți care participă la alegeri, făcută în cel mult 15 zile
de la data validării rezultatului fiecărui tur de scrutin și însoțită de
probele pe care se întemeiază, Autoritatea Electorală
Permanentă verifică copiile de pe listele electorale permanente
și tabelele utilizate în cadrul secțiilor de votare la care se referă
sesizarea, în vederea descoperirii cazurilor în care o persoană
a votat fără a avea drept de vot sau a votat de mai multe ori la
același tur de scrutin. Termenul de verificare a listelor electorale
utilizate în cadrul secțiilor de votare este de 6 luni de la primirea
acestora. În situația în care Autoritatea Electorală Permanentă
descoperă indicii privind săvârșirea infracțiunilor prevăzute de
art. 59 alin. (1) lit. a) și b), sesizează organele de urmărire
penală competente.
(6) La expirarea termenului prevăzut la alin. (5) pentru
verificarea copiilor de pe listele electorale permanente și a
tabelelor utilizate în cadrul secțiilor de votare, Autoritatea
Electorală Permanentă asigură arhivarea lor electronică,
precum și a declarațiilor pe propria răspundere prevăzute de
art. 44 alin. (4) și (5) de către un furnizor de servicii de arhivare
electronică, conform Legii nr. 135/2007 privind arhivarea
documentelor în formă electronică.
Art. 52. — (1) Curtea Constituțională anulează alegerile în
cazul în care votarea și stabilirea rezultatelor au avut loc prin
fraudă de natură să modifice atribuirea mandatului sau, după
caz, ordinea candidaților care pot participa la al doilea tur de
scrutin. În această situație Curtea va dispune repetarea turului
de scrutin în a doua duminică de la data anulării alegerilor.
(2) Cererea de anulare a alegerilor se poate face de partidele
politice, alianțele politice, alianțele electorale, organizațiile
cetățenilor aparținând minorităților naționale reprezentate în
Consiliul Minorităților Naționale și de candidații care au participat
la alegeri, în termen de cel mult 3 zile de la închiderea votării;
cererea trebuie motivată și însoțită de dovezile pe care se
întemeiază.
(3) Soluționarea cererii de către Curtea Constituțională se
face până la data prevăzută de lege pentru aducerea la
cunoștința publică a rezultatului alegerilor.
Art. 53. — (1) Curtea Constituțională validează rezultatul
fiecărui tur de scrutin, asigură publicarea rezultatului alegerilor
în mass-media și în Monitorul Oficial al României, Partea I,
pentru fiecare tur de scrutin și validează rezultatul alegerilor
pentru președintele ales.
(2) Actul de validare se întocmește în 3 exemplare, dintre
care unul rămâne la Curtea Constituțională, unul se prezintă
Parlamentului pentru depunerea jurământului prevăzut la art. 82
alin. (2) din Constituția României, republicată, iar al treilea se
înmânează candidatului ales.
Art. 54. — (1) Al doilea tur de scrutin are loc în condițiile
prevăzute la art. 81 alin. (3) din Constituția României,
republicată, la două săptămâni de la primul tur de scrutin, în
aceleași secții de votare și circumscripții electorale, sub
conducerea operațiunilor electorale de către aceleași birouri
electorale și pe baza acelorași liste de alegători de la primul tur.
(2) În al doilea tur de scrutin participă primii 2 candidați care
au obținut cel mai mare număr de voturi, valabil exprimate pe
întreaga țară la primul tur. Confirmarea acestui număr se face de
Curtea Constituțională în termen de 24 de ore de la primirea
proceselor-verbale prevăzute la art. 51 alin. (3), prin aducerea la
cunoștința publică a prenumelui și numelui celor 2 candidați care

MONITORUL OFICIAL AL ROMÂNIEI, PARTEA I, Nr. 650/12.IX.2011
vor participa la cel de-al doilea tur de scrutin și a zilei votării
stabilite potrivit alin. (1).
(3) Campania electorală pentru al doilea tur de scrutin începe
de la data când s-a adus la cunoștința publică ziua votării.
(4) În termen de două zile de la deschiderea campaniei
electorale se vor stabili orarul pentru desfășurarea acesteia la
serviciile publice de radio și televiziune și repartizarea timpilor de
antenă, potrivit art. 36 care se aplică în mod corespunzător.
(5) Persoanele acreditate să asiste la efectuarea
operațiunilor electorale la primul tur de scrutin sunt de drept
acreditate să asiste la efectuarea acestor operațiuni și la al
doilea tur de scrutin.
CAPITOLUL IV
Contravenții și infracțiuni
Art. 55. — Constituie contravenții, dacă acestea nu constituie
infracțiuni, următoarele fapte:
a) înscrierea cu bună știință a unui alegător în mai multe liste
electorale permanente, înscrierea în listele electorale sau
tabelele electorale a unor persoane fictive ori care nu au drept
de vot;
b) păstrarea listelor electorale permanente în condiții
necorespunzătoare;
c) neefectuarea la termen a comunicărilor prevăzute de lege
și neoperarea acestora în listele electorale permanente;
d) efectuarea de operațiuni în listele electorale permanente
de către persoane neautorizate;
e) necomunicarea către judecătorii și către Direcția pentru
Evidența Persoanelor și Administrarea Bazelor de Date a
modificărilor operate în exemplarul listei electorale permanente
existente la primărie;
f) încălcarea dispozițiilor art. 4 alin. (2) și art. 27 alin. (3);
g) încălcarea dispozițiilor referitoare la afișarea propunerilor
de candidaturi prevăzute la art. 31 alin. (3);
h) folosirea de către un candidat a semnului electoral
înregistrat la Biroul Electoral Central de către un alt candidat;
i) neluarea de către organizatori a măsurilor necesare
desfășurării normale a adunărilor electorale, precum și
distribuirea și consumarea de băuturi alcoolice în timpul acestor
adunări;
j) distrugerea, deteriorarea, murdărirea, acoperirea prin
scriere sau în orice mod a listelor electorale permanente, a
copiilor de pe acestea sau a tabelelor electorale;
k) nerespectarea dispozițiilor art. 37 alin. (1), (3), (4) și ale
art. 39 alin. (4);
l) afișarea listelor electorale permanente, a copiilor de pe
acestea sau a tabelelor electorale; distrugerea, deteriorarea,
murdărirea, acoperirea prin scriere sau în orice mod a
platformelor-program afișate sau a oricăror altor afișe ori
anunțuri de propagandă electorală tipărite;
m) nerespectarea deciziilor și hotărârilor birourilor electorale;
nerespectarea hotărârilor și instrucțiunilor Autorității Electorale
Permanente; nerespectarea hotărârilor Curții Constituționale;
n) refuzul de a permite alegătorului, care face dovada faptului
că are dreptul, să voteze la secția de votare la care se prezintă
pentru exercitarea dreptului de vot;
o) refuzul de a permite accesul persoanelor acreditate în
localul secției de votare, cu excepția cazurilor în care
președintele biroului electoral al secției de votare limitează
accesul persoanelor acreditate în localul secției de votare
datorită mărimii acestuia;
p) refuzul de a primi și înregistra o întâmpinare, contestație
sau orice altă cerere, formulată în scris;

29

q) refuzul de a se conforma dispozițiilor președintelui biroului
electoral al secției de votare cu privire la asigurarea ordinii în
localul de vot și în împrejurimi;
r) refuzul de a înmâna buletinul de vot și ștampila cu
mențiunea ăVOTAT” alegătorului care a semnat în copia de pe
lista electorală permanentă sau, după caz, în tabelul electoral;
înmânarea buletinului de vot unui alegător care nu prezintă actul
de identitate ori care refuză să semneze pentru primirea
acestora în copia de pe lista electorală permanentă sau în
tabelul electoral în care este înscris; nerespectarea dispozițiilor
art. 44 alin. (8) privind prezența altor persoane în cabina de vot;
s) neaplicarea pe actul de identitate a ștampilei cu mențiunea
ăVOTAT” sau a timbrului autocolant, după caz, precum și
reținerea actului de identitate, fără motive întemeiate, de către
membrii biroului electoral al secției de votare;
ș) nerespectarea dispozițiilor art. 48 alin. (1) lit. e) privind
citirea cu voce tare a opțiunii exprimate pe buletinul de vot;
întocmirea de către birourile electorale ale secțiilor de votare a
proceselor-verbale, cu încălcarea dispozițiilor prezentei legi;
t) continuarea propagandei electorale după încheierea
acesteia, precum și sfătuirea în ziua votării a alegătorilor la sediul
secțiilor de votare să voteze sau să nu voteze un anumit candidat;
ț) purtarea pe durata votării de către membrii birourilor
electorale ale secțiilor de votare, persoanele însărcinate cu
paza, persoanele acreditate sau de către operatorii de sondaj
ai institutelor de sondare a opiniei publice sau ai societăților
comerciale ori ai organizațiilor neguvernamentale de ecusoane,
insigne ori alte însemne de propagandă electorală;
u) încălcarea de către membrii birourilor electorale a
obligației de a participa la activitatea acestor birouri;
v) refuzul președintelui biroului electoral sau al locțiitorului
acestuia de a elibera o copie certificată de pe procesul-verbal
persoanelor îndreptățite potrivit prevederilor prezentei legi;
w) încălcarea condițiilor de acreditare de către persoanele
acreditate potrivit art. 47 și operatorii de sondaj ai institutelor de
sondare a opiniei publice, ai societăților comerciale ori ai
organizațiilor neguvernamentale care au fost acreditate de
Biroul Electoral Central prin decizie;
x) nerespectarea dispozițiilor art. 10—12 privind delimitarea,
numerotarea și stabilirea secțiilor de votare;
y) nerespectarea dispozițiilor art. 39 alin. (1)—(3) și (5);
z) nerespectarea dispozițiilor art. 41 privind afișajul electoral;
aa) nerespectarea dispozițiilor art. 43 alin. (12) privind
comercializarea și consumul băuturilor alcoolice;
ab) nerespectarea dispozițiilor art. 43 alin. (4);
ac) nerespectarea dispozițiilor art. 48 alin. (1) lit. c).
Art. 56. — (1) Contravențiile prevăzute la art. 55 lit. b), c), d),
e), g), j), k), l), m), o), p), ș), ț), u), v), z), ab) și ac) se
sancționează cu amendă de la 1.000 lei la 2.500 lei, cele de la
lit. f), h), q), t), w), x) și aa), cu amendă de la 1.500 lei la
4.500 lei, cele de la lit. a), i), n), r), s) și y), cu amendă de la
4.500 lei la 10.000 lei.
(2) Constatarea contravențiilor prevăzute la art. 55 și
aplicarea sancțiunilor prevăzute la alin. (1) se fac de către:
a) ofițerii, agenții și subofițerii din cadrul Poliției Române,
Poliției de Frontieră Română și Jandarmeriei Române, precum
și polițiștii comunitari*), pentru faptele prevăzute la art. 55 lit. i),
k), l), n), o), q), r), t), w), z) și aa);
b) președintele biroului electoral județean, biroului electoral
al sectorului municipiului București sau al biroului electoral
pentru secțiile de votare din străinătate, pentru faptele prevăzute
la art. 55 lit. j), p), ș), ab) și ac);
c) președintele Biroului Electoral Central, pentru faptele
prevăzute la art. 55 lit. f), g) și h);

*) În conformitate cu prevederile art. 3 alin. (1) din Legea poliției locale nr. 155/2010, publicată în Monitorul Oficial al României, Partea I, nr. 488 din 15 iulie
2010, la nivelul comunei, al orașului, al municipiului sau al sectorului municipiului București, după caz, unde este înființată poliția comunitară conform prevederilor
Legii nr. 371/2004 privind înființarea, organizarea și funcționarea Poliției Comunitare, cu modificările și completările ulterioare, aceasta se reorganizează ca structură
de poliție locală, potrivit dispozițiilor art. 4 din Legea nr. 155/2010.

30

MONITORUL OFICIAL AL ROMÂNIEI, PARTEA I, Nr. 650/12.IX.2011

d) președintele biroului electoral, în cazul săvârșirii
contravențiilor de către membrii acestuia, ori președintele
biroului electoral ierarhic superior, în cazul săvârșirii
contravențiilor de către președinții birourilor electorale ierarhic
inferioare sau de către locțiitorii acestora, pentru faptele
prevăzute la art. 55 lit. n), s), ț), u) și v);
e) împuterniciții președintelui Autorității Electorale
Permanente, pentru faptele prevăzute la art. 55 lit. a), b), c), d),
e) și x);
f) împuterniciții președintelui Autorității Electorale Permanente, în
cazul în care fapta prevăzută la art. 55 lit. m) este săvârșită de
autorități ale administrației publice centrale sau locale și în cazul în
care fapta prevăzută la art. 55 lit. y) este comisă de altcineva decât
de radiodifuzori; președintele biroului electoral, în cazul în care fapta
prevăzută la art. 55 lit. m) este săvârșită de către membrii biroului
electoral, ori președintele biroului electoral ierarhic superior, în cazul
săvârșirii faptei prevăzute la art. 55 lit. m) de către președinții birourilor
electorale ierarhic inferioare; polițiști, în cazul în care fapta prevăzută
la art. 55 lit. m) este săvârșită de alte persoane fizice sau juridice;
g) Consiliul Național al Audiovizualului, care se
autosesizează sau poate fi sesizat de către cei interesați, pentru
faptele prevăzute la art. 55 lit. y), în cazul în care acestea sunt
comise de radiodifuzori.
(3) Contravenientul poate achita, pe loc sau în termen de
cel mult 48 de ore de la data încheierii procesului-verbal ori,
după caz, de la data comunicării acestuia, jumătate din
minimul amenzii prevăzute la alin. (1), agentul constatator
făcând mențiune despre această posibilitate în procesulverbal.
(4) Contravențiilor prevăzute la art. 55 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
(5) Săvârșirea de către membrii birourilor electorale a
contravențiilor prevăzute la art. 55 atrage înlocuirea cu alte
persoane, la solicitarea președintelui biroului electoral ierarhic
superior sau a președintelui Biroului Electoral Central, după caz.
Art. 57. — (1) Împiedicarea, prin orice mijloace, a liberului
exercițiu al dreptului de vot sau de a fi ales se pedepsește cu
închisoarea de la 6 luni la 3 ani.
(2) Atacul, prin orice mijloace, asupra localului secției de
votare se pedepsește cu închisoarea de la 2 la 7 ani și
interzicerea exercitării unor drepturi.
Art. 58. — (1) Oferirea sau darea de bani, bunuri ori alte
foloase în scopul determinării alegătorului să voteze ori să nu
voteze un anumit candidat se pedepsește cu închisoare de la
6 luni la 5 ani și interzicerea exercitării unor drepturi.
(2) Nu intră în categoria bunurilor prevăzute la alin. (1)
bunurile cu valoare simbolică, inscripționate cu însemnele unei
formațiuni politice.
Art. 59. — (1) Fapta persoanei care votează:
a) fără a avea acest drept;
b) de două sau mai multe ori;
c) prin introducerea în urnă a mai multor buletine de vot decât
are dreptul un alegător
se pedepsește cu închisoare de la 6 luni la 3 ani sau cu amendă
și interzicerea exercitării unor drepturi.
(2) Cu aceeași pedeapsă se sancționează utilizarea unei
cărți de alegător sau a unui act de identitate nul ori fals sau a
unui buletin de vot fals.
Art. 60. — (1) Violarea prin orice mijloace a secretului votului
se pedepsește cu amendă.
(2) Dacă fapta a fost comisă de un membru al biroului
electoral al secției de votare, pedeapsa este închisoarea de la
6 luni la 3 ani sau amendă și interzicerea exercitării unor drepturi.

Art. 61. — (1) Deschiderea urnelor înainte de ora stabilită
pentru închiderea votării se pedepsește cu închisoare de la unu
la 3 ani sau cu amendă și interzicerea exercitării unor drepturi.
(2) Încredințarea urnei speciale altor persoane decât
membrilor biroului electoral al secției de votare ori transportarea
acesteia de către alte persoane sau în alte condiții decât cele
prevăzute de lege se pedepsește cu închisoare de la 3 luni la
2 ani sau cu amendă și interzicerea exercitării unor drepturi.
Art. 62. — (1) Falsificarea prin orice mijloace a înscrisurilor
de la birourile electorale se pedepsește cu închisoare de la 1 la
5 ani și interzicerea exercitării unor drepturi.
(2) Cu aceeași pedeapsă se sancționează și înscrierea în
copia de pe lista electorală permanentă a unor persoane care nu
figurează în această listă.
(3) Introducerea în uz sau folosirea unui program informatic
cu vicii care alterează înregistrarea ori însumarea rezultatelor
obținute în secțiile de votare sau determină repartizarea
mandatului în afara prevederilor legii se pedepsește cu
închisoare de la 2 la 7 ani și interzicerea exercitării unor drepturi.
(4) Cu aceeași pedeapsă se sancționează introducerea
de date, informații sau proceduri care duc la alterarea
sistemului informațional național necesar stabilirii rezultatelor
alegerilor.
Art. 63. — Tentativa la infracțiunile prevăzute în art. 57 și
art. 59—62 se pedepsește.
Art. 64. — Bunurile și banii destinați sau folosiți la săvârșirea
contravențiilor prevăzute la art. 55 sau a infracțiunilor prevăzute
la art. 57—62 ori rezultate din comiterea acestora se confiscă.
CAPITOLUL V
Dispoziții tranzitorii și finale
Art. 65. — (1) Cel mai târziu în termen de 5 zile de la data
intrării în vigoare a hotărârii Guvernului privind stabilirea datei
alegerilor, Guvernul stabilește prin hotărâre, la propunerea
Autorității Electorale Permanente și a Ministerului Administrației
și Internelor, programul calendaristic pentru realizarea acțiunilor
necesare pentru alegerea Președintelui României, bugetul și
cheltuielile necesare în vederea pregătirii, organizării și
desfășurării scrutinului, modelul copiei de pe lista electorală
permanentă, modelele tabelelor prevăzute la art. 9, modelul
ștampilei Biroului Electoral Central, a biroului electoral județean,
a biroului electoral al sectorului municipiului București, a biroului
electoral pentru secțiile de votare din străinătate, modelul
ștampilei de control a secției de votare și modelul ștampilei cu
mențiunea ăVOTAT”, modelul buletinului de vot, modelul
timbrului autocolant, condițiile de tipărire, gestionare și utilizare
a acestora, măsurile care trebuie luate de autoritățile publice
centrale și locale pentru buna organizare și desfășurare a
alegerilor.
(2) În cel mult 15 de zile de la data intrării în vigoare a
hotărârii Guvernului privind stabilirea datei alegerilor, Autoritatea
Electorală Permanentă stabilește prin hotărâre, care se publică
în Monitorul Oficial al României, Partea I, modelul cererii de
înregistrare a candidaturii, modelul cererii de renunțare la
candidatură și modelul declarației de acceptare a candidaturii.
(3) În cel mult 15 de zile de la data intrării în vigoare a
hotărârii Guvernului privind stabilirea datei alegerilor, Guvernul
stabilește prin hotărâre, la propunerea Institutului Național de
Statistică și a Autorității Electorale Permanente, modelele
proceselor-verbale de consemnare și centralizare a rezultatelor
votării.
Art. 66. — (1) Cheltuielile pentru efectuarea operațiunilor
electorale se suportă de la bugetul de stat.

MONITORUL OFICIAL AL ROMÂNIEI, PARTEA I, Nr. 650/12.IX.2011
(2) Sediul Biroului Electoral Central se asigură de Guvern, al
biroului electoral pentru secțiile de votare din străinătate de
Ministerul Afacerilor Externe, sediile birourilor electorale
județene de prefecți și de președinții consiliilor județene, sediile
birourilor electorale ale sectoarelor municipiului București,
precum și ale birourilor electorale ale secțiilor de votare de
primari, împreună cu prefecții, iar sediile birourilor electorale ale
secțiilor de votare din străinătate de către Ministerul Afacerilor
Externe.
(3) Cheltuielile pentru dotarea sediilor birourilor electorale
prevăzute la alin. (2) se asigură de la bugetul de stat.
(4) Actele întocmite în exercitarea drepturilor electorale
prevăzute în prezenta lege sunt scutite de taxa de timbru.
(5) Autoritatea Electorală Permanentă asigură achiziționarea
programelor de calculator care vor fi utilizate de Biroul Electoral
Central pentru centralizarea rezultatelor votării.
(6) Guvernul asigură Autorității Electorale Permanente
sumele necesare pentru achiziționarea programelor de
calculator care vor fi utilizate de Biroul Electoral Central pentru
centralizarea rezultatelor votării, sumele necesare pentru
acoperirea cheltuielilor generate de activitatea de verificare a
copiilor de pe listele electorale permanente și a tabelelor utilizate
la secțiile de votare, precum și de arhivarea electronică a
acestora și a documentelor primite de la Biroul Electoral Central.
(7) Guvernul asigură spațiul necesar depozitării de către
Autoritatea Electorală Permanentă a copiilor de pe listele
electorale permanente și a tabelelor utilizate la secțiile de votare,
precum și a celorlalte materiale rezultate din procesul electoral
care se păstrează în arhiva acesteia.
Art. 67. — (1) Pentru sprijinirea activității Biroului Electoral
Central, a birourilor electorale județene și a birourilor electorale
ale sectoarelor municipiului București, Ministerul Administrației
și Internelor, împreună cu Autoritatea Electorală Permanentă,
Institutul Național de Statistică și orice altă autoritate publică
desemnată, asigură personalul tehnic auxiliar necesar.
Ministerul Afacerilor Externe, împreună cu Autoritatea Electorală
Permanentă, cu sprijinul Institutului Național de Statistică și al
oricărei alte autorități publice desemnate, asigură personalul
tehnic auxiliar necesar biroului electoral pentru secțiile de votare
din străinătate.
(2) Pe perioada cât funcționează birourile electorale, membrii
acestora, statisticienii și personalul tehnic auxiliar se consideră
detașați și primesc o indemnizație pe zi de activitate, stabilită
prin hotărâre a Guvernului.
(3) Pentru indemnizația prevăzută la alin. (2) se datorează,
se reține și se virează numai impozitul pe venit, conform legii.
(4) Pe toată perioada exercitării atribuțiilor privind
organizarea și desfășurarea alegerilor pentru Președintele
României, instituțiile la care sunt angajați salariații prevăzuți la
alin. (2) le asigură acestora drepturile salariale cuvenite, potrivit
legii.
Art. 68. — (1) Judecarea de către instanțe a cererilor
prevăzute de prezenta lege se face potrivit regulilor stabilite de
lege pentru ordonanța președințială, cu participarea obligatorie
a procurorului.
(2) Împotriva hotărârilor definitive și irevocabile pronunțate
de instanțele judecătorești potrivit prezentei legi nu există cale
de atac.
(3) Hotărârile definitive și irevocabile ale instanțelor
judecătorești pronunțate ca urmare a cererilor prevăzute de
prezenta lege se comunică de îndată Autorității Electorale
Permanente și birourilor electorale interesate.
Art. 69. — (1) Termenele pe zile, prevăzute de prezenta lege,
cuprind ziua când încep să curgă și se termină la ora 24,00 a

31

zilei când se împlinesc, chiar dacă acestea nu sunt zile
lucrătoare.
(2) Pe întreaga perioadă electorală, birourile electorale
funcționează conform programului stabilit de Biroul Electoral
Central prin regulamentul de organizare și funcționare a
birourilor electorale și a aparatului de lucru al acestora.
Instanțele judecătorești asigură permanența activității în vederea
exercitării de către cetățeni a drepturilor electorale.
Art. 70. — (1) Buletinele de vot întrebuințate sau
neîntrebuințate, cele nule, procesele-verbale și ștampilele
necesare votării, celelalte materiale utilizate în procesul electoral,
primite de instanțele judecătorești de la birourile electorale
județene, birourile sectoarelor municipiului București, de la biroul
electoral pentru secțiile de votare din străinătate, după caz, sau
de la birourile electorale ale secțiilor de votare, documentele
primite de Curtea Constituțională de la Biroul Electoral Central,
precum și listele de susținători aflate la Curtea Constituțională și
cele primite de Autoritatea Electorală Permanentă de la Biroul
Electoral Central sunt păstrate în arhivă, separat de celelalte
documente, timp de 3 luni de la data publicării rezultatului
alegerilor în Monitorul Oficial al României, Partea I.
(2) După expirarea termenului prevăzut la alin. (1), instanțele
judecătorești, cu sprijinul instituțiilor prefectului, respectiv Curtea
Constituțională și Autoritatea Electorală Permanentă vor preda
pe bază de proces-verbal, pentru topire, operatorilor economici
specializați buletinele de vot întrebuințate sau neîntrebuințate,
cele nule, procesele-verbale și ștampilele necesare votării,
celelalte materiale utilizate în procesul electoral, precum și listele
de susținători.
(3) Autoritatea Electorală Permanentă asigură arhivarea
electronică a documentelor primite de la Biroul Electoral Central,
de către un furnizor de servicii de arhivare electronică, conform
Legii nr. 135/2007, apoi predă spre topire materialele și
documentele primite de la Biroul Electoral Central operatorilor
economici specializați.
(4) Listele de susținători de la alegerile anterioare pentru
Președintele României se predau de către Înalta Curte de
Casație și Justiție, spre topire, operatorilor economici specializați.
(5) La primirea listelor electorale permanente de către
primării și judecătorii, potrivit art. 7 alin. (5), orice alte exemplare
ale listelor electorale permanente aflate la primării și judecătorii
se predau spre topire operatorilor economici specializați.
Art. 71. — (1) Regia Autonomă ăMonitorul Oficial” realizează
imprimarea buletinelor de vot, modelele tabelelor prevăzute la
art. 9 și celelalte imprimate și materiale necesare desfășurării
procesului electoral, până cel mai târziu cu 10 zile înainte de
data alegerilor.
(2) Regia Autonomă ăMonitorul Oficial” asigură editarea și
tipărirea de broșuri cuprinzând variante actualizate ale
reglementărilor legale privind alegerile prezidențiale, inclusiv în
limbi de circulație internațională, precum și alte materiale de
informare realizate de Autoritatea Electorală Permanentă.
Art. 72. — În cel mult 45 de zile de la publicarea rezultatului
alegerilor în Monitorul Oficial al României, Partea I, autoritățile
publice implicate în organizarea și desfășurarea alegerilor
pentru Președintele României au obligația de a informa
Autoritatea Electorală Permanentă asupra modalității de
realizare a atribuțiilor în domeniul electoral, precum și asupra
abaterilor și neajunsurilor, inclusiv de ordin legislativ, constatate
în organizarea și desfășurarea scrutinului.
Art. 73. — La data intrării în vigoare a prezentei legi Legea
nr. 69/1992 pentru alegerea Președintelui României, publicată în
Monitorul Oficial al României, Partea I, nr. 164 din 16 iulie 1992,
cu modificările și completările ulterioare, se abrogă.

32

MONITORUL OFICIAL AL ROMÂNIEI, PARTEA I, Nr. 650/12.IX.2011
ANEXĂ

Denumirea partidului politic sau alianței politice (ori mențiunea ăCandidat independent”, după caz)
Semnul electoral al partidului politic sau alianței politice
L I S TA S U S Ț I N Ă T O R I L O R

pentru alegerea Președintelui României
— ....................... —
(data alegerilor)

Candidatul .....................................................
(prenume și nume)

Act de identitate

Nr.
crt.

Prenume

Nume

Data nașterii

Adresa

Semnătura*)
Denumire

Seria

Numărul

1.
2.
3.
4.
5.
6.
7.
*) Lista este act public și se află sub incidența art. 292 din Codul penal. Este interzisă semnarea mai multor liste.

DECLARAȚIE

Subsemnatul ......................................., domiciliat în ..........................................................., născut la data de ................,
(prenume și nume)

în comuna/orașul/municipiul .........................., județul ........................, posesor al C.I. (B.I.) seria ...... nr. ......................., declar pe
propria răspundere că toate datele și semnăturile cuprinse în prezenta listă, care are un număr de .............. poziții, corespund
realității.
Data,

Localitatea,

N O T Ă:

Reproducem mai jos art. II din Ordonanța de urgență a
Guvernului nr. 95/2009 privind modificarea și completarea Legii
nr. 370/2004 pentru alegerea Președintelui României, aprobată
cu modificări și completări prin Legea nr. 98/2011, care nu sunt
încorporate în forma republicată a Legii nr. 370/2004 și care se
aplică, în continuare, ca dispoziții proprii ale actului modificator:

Semnătura,

ăArt. II. — La data intrării în vigoare a Legii nr. 286/2009
privind Codul penal, publicată în Monitorul Oficial al
României, Partea I, nr. 510 din 24 iulie 2009, articolele
nr. 263**)—269***) din Legea nr. 370/2004, astfel cum a fost
modificată și completată prin prezenta ordonanță de urgență,
se abrogă.”

**) În forma republicată a Legii nr. 370/2004, art. 263 a devenit prin renumerotare art. 57.
***) În forma republicată a Legii nr. 370/2004, art. 269 a devenit prin renumerotare art. 63.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 650/12.IX.2011 conține 32 de pagini.

Prețul: 6,40 lei

&JUYDGY|526112]
ISSN 1453—4495

