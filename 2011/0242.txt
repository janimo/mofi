Anul 179 (XXIII) — Nr. 242

PARTEA I

LEGI, DECRETE, HOTĂRÂRI ȘI ALTE ACTE

Joi, 7 aprilie 2011

SUMAR

Pagina
Decizia nr. 172 din 8 februarie 2011 referitoare la excepția de
neconstituționalitate a dispozițiilor art. 49 pct. 5 din
Legea-cadru nr. 330/2009 privind salarizarea unitară
a personalului plătit din fonduri publice ......................

DECIZII ALE CURȚII CONSTITUȚIONALE
Decizia nr. 55 din 27 ianuarie 2011 referitoare la excepția de
neconstituționalitate a dispozițiilor art. 3 pct. 1 lit. a) și
b) și pct. 12, art. 31—33, art. 47, 49, 61, 107 și 108 din
Legea nr. 85/2006 privind procedura insolvenței ......

2–3

Decizia nr. 100 din 1 februarie 2011 referitoare la excepția de
neconstituționalitate a dispozițiilor art. 74 alin. (3) din
Ordonanța de urgență a Guvernului nr. 86/2006 privind
organizarea activității practicienilor în insolvență ......

4–5

Decizia nr. 111 din 1 februarie 2011 referitoare la excepția de
neconstituționalitate a dispozițiilor art. 8 din Legea
nr. 85/2006 privind procedura insolvenței ..................
Decizia nr. 171 din 8 februarie 2011 referitoare la excepția de
neconstituționalitate a dispozițiilor art. 41 lit. e), art. 68,
art. 69, art. 70 alin. (1) și (4) din Legea nr. 571/2003
privind Codul fiscal și art. 257 alin. (22) din Legea
nr. 95/2006 privind reforma în domeniul sănătății ......

Pagina

5–7

7–9

9–10

Decizia nr. 178 din 8 februarie 2011 referitoare la excepția de
neconstituționalitate a dispozițiilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

10–13

Decizia nr. 291 din 24 februarie 2011 referitoare la excepția de
neconstituționalitate a prevederilor Legii nr. 230/2007
privind înființarea, organizarea și funcționarea
asociațiilor de proprietari, în integralitatea sa ............

13–14

Decizia nr. 305 din 3 martie 2011 referitoare la excepția de
neconstituționalitate a dispozițiilor art. 3 pct. 1 lit. a),
art. 8 alin. (4) și art. 33 alin. (2) din Legea nr. 85/2006
privind procedura insolvenței ....................................

14–16

2

MONITORUL OFICIAL AL ROMÂNIEI, PARTEA I, Nr. 242/7.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 55
din 27 ianuarie 2011

referitoare la excepția de neconstituționalitate a dispozițiilor art. 3 pct. 1 lit. a) și b) și pct. 12,
art. 31—33, art. 47, 49, 61, 107 și 108 din Legea nr. 85/2006 privind procedura insolvenței
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3 pct. 1 lit. a) și b) și pct. 12, art. 31—33,
art. 47, 49, 61, 107 și 108 din Legea nr. 85/2006 privind
procedura insolvenței, excepție ridicată de Societatea
Comercială ăSilva Crisflor” — S.R.L. din comuna Bărbătești în
Dosarul nr. 1.317/90/2009 al Tribunalului Vâlcea — Secția
comercială și de contencios administrativ fiscal.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că dispozițiile legale criticate respectă principiul egalității
în drepturi, accesul liber la justiție și dreptul de proprietate.
C U R T E A,

având în vedere actele și lucrările dosarului, reține următoarele:
Prin Încheierea nr. 43 din 25 februarie 2010, pronunțată în
Dosarul nr. 1.317/90/2009, Tribunalul Vâlcea — Secția
comercială și de contencios administrativ fiscal a sesizat
Curtea Constituțională cu excepția de neconstituționalitate
a dispozițiilor art. 3 pct. 1 lit. a) și b) și pct. 12, art. 31—33,
art. 47, 49, 61, 107 și 108 din Legea nr. 85/2006 privind
procedura insolvenței, excepție ridicată de Societatea
Comercială ăSilva Crisflor” — S.R.L. din comuna Bărbătești.
În motivarea excepției de neconstituționalitate autorul
acesteia susține neconstituționalitatea dispozițiilor criticate,
întrucât acestea acordă posibilitatea unui pretins creditor să
formuleze cerere de deschidere a procedurii insolvenței exclusiv
pe baza prezumției stării de insolvență a debitorului pentru
neplata unor pretinse creanțe, care constituie în realitate obligații
financiare asumate prin contract, care se derulează conform
uzanțelor comerciale. Instanța de judecată soluționează cererea
de deschidere a procedurii insolvenței în baza unui minim de
probe, prin hotărâre executorie, fără ca să antameze fondul
litigiului dedus judecății, împrejurare ce este de natură să
contravină dreptului la apărare și la un proces echitabil.

Mai mult, textele de lege criticate oferă premisa exercitării
abuzive a drepturilor pe care le consacră, în contradicție cu
prevederile Legii fundamentale referitoare la egalitatea în
drepturi a cetățenilor.
Tribunalul Vâlcea — Secția comercială și de contencios
administrativ fiscal apreciază excepția de neconstituționalitate
ca fiind neîntemeiată, considerând această modalitate de
apărare ca un mijloc folosit de pârâtă pentru tergiversarea
cauzei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 pct. 1 lit. a) și b) și pct. 12, art. 31—33, art. 47,
49, 61, 107 și 108 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, care au următorul conținut:
— Art. 3 pct. 1 lit. a) și b) și pct. 12: ăÎn înțelesul prezentei
legi, termenii și expresiile de mai jos au următoarele semnificații:
1. insolvență este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile:
a) insolvența este prezumată ca fiind vădită atunci când
debitorul, după 90 de zile de la scadență, nu a plătit datoria sa
față de creditor; prezumția este relativă;
b) insolvența este iminentă atunci când se dovedește că
debitorul nu va putea plăti la scadență datoriile exigibile
angajate, cu fondurile bănești disponibile la data scadenței; [...]
12. valoare-prag reprezintă cuantumul minim al creanței,
pentru a putea fi introdusă cererea creditorului. Acesta este de
45.000 lei, iar pentru salariați, de 6 salarii medii brute pe
economie/pe salariat.”;

MONITORUL OFICIAL AL ROMÂNIEI, PARTEA I, Nr. 242/7.IV.2011
— Art. 31—33, art. 47, 49, 61, 107 și 108 referitoare la
deschiderea procedurii și efectele deschiderii procedurii, primele
măsuri și falimentul.
Autorul excepției susține că dispozițiile legale criticate încalcă
prevederile constituționale cuprinse în art. 16 referitor la
egalitatea în drepturi, art. 20 referitor la tratatele internaționale
privind drepturile omului, art. 21 care consacră accesul liber la
justiție și dreptul la un proces echitabil și în art. 24 privind dreptul
la apărare, precum și prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Curtea reține că asupra constituționalității dispozițiilor art. 3
pct. 1 din Legea nr. 85/2006 s-a mai pronunțat, de exemplu, prin
Decizia nr. 1.138 din 4 decembrie 2007, publicată în Monitorul
Oficial al României, Partea I, nr. 31 din 15 ianuarie 2008,
constatând netemeinicia criticilor formulate. Cu acel prilej Curtea
a reținut că prevederile criticate instituie ăo prezumție de
insolvență pentru comerciantul debitor care nu stinge o datorie
exigibilă după 30 de zile de la scadență. Instituirea acestei
prezumții, cu consecința răsturnării probei în sarcina debitorului,
este justificată însă de necesitatea asigurării celerității în
desfășurarea procedurii insolvenței, principiu recunoscut pentru
desfășurarea raporturilor de drept comercial, cât și de nevoia de
a se evita obligația creditorului de a dovedi starea de insolvență,
fapt ce ar fi imposibil în condițiile în care acesta nu are acces la
documentele debitorului și la datele privind disponibilitățile
bănești ale acestuia. [...]
În acest sens, Curtea reține că, potrivit art. 126 alin. (2) din
Constituție, legiuitorul se bucură de atributul exclusiv de a stabili
normele privind procedura de judecată, putând institui prevederi
speciale în vederea reglementării unor situații deosebite. O
situație deosebită o reprezintă și starea de insolvență cauzată
de culpa debitorului constând în neplata unei creanțe certe,
lichide și exigibile, având un anumit cuantum, într-un termen de
30 de zile și care, sub imperiul celerității specifice soluționării
raporturilor comerciale, a impus adoptarea unei proceduri
speciale ce are drept scop protejarea patrimoniului debitorului și
reîntregirea acestuia, în cazurile în care a fost diminuat prin acte
juridice frauduloase, urmărind, în același timp, valorificarea cu

3

eficiență sporită a activelor debitorului, în vederea satisfacerii
într-o măsură cât mai mare a creanțelor creditorilor.”
De asemenea, prin Decizia nr. 1.144 din 16 octombrie 2008,
publicată în Monitorul Oficial al României, Partea I, nr. 775 din
19 noiembrie 2008, Curtea a constatat, referindu-se la condițiile
în care orice creditor poate introduce cerere pentru deschiderea
procedurii de insolvență, că acestea sunt stabilite cu rigurozitate
de lege și că introducerea cererii nu duce în mod automat la
deschiderea procedurii de insolvență. Astfel, cererile introductive
care nu îndeplinesc condițiile prevăzute de lege nu vor putea
produce efecte juridice și vor fi respinse de judecătorul-sindic.
Cu privire la criticile de neconstituționalitate raportate la
prevederile art. 21 și ale art. 44 din Constituție, Curtea s-a
pronunțat prin Decizia nr. 78 din 8 februarie 2007, publicată în
Monitorul Oficial al României, Partea I, nr. 117 din 16 februarie
2007, reținând că dispozițiile criticate nu aduc atingere dreptului
de proprietate și nici principiului ocrotirii în mod egal prin lege a
proprietății private, care se aplică atât în privința proprietății
debitorului, cât și în privința proprietății, inclusiv a creanțelor,
creditorilor. Astfel, creditorul este îndreptățit să acționeze pe
orice cale legală pentru valorificarea creanțelor sale, iar
debitorul, dacă în realitate nu este în insolvență, își poate lichida
oricând datoria, prevenind deschiderea ori determinând
închiderea procedurii insolvenței. Referitor la încălcarea
prevederilor constituționale ale art. 21, Curtea a reținut că o
atare critică este lipsită de temei, întrucât accesul liber la justiție,
ca de altfel orice drept fundamental, consacrat ca atare de
Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte
subiecte de drept. Stabilirea de către legiuitor a acestor limite
nu aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziilor menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 pct. 1 lit. a) și b) și pct. 12, art. 31—33,
art. 47, 49, 61, 107 și 108 din Legea nr. 85/2006 privind procedura insolvenței, excepție ridicată de Societatea Comercială ăSilva
Crisflor” — S.R.L. din comuna Bărbătești în Dosarul nr. 1.317/90/2009 al Tribunalului Vâlcea — Secția comercială și de contencios
administrativ fiscal.
Definitivă și general obligatorie.
Pronunțată în ședința publică din data de 27 ianuarie 2011.

PREȘEDINTE,

ION PREDESCU
Magistrat-asistent-șef,
Mihaela Senia Costinescu

4

MONITORUL OFICIAL AL ROMÂNIEI, PARTEA I, Nr. 242/7.IV.2011
CURTEA CONSTITUȚIONALĂ

D E C I Z I A Nr. 100
din 1 februarie 2011

referitoare la excepția de neconstituționalitate a dispozițiilor art. 74 alin. (3)
din Ordonanța de urgență a Guvernului nr. 86/2006 privind organizarea activității practicienilor
în insolvență
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 74 alin. (3) din Ordonanța de urgență a
Guvernului nr. 86/2006 privind organizarea activității
practicienilor în insolvență, excepție ridicată de Centrul
Internațional
Ecumenic
din
București
în
Dosarul
nr. 2091.1/283/2008 al Tribunalului Dâmbovița — Secția civilă.
La apelul nominal se prezintă, pentru partea Banca
Internațională a Religiilor prin lichidator judiciar R.V.A.
Insolvency Specialists — S.R.L. din București, domnul avocat
Antoniu Obancia, cu împuternicire avocațială depusă la dosar,
constatându-se lipsa celorlalte părți, față de care procedura de
citare a fost legal îndeplinită. Cauza fiind în stare de judecată,
președintele acordă cuvântul reprezentantului părții prezente,
care solicită respingerea excepției de neconstituționalitate ca
fiind inadmisibilă deoarece nu are legătură cu soluționarea
cauzei.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 15 martie 2010, pronunțată în Dosarul
nr. 2091.1/283/2008, Tribunalul Dâmbovița — Secția civilă a
sesizat Curtea Constituțională pentru soluționarea
excepției de neconstituționalitate a prevederilor art. 74
alin. (3) din Ordonanța de urgență a Guvernului nr. 86/2006
privind organizarea activității practicienilor în insolvență.
Excepția a fost invocată de Centrul Internațional Ecumenic
din București într-un dosar având ca obiect anularea unui act.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât se instituie un caz de imixtiune a
persoanelor fizice sau juridice în activitatea de realizare a
justiției, iar transferarea dosarelor de instanță de la o persoană
la alta reprezintă o ingerință a unei puteri sau a unei persoane
în actul de justiție. Autorul mai arată că dispozițiile legale criticate
aduc atingere dreptului la un proces echitabil, întrucât
efectuarea procedurii de lichidare de o persoană necompetentă
atrage nulitatea tuturor actelor întocmite de către aceasta, având
drept consecință prejudicierea gravă a intereselor atât ale
creditorilor, cât și ale acționarilor societății debitoare.

Tribunalul Dâmbovița — Secția civilă consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 74 alin. (3) din Ordonanța de urgență a
Guvernului nr. 86/2006, publicată în Monitorul Oficial al
României, Partea I, nr. 944 din 22 noiembrie 2006, prevederi
care au următorul cuprins: ăSocietățile comerciale de practicieni
în reorganizare și lichidare își pot transmite întreg patrimoniul
SPRL sau IPURL înființate conform prevederilor legale, fără
lichidare. Portofoliul de dosare se transmite de drept cabinetelor
individuale, în cazul practicienilor în insolvență persoane fizice,
sau SPRL ori IPURL nou-înființate de către asociații acestora
membri UNPIR, indiferent dacă societățile comerciale de
practicieni în insolvență care îl dețineau sunt radiate sau își
continuă activitatea, fără însă a mai avea în obiectul de activitate
reorganizarea și lichidarea.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 1 alin. (4) privind principiul separației și
echilibrului puterilor, art. 20 referitoare la tratatele internaționale
privind drepturile omului, art. 126 alin. (1) privind instanțele,
precum și prevederilor art. 6 privind dreptul la un proces echitabil
și art. 13 privind dreptul la un recurs efectiv din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
că s-a mai pronunțat și, răspunzând unor critici asemănătoare,
a statuat că prevederile respective sunt în acord cu dispozițiile
constituționale.
Astfel, prin Decizia nr. 688 din 20 mai 2010, publicată în
Monitorul Oficial al României, Partea I, nr. 431 din 28 iunie 2010,
Curtea a apreciat că textul criticat corespunde scopului și
caracterului special al procedurii insolvenței, asigurând
celeritatea acesteia, fără a leza în vreun fel rolul constituțional al

MONITORUL OFICIAL AL ROMÂNIEI, PARTEA I, Nr. 242/7.IV.2011
instanțelor de judecată, în speță tribunalele, prin judecătorulsindic, în soluționarea dosarelor având ca obiect procedura
insolvenței instituțiilor de credit, astfel încât dispozițiile de lege
criticate nu contravin prevederilor art. 1 alin. (4) din Constituție.
De asemenea, textul nu aduce atingere dreptului la un proces
echitabil și dreptului la un recurs efectiv, prevăzute în Convenția
pentru apărarea drepturilor omului și a libertăților fundamentale,
astfel încât nu poate fi reținută nici critica de neconstituționalitate
a prevederilor art. 74 alin. (3) din Ordonanța de urgență a
Guvernului nr. 86/2006 prin raportare la art. 20 din Constituție.
Prin transmiterea portofoliului de dosare, prevăzută în cuprinsul
textului criticat, nu se instituie o procedură inechitabilă, ci doar
o diferență de regim impusă în vederea împlinirii cu celeritate a
procedurii insolvenței, existând posibilitatea efectivă pentru părți
de a supune judecății unei instanțe naționale cazul violării unui
drept consacrat de Convenție. În considerarea angajamentelor
asumate de autoritățile române în procesul de aderare a
României la Uniunea Europeană, care au implicat identificarea

5

și eliminarea cât mai rapidă, în mod necesar, anterior aderării,
a tuturor aspectelor ce constituie obstacole în calea liberei
circulații în spațiul comunitar a bunurilor, capitalurilor, serviciilor
și persoanelor, s-a impus, cu stringență, adoptarea unui act
normativ, în regim de urgență, pentru modificarea reglementării
profesiei de practician de insolvență. Astfel, transmiterea
portofoliului de dosare, ce face obiectul excepției de
neconstituționalitate, a fost justificată de necesitatea evitării
creării unor blocaje în ceea ce privește dosarele aflate pe rolul
instanțelor de judecată. De altfel, legiuitorul poate institui reguli
speciale de procedură, ca și modalități de exercitare a drepturilor
procedurale, fapt ce nu constituie o ingerință a puterii legiuitoare
în activitatea judecătorească, astfel încât textul de lege criticat
nu contravine nici prevederilor art. 126 alin. (1) din Constituție.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite sunt valabile și în
prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 74 alin. (3) din Ordonanța de urgență a
Guvernului nr. 86/2006 privind organizarea activității practicienilor în insolvență, excepție ridicată de Centrul Internațional Ecumenic
din București în Dosarul nr. 2091.1/283/2008 al Tribunalului Dâmbovița — Secția civilă.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 111
din 1 februarie 2011

referitoare la excepția de neconstituționalitate a dispozițiilor art. 8 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 8 din Legea nr. 85/2006 privind procedura
insolvenței, excepție ridicată de Societatea Comercială
ăSteilmann Bukarest” — S.R.L. din București în dosarele

nr. 5.373/62/2006 și nr. 5373.1/62/2006 ale Curții de Apel
Brașov — Secția comercială.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.225D/2010 și
nr. 1.226D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 1.226D/2010 la
Dosarul nr. 1.225D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

6

MONITORUL OFICIAL AL ROMÂNIEI, PARTEA I, Nr. 242/7.IV.2011

neîntemeiată, invocând jurisprudența Curții în această materie.
În ceea ce privește dispozițiile alin. (7) al art. 8 din Legea
nr. 85/2006, concluziile sunt de respingere a excepției de
neconstituționalitate ca inadmisibilă, întrucât acestea au fost
abrogate prin Legea nr. 177/2010.
C U R T E A,

având în vedere actele și lucrările dosarelor, reține următoarele:
Prin deciziile nr. 110/R și nr. 111/R din 9 martie 2010,
pronunțate în dosarele nr. 5.373/62/2006 și nr. 5373.1/62/2006,
Curtea de Apel Brașov — Secția comercială a sesizat Curtea
Constituțională cu excepția de neconstituționalitate a
dispozițiilor art. 8 din Legea nr. 85/2006 privind procedura
insolvenței, excepție ridicată de Societatea Comercială
ăSteilmann Bukarest” — S.R.L. din București.
În motivarea excepției de neconstituționalitate autorul
arată că dispozițiile legale criticate, prin competențele atribuite
judecătorului-sindic, au ca rezultat crearea unei instanțe
extraordinare. Consideră că existența unei singure căi de atac
și interdicția ca instanța de recurs să suspende executarea
hotărârii judecătorului-sindic derogă de la normele dreptului
comun și încalcă accesul liber la justiție și dreptul părților de a fi
judecate în mod echitabil de către o instanță independentă și
imparțială. Textele de lege criticate creează, în același timp, un
regim preferențial pentru unii creditori în detrimentul altora și al
debitorului, iar procedura specială de executare silită aduce
atingere dreptului de dispoziție al debitorului și dreptului de
proprietate al acestuia. Mai arată că atât prin restrângerea
exercițiului dreptului debitorului de a-și conduce activitatea, de
a-și administra bunurile, cât și prin indisponibilizarea acestora
se încalcă principiul libertății comerțului și inviolabilitatea
proprietății private. În sfârșit, consideră că termenele foarte
scurte și caracterul urgent al procedurii aduc atingere dreptului
la apărare.
Curtea de Apel Brașov — Secția comercială apreciază
excepția de neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 8 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, potrivit cărora: ă(1) Curtea de apel va
fi instanța de recurs pentru hotărârile pronunțate de judecătorulsindic în temeiul art. 11.
(2) Termenul de recurs este de 7 zile de la comunicarea
hotărârii, dacă legea nu prevede altfel.
(3) Recursul va fi judecat de complete specializate, în termen
de 10 zile de la înregistrarea dosarului la curtea de apel. Citarea
părților în recurs și comunicarea deciziilor pronunțate se fac
potrivit dispozițiilor Codului de procedură civilă. Instanțele

judecătorești vor transmite actele de procedură în cauză, din
oficiu, pentru publicare în Buletinul procedurilor de insolvență. În
vederea soluționării recursului, se trimit la curtea de apel, în
copie certificată de grefierul-șef al tribunalului, numai actele care
interesează soluționarea căii de atac, selectate de judecătorulsindic. În cazul în care instanța de recurs consideră necesare și
alte acte din dosarul de fond, va pune în vedere părților
interesate să le depună în copie certificată.
(4) Prin derogare de la prevederile art. 300 alin. 2 și 3 din
Codul de procedură civilă, cu modificările și completările
ulterioare, hotărârile judecătorului-sindic nu vor putea fi
suspendate de instanța de recurs.
(5) Prevederile alin. (4) nu se aplică în cazul judecării
recursului împotriva următoarelor hotărâri ale judecătoruluisindic:
a) sentința de respingere a contestației debitorului, introdusă
în temeiul art. 33 alin. (4);
b) sentința prin care se decide intrarea în procedura
simplificată;
c) sentința prin care se decide intrarea în faliment, pronunțată
în condițiile art. 107;
d) sentința de soluționare a contestației la planul de
distribuire a fondurilor obținute din lichidare și din încasarea de
creanțe, introdusă în temeiul art. 122 alin. (3).
(6) Pentru toate cererile de recurs formulate împotriva
hotărârilor pronunțate de judecătorul-sindic în cadrul procedurii
se constituie un singur dosar.
(7) Prin derogare de la art. 29 alin. (5) din Legea nr. 47/1992
privind organizarea și funcționarea Curții Constituționale,
republicată, judecătorul-sindic va putea să nu dispună
suspendarea cauzei, în situația în care dispozițiile a căror
neconstituționalitate se invocă au făcut obiectul cel puțin al unei
decizii pronunțate de Curtea Constituțională. Suspendarea va
privi doar cererile care au legătură directă cu reglementarea
atacată.”
Ulterior sesizării Curții Constituționale, dispozițiile art. 8
alin. (7) din Legea nr. 85/2006 au fost abrogate prin art. IV din
Legea nr. 177/2010 pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României, publicată în Monitorul Oficial al
României, Partea I, nr. 672 din 4 octombrie 2010.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3), art. 21 alin. (1) și (2), art. 53, art. 124
alin. (2) și art. 126 alin. (2) și (3), precum și prevederilor art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al controlului de constituționalitate. Astfel, prin Decizia nr. 318
din 14 septembrie 2004, publicată în Monitorul Oficial al
României, Partea I, nr. 992 din 28 octombrie 2004, Decizia
nr. 786 din 7 noiembrie 2006, publicată în Monitorul Oficial al
României, Partea I, nr. 11 din 8 ianuarie 2007, și Decizia nr. 923
din 14 decembrie 2006, publicată în Monitorul Oficial al
României, Partea I, nr. 50 din 23 ianuarie 2007, Curtea a
constatat că dispozițiile de lege criticate sunt constituționale și a
respins, ca fiind neîntemeiate, excepțiile de neconstituționalitate.
Cu acele prilejuri, Curtea a statuat că judecătorul-sindic nu
reprezintă o instanță extraordinară, ci un complet specializat în
cadrul tribunalului.
Referindu-se la condițiile în care orice creditor poate
introduce cerere pentru deschiderea procedurii de insolvență,
Curtea a arătat că acestea sunt stabilite cu rigurozitate de lege

MONITORUL OFICIAL AL ROMÂNIEI, PARTEA I, Nr. 242/7.IV.2011
și că introducerea cererii nu duce în mod automat la
deschiderea procedurii de insolvență.
Astfel, cererile introductive care nu îndeplinesc condițiile
prevăzute de lege nu vor putea produce efecte juridice și vor fi
respinse de judecătorul-sindic.
De asemenea, Curtea a reținut că toate textele de lege
criticate constituie norme de procedură a căror stabilire, potrivit
prevederilor art. 126 alin. (2) din Constituție, intră în atribuțiile
exclusive ale legiuitorului. În virtutea acestor prerogative
constituționale, legiuitorul, în considerarea unor situații
deosebite, poate să stabilească și reguli de procedură speciale,
derogatorii de la regulile dreptului comun.
Curtea apreciază că nu au intervenit elemente noi, de natură
să justifice reconsiderarea jurisprudenței în materie, astfel încât
soluțiile și considerentele deciziilor mai sus amintite își
păstrează valabilitatea și în prezenta cauză.
În ceea ce privește dispozițiile art. 8 alin. (7) din Legea
nr. 85/2006, Curtea constată că, ulterior sesizării sale, acestea
au fost abrogate prin art. IV din Legea nr. 177/2010 pentru

7

modificarea și completarea Legii nr. 47/1992 privind organizarea
și funcționarea Curții Constituționale, a Codului de procedură
civilă și a Codului de procedură penală al României, publicată în
Monitorul Oficial al României, Partea I, nr. 672 din 4 octombrie
2010.
Așa
fiind,
la
data
examinării
excepției
de
neconstituționalitate, prevederile art. 8 alin. (7) nu mai sunt în
vigoare. Or, potrivit dispozițiilor art. 29 alin. (1) din Legea
nr. 47/1992 privind organizarea și funcționarea Curții
Constituționale, aceasta nu se poate pronunța decât asupra
dispozițiilor dintr-o lege sau dintr-o ordonanță în vigoare, ceea
ce exclude exercitarea controlului de constituționalitate asupra
unor prevederi de lege eliminate din legislație. În consecință, în
temeiul prevederilor art. 29 alin. (1) coroborate cu cele ale
alin. (5) din Legea nr. 47/1992, excepția de neconstituționalitate
cu un atare obiect urmează să fie respinsă, ca devenită
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 8 alin. (7) din Legea nr. 85/2006 privind
procedura insolvenței, excepție ridicată de Societatea Comercială ăSteilmann Bukarest” — S.R.L. din București în dosarele
nr. 5.373/62/2006 și nr. 5373.1/62/2006 ale Curții de Apel Brașov — Secția comercială.
2. Respinge, ca neîntemeiată, excepția de neconstituționalitate a dispozițiilor art. 8 alin. (1)—(6) din Legea nr. 85/2006
privind procedura insolvenței, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu
CURTEA CONSTITUȚIONALĂ

D E C I Z I A Nr. 171
din 8 februarie 2011

referitoare la excepția de neconstituționalitate a dispozițiilor art. 41 lit. e), art. 68, art. 69,
art. 70 alin. (1) și (4) din Legea nr. 571/2003 privind Codul fiscal și art. 257 alin. (22)
din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 41 lit. e), art. 68, art. 69, art. 70 alin. (1) și (4)
din Legea nr. 571/2003 privind Codul fiscal, precum și ale
art. 257 alin. (2) lit. f) din Legea nr. 95/2006 privind reforma în
domeniul sănătății, excepție ridicată de Ion Vlăduți în Dosarul
nr. 278/54/2010 al Curții de Apel Craiova — Secția a II-a civilă
și pentru conflicte de muncă și asigurări sociale.
La apelul nominal se prezintă personal autorul excepției,
lipsind cealaltă parte, față de care procedura de citare este legal
îndeplinită.
Cauza fiind în stare de judecată, președintele Curții acordă
cuvântul autorului excepției, care solicită admiterea acesteia,
întrucât textul legal criticat retroactivează și încalcă drepturile

8

MONITORUL OFICIAL AL ROMÂNIEI, PARTEA I, Nr. 242/7.IV.2011

anterior câștigate prin emiterea deciziei de pensionare, contrar
art. 44 și 47 din Constituție.
Reprezentantul Ministerului Public solicită respingerea ca
inadmisibilă a excepției de neconstituționalitate, apreciind că
textul legal criticat nu are legătură cu soluționarea cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 278/54/2010, Curtea de Apel Craiova — Secția a II-a civilă
și pentru conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 41 lit. e), art. 68, art. 69, art. 70 alin. (1)
și (4) din Legea nr. 571/2003 privind Codul fiscal, precum și
ale art. 257 alin. (2) lit. f) din Legea nr. 95/2006 privind
reforma în domeniul sănătății, excepție ridicată de Ion Vlăduți
într-o cauză având ca obiect soluționarea cererii de revizuire a
unei hotărâri pronunțate ca urmare a formulării unei contestații
în anulare.
În motivarea excepției de neconstituționalitate se susține
că prevederile legale criticate retroactivează, întrucât prevăd
impozitarea sumei din pensie ce depășește 1.000 lei și cu privire
la pensiile stabilite potrivit Legii nr. 3/1977 privind pensiile de
asigurări sociale de stat și asistență socială, pensii, care, potrivit
art. 7 din aceeași lege, nu sunt impozabile.
Curtea de Apel Craiova — Secția a II-a civilă și pentru
conflicte de muncă și asigurări sociale apreciază că excepția
de neconstituționalitate este neîntemeiată, arătând că
dispozițiile Legii nr. 3/1977 nu mai sunt în vigoare, astfel încât,
sub aspectul neimpozitării pensiilor, art. 7 din această lege nu
mai este aplicabil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textele legale criticate sunt
constituționale, întrucât nu cuprind nicio dispoziție cu caracter
retroactiv, aplicându-se pentru viitor. Totodată, se mai arată că,
prin modul de formulare a criticii de neconstituționalitate, sunt
vizate chestiuni care țin de interpretarea și aplicarea legii.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulată, îl constituie dispozițiile art. 41 lit. e), art. 68, art. 69,
art. 70 alin. (1) și (4) din Legea nr. 571/2003 privind Codul fiscal,
publicată în Monitorul Oficial al României, Partea I, nr. 927 din
23 decembrie 2003, precum și ale art. 257 alin. (2) lit. f) din
Legea nr. 95/2006 privind reforma în domeniul sănătății,
publicată în Monitorul Oficial al României, Partea I, nr. 372 din

28 aprilie 2006. În realitate, din motivarea excepției, Curtea
constată că este contestată constituționalitatea art. 41 lit. e),
art. 68, art. 69, art. 70 alin. (1) și (4) din Legea nr. 571/2003 și
art. 257 alin. (2) lit. e) din Legea nr. 95/2006. Totodată, Curtea
observă că prin art. I pct. 3 din Ordonanța de urgență a
Guvernului nr. 107/2010 pentru modificarea și completarea Legii
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 830 din 10 decembrie
2010, au fost abrogate dispozițiile art. 257 alin. (2) lit. e) din
Legea nr. 95/2006, însă soluția legislativă de principiu a fost
preluată în art. 257 alin. (22) din aceeași lege. În aceste condiții,
obiectul excepției de neconstituționalitate îl constituie dispozițiile
art. 41 lit. e), art. 68, art. 69, art. 70 alin. (1) și (4) din Legea
nr. 571/2003 și art. 257 alin. (22) din Legea nr. 95/2006, care au
următorul cuprins:
— Art. 41 lit. e) din Legea nr. 571/2003: ăCategoriile de
venituri supuse impozitului pe venit, potrivit prevederilor
prezentului titlu, sunt următoarele: [...]
e) venituri din pensii, definite conform art. 68;”;
— Art. 68 din Legea nr. 571/2003: ăVeniturile din pensii
reprezintă sume primite ca pensii de la fondurile înființate din
contribuțiile sociale obligatorii făcute către un sistem de asigurări
sociale, inclusiv cele din fonduri de pensii facultative și cele
finanțate de la bugetul de stat.”;
— Art. 69 din Legea nr. 571/2003: ăVenitul impozabil lunar
din pensii se stabilește prin deducerea din venitul din pensie a
unei sume neimpozabile lunare de 1.000 lei și a contribuțiilor
obligatorii calculate, reținute și suportate de persoana fizică.”;
— Art. 70 alin. (1) și (4) din Legea nr. 571/2003: ă(1) Orice
plătitor de venituri din pensii are obligația de a calcula lunar
impozitul aferent acestui venit, de a-l reține și de a-l vira la
bugetul de stat, potrivit prevederilor prezentului articol. [...]
(4) Impozitul reținut este impozit final al contribuabilului
pentru venituri din pensii.”;
— Art. 257 alin. (22) din Legea nr. 95/2006: ă(22) Pensionarii
ale căror venituri din pensii depășesc 740 de lei datorează
contribuția lunară pentru asigurările sociale de sănătate
calculată potrivit prevederilor art. 259 alin. (2)”.
Dispozițiile constituționale invocate în susținerea excepției
sunt cele ale art. 15 alin. (2) privind principiul neretroactivității
legilor.
Examinând excepția de neconstituționalitate, Curtea
constată că aceasta a fost ridicată într-o cauză având ca obiect
soluționarea unei cereri de revizuire. Potrivit art. 322 din Codul
de procedură civilă, partea interesată poate cere ărevizuirea unei
hotărâri rămase definitive în instanța de apel sau prin neapelare,
precum și a unei hotărâri dată de o instanță de recurs atunci
când evocă fondul”.
În cazul de față, Curtea observă că autorul excepției a
formulat prezenta cerere de revizuire împotriva unei decizii civile
prin care a fost respinsă contestația în anulare. Or, împotriva
unei atari decizii nu se poate formula o cerere de revizuire. Mai
mult, cererea de revizuire formulată de autorul excepției nu
vizează situațiile limitativ prevăzute de art. 322 din Codul de
procedură civilă.
În aceste condiții, Curtea reține că, indiferent de soluția
pronunțată în prezenta cauză, decizia sa nu va produce niciun
efect cu privire la o cerere de revizuire ab initio inadmisibilă.
Rezultă că excepția de neconstituționalitate nu are legătură cu
soluționarea cauzei în sensul art. 29 alin. (1) din Legea
nr. 47/1992; astfel, întrucât excepția de neconstituționalitate nu
îndeplinește o condiție de admisibilitate, aceasta, în temeiul
art. 29 alin. (1) și (5) din Legea nr. 47/1992, urmează să fie
respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 242/7.IV.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 41 lit. e), art. 68, art. 69, art. 70 alin. (1) și (4)
din Legea nr. 571/2003 privind Codul fiscal și art. 257 alin. (22) din Legea nr. 95/2006 privind reforma în domeniul sănătății, excepție
ridicată de Ion Vlăduți în Dosarul nr. 278/54/2010 al Curții de Apel Craiova — Secția a II-a civilă și pentru conflicte de muncă și
asigurări sociale.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
CURTEA CONSTITUȚIONALĂ

D E C I Z I A Nr. 172
din 8 februarie 2011

referitoare la excepția de neconstituționalitate a dispozițiilor art. 49 pct. 5
din Legea-cadru nr. 330/2009 privind salarizarea unitară a personalului plătit din fonduri publice

Pe rol se află soluționarea excepției de neconstituționalitate
a dispozițiilor art. 49 pct. 5 din Legea-cadru nr. 330/2009,
excepție ridicată de Sindicatul Sanitas — Spitalul de Urgență
Petroșani în Dosarul nr. 6.336/97/2009 al Tribunalului
Hunedoara — Secția litigii de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca inadmisibilă a excepției de neconstituționalitate,
apreciind că textul legal criticat nu mai este în vigoare.

Parlamentului sau a Guvernului în mod unilateral în executarea
acestuia contravine atât art. 30 din Legea nr. 30/1996, cât și art.
1 alin. (5) și art. 41 alin. (5) din Constituție.
Totodată, se apreciază că prin abrogarea expresă a art. 412
din Ordonanța de urgență a Guvernului nr. 115/2004 privind
salarizarea și alte drepturi ale personalului contractual din
unitățile sanitare publice din sectorul sanitar nu se poate ajunge
la concluzia că și Hotărârea Guvernului nr. 578/2008 privind
stabilirea cuantumului primei de stabilitate pentru personalul din
sistemul sanitar, precum și a modului de acordare a acestuia ar
fi fost abrogată din moment ce în Legea-cadru nr. 330/2009 nu
există nicio referire expresă cu privire la aceasta.
Tribunalul Hunedoara — Secția litigii de muncă și
asigurări sociale apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2010, pronunțată în Dosarul
nr. 6.336/97/2009, Tribunalul Hunedoara — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 49
punctul 5 din Legea-cadru nr. 330/2009, excepție ridicate de
Sindicatul Sanitas — Spitalul de Urgență Petroșani într-o cauză
având ca obiect soluționarea cererii autorului excepției de
acordare a primei de stabilitate.
În motivarea excepției de neconstituționalitate se susține
că prevederile legale criticate încalcă art. 41 alin. (2) și art. 53
din Constituție, întrucât eliminând una dintre componentele
drepturilor salariale de care beneficiază personalul sanitar,
respectiv prima de stabilitate, restrânge exercițiul dreptului la
salariu. Mai mult, această primă de stabilitate este prevăzută în
contractul colectiv de muncă, astfel încât intervenția

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 49 pct. 5 din Legea-cadru nr. 330/2009 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 762 din
9 noiembrie 2009, având următorul cuprins:
ăLa 3 zile de la data publicării prezentei legi în Monitorul
Oficial al României, Partea I, se abrogă: [...]
5. Art. 21 și 412 din Ordonanța de urgență a Guvernului
nr. 115/2004 privind salarizarea și alte drepturi ale personalului

Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

10

MONITORUL OFICIAL AL ROMÂNIEI, PARTEA I, Nr. 242/7.IV.2011

contractual din unitățile sanitare publice din sectorul sanitar,
publicată în Monitorul Oficial al României, Partea I, nr. 1.138 din
2 decembrie 2004, aprobată cu modificări și completări prin
Legea nr. 125/2005, cu modificările și completările ulterioare”.
Autorul excepției susține că dispozițiile legale criticate încalcă
prevederile constituționale ale art. 1 alin. (4) privind separația
puterilor în stat, art. 1 alin. (5) privind respectarea supremației
Constituției, art. 41 alin. (2) privind măsurile de protecție socială
la care sunt îndrituiți salariații, art. 41 alin. (5) privind caracterul
obligatoriu al convențiilor colective și art. 53 privind restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că Legea-cadru nr. 330/2009 privind salarizarea unitară
a personalului plătit din fonduri publice, în ansamblul său, a fost
abrogată prin art. 39 lit. w) din Legea-cadru nr. 284/2010 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 877 din
28 decembrie 2010.
Curtea observă că, potrivit art. 64 alin. (3) teza întâi din
Legea nr. 24/2000 privind normele de tehnică legislativă pentru
elaborarea actelor normative, republicată în Monitorul Oficial al

României, Partea I, nr. 260 din 21 aprilie 2010, ăabrogarea unei
dispoziții sau a unui act normativ are caracter definitiv”, astfel
încât art. 49 pct. 5 din Legea-cadru nr. 330/2009 a eliminat
definitiv din fondul activ al legislației art. 412 din Ordonanța de
urgență a Guvernului nr. 115/2004 privind salarizarea și alte
drepturi ale personalului contractual din unitățile sanitare publice
din sectorul sanitar, publicată în Monitorul Oficial al României,
Partea I, nr. 1.138 din 2 decembrie 2004. De asemenea, Curtea
constată că prin abrogarea Legii-cadru nr. 330/2009 și, implicit,
a art. 49 pct. 5 din aceeași lege, nu mai poate fi readusă în
fondul activ al legislației prima de stabilitate prevăzută de
art. 412 din Ordonanța de urgență a Guvernului nr. 115/2004,
având în vedere art. 64 alin. (3) teza a doua din Legea
nr. 24/2000, potrivit căruia ăNu este admis ca prin abrogarea
unui act de abrogare anterior să se repună în vigoare actul
normativ inițial”.
Având în vedere cele de mai sus, precum și data sesizării,
Curtea constată că excepția de neconstituționalitate a devenit
inadmisibilă, textul legal criticat nemaifiind în vigoare în sensul
art. 29 alin. (1) din Legea nr. 47/1992.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 49 pct. 5 din Legea-cadru
nr. 330/2009, excepție ridicată de Sindicatul Sanitas — Spitalul de Urgență Petroșani în Dosarul nr. 6.336/97/2009 al Tribunalului
Hunedoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
CURTEA CONSTITUȚIONALĂ

D E C I Z I A Nr. 178*
din 8 februarie 2011

referitoare la excepția de neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009 privind condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. 5 alin. (1) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945 —
22 decembrie 1989, excepție ridicată de statul român, prin
Ministerul Finanțelor Publice — Direcția Generală a Finanțelor
Publice Arad în Dosarul nr. 574/108/2010 al Curții de Apel
Timișoara — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

* A se vedea opinia separată de la Decizia Curții Constituționale nr. 1.461 din 9 noiembrie 2010, publicată în Monitorul Oficial al României, Partea I,
nr. 860 din 22 decembrie 2010.

MONITORUL OFICIAL AL ROMÂNIEI, PARTEA I, Nr. 242/7.IV.2011
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2010, pronunțată în
Dosarul nr. 574/108/2010, Curtea de Apel Timișoara — Secția
civilă a sesizat Curtea Constituțională cu excepția de
neconstituționalitate a prevederilor art. 5 alin. (1) lit. a) din
Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989.
Excepția de neconstituționalitate a fost ridicată de statul
român, prin Ministerul Finanțelor Publice — Direcția Generală a
Finanțelor Publice Arad, în cadrul soluționării unei acțiuni prin
care se solicită plata unor despăgubiri pentru daunele morale
suferite ca urmare a unor condamnări cu caracter politic și
măsuri administrative asimilate acestora, pronunțate în perioada
6 martie 1945—22 decembrie 1989.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 138 alin. (5) potrivit cărora
ăNicio cheltuială bugetară nu poate fi aprobată fără stabilirea
sursei de finanțare”, ale art. 111 alin. (1) privind informarea
Parlamentului de către Guvern și celelalte organe ale
administrației publice, ale art. 148 alin. (2) privind integrarea în
Uniunea Europeană și ale art. 16 alin. (1) și (2) privind egalitatea
în drepturi.
1. În ceea ce privește încălcarea dispozițiilor art. 138 alin. (5)
și ale art. 111 alin. (1), autorul excepției de neconstituționalitate
susține că impactul financiar asupra bugetului general
consolidat, atât pe termen scurt, cât și pe termen lung, ăeste
deosebit de important, defavorabil, cu majorări ale cheltuielilor
bugetare de stat, cu atât mai mult cu cât nu se cunoaște
cuantumul despăgubirilor ce pot fi acordate persoanelor
îndreptățite”. Invocă în acest sens Decizia Curții Constituționale
nr. 36/1996, precum și prevederile art. 15 din Legea
nr. 500/2002 privind finanțele publice. Totodată, arată că
proiectul legii în discuție a fost transmis Parlamentului spre
adoptare de către Guvern, iar înregistrarea proiectului de lege la
Senat, ca primă Cameră sesizată, a avut loc la data de
21 noiembrie 2007. Expunerea de motive nu a fost însoțită de
fișa financiară a actului normativ, care să aibă în vedere
dispozițiile art. 15 din Legea nr. 500/2002, singura analiză
financiară fiind cea prevăzută la secțiunea a 4-a — Impactul
financiar asupra bugetului general consolidat, atât pe termen
scurt, pentru anul curent, cât și pe termen lung, cerința
constituțională nefiind respectată, iar legea fiind adoptată la 2
ani de la data analizei ce cuprindea modificările cheltuielilor
bugetare în anii 2008, 2009, 2010 și 2011.
Dincolo de faptul că analiza financiară din expunerea de
motive devenise caducă prin trecerea a 2 ani până la adoptare,
această analiză nu satisface, în opinia autorului excepției de
neconstituționalitate, exigențele constituționale și legale, întrucât
are un caracter formal, fără acoperire reală, estimând că
numărul de cereri nu va fi mai mare de 10.000, iar valoarea
despăgubirilor ce ar putea fi acordate de către instanțele de
judecată pentru prejudiciul material suferit nu va depăși 33.000
lei de persoană. Or, pe de o parte, până în luna ianuarie 2010,
după 6 luni de aplicare a legii, doar pe rolul mai multor instanțe
există 600 de cauze cu un asemenea obiect, putându-se estima
că numărul va ajunge la 3.600 la sfârșitul perioadei de 3 ani, la
nivelul unui singur județ, iar pe de altă parte, instanțele
judecătorești — în lipsa unor criterii legale de cuantificare a

11

despăgubirilor — au obligat statul la plata de despăgubiri de zeci
de ori mai mari, în valoare de 600.000 euro.
2. Referitor la încălcarea dispozițiilor art. 148 alin. (2) din
Constituție, autorul excepției de neconstituționalitate arată că
art. 104 din Tratatul de la Maastricht, instituind Uniunea
Europeană (tratat care a devenit parte a dreptului intern ăprin
Legea nr. 154/2005”), reglementează o anumită disciplină
bugetară, impunând statelor membre o obligație generală,
aceea de a evita deficitele publice excesive. Raportul dintre
datoria publică și produsul intern brut (PIB) nu trebuie să
depășească ăvalorile de referință” stabilite prin Protocol (anexă
la Tratat), respectiv 3% pentru raportul dintre deficitul public
prevăzut sau real și PIB. Or, având în vedere că prin Legea
bugetului de stat pe anul 2010 nr. 11/2010 deficitul bugetar s-a
stabilit la 35.024,1 milioane lei și că estimarea minimală este de
peste 150.000 de cereri de chemare în judecată (3.600 x 42
județe) în cei 3 ani de aplicare și presupunând că fiecare
beneficiar va primi în medie 30.000 euro, efortul bugetar va fi
de 1,5 miliarde euro anual, respectiv 6 miliarde lei (aproximativ
1% din PIB). Acoperirea acestor sume nu se va putea face nici
prin alocare de sume suplimentare de la Fondul de rezervă
bugetară la dispoziția Guvernului, nici prin rectificări bugetare.
3. Privitor la încălcarea dispozițiilor art. 16 alin. (1) și (2) din
Constituție, autorul excepției de neconstituționalitate arată că
prin prevederile art. 5 alin. (1) lit. a) din Legea nr. 221/2009 nu
se realizează un tratament juridic unitar pentru persoanele care
au suferit condamnări cu caracter politic sau măsuri
administrative asimilate acestora, întrucât se produce o
inechitate socială a reparației acordate cu titlu de prejudiciu
moral în cadrul aceleiași categorii de beneficiari, în egală
măsură având impact moral incontestabil ăprivarea de libertate
în locuri de detenție sau pentru efectuarea de cercetări;
internarea în spitale de psihiatrie; stabilirea de domiciliu
obligatoriu; strămutarea într-o altă localitate; deportarea în
străinătate, după 23 august 1944, pentru motive politice;
exmatricularea din școli, licee și facultăți; încetarea contractului
de muncă sau retrogradarea, dispuse din motive politice”. Există
o categorie de persoane care au fost persecutate de regimul
politic și nu au beneficiat până la apariția Legii nr. 221/2009 de
o minimă reparație morală, însă prin dispozițiile legale
contestate se creează situația unei discriminări între cei
condamnați politic și cei supuși unor măsuri administrative cu
caracter politic, de vreme ce legiuitorul nu face distincția între
situația în care s-a aflat o persoană supusă unui regim de
detenție și situația în care s-a aflat o persoană asupra căreia s-a
luat o măsură administrativă. Totodată, se creează discriminări
între persoanele care au obținut o minimă reparație înainte de
intrarea în vigoare a Legii nr. 221/2009 și cele care obțin aceste
despăgubiri după acest moment.
Răspunderea statului trebuie să se facă în acord cu principiul
proporționalității, iar posibilitatea compensării prejudiciului moral
cu o sumă de bani stabilită cu titlu de daune morale are drept
scop nu atât a repune victima într-o situație similară cu cea
avută anterior, cât a-i procura satisfacția de ordin moral,
susceptibilă mai mult de o recunoaștere a însăși măsurii luate
asupra sa, ca fiind abuzivă, principiu urmărit de legiuitorul român
atât prin Decretul-lege nr. 118/1990 și Ordonanța de urgență a
Guvernului nr. 214/1999, cât și prin Legea nr. 221/2009.
În final arată că, referitor la daunele morale în general, sub
aspectul cuantumului, statuând în echitate, astfel cum prevede
art. 41 din Convenția pentru apărarea drepturilor omului și a
libertăților fundamentale, Curtea Europeană a Drepturilor
Omului a adoptat o poziție moderată prin acordarea unor sume
rezonabile, cu titlu de reparație morală, invocând, cu titlu de

12

MONITORUL OFICIAL AL ROMÂNIEI, PARTEA I, Nr. 242/7.IV.2011

exemplu, ăCauza Țarălungă, Cauza Temeșan sau Cauza
Oancea”.
Curtea de Apel Timișoara — Secția civilă opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 5 alin.
(1) lit. a) din Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945 — 22 decembrie 1989,
publicată în Monitorul Oficial al României, Partea I, nr. 396 din
11 iunie 2009, care aveau următorul cuprins:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:

1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de
gradul I;
3. 2.500 de euro pentru descendenții de gradul al II-lea;»”.
De asemenea, partea introductivă a alin. (1) al art. 5 a fost
modificată și completată prin Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010, având următorul cuprins:
— Art. 5 alin. (1): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate, prin introducerea a 3 puncte ce stabilesc plafoane
maxime ale cuantumului despăgubirilor, iar fraza a doua a art. 5
alin. (1) lit. a) din lege a fost preluată și completată prin art. I
pct. 2 din Ordonanța de urgență a Guvernului nr. 62/2010
referitor la introducerea unui nou alineat al art. 5, și anume
alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Or, Curtea observă că dispozițiile art. 5 alin. (1) lit. a) din
Legea nr. 221/2009, astfel cum au fost modificate și completate
prin art. I pct. 1 din Ordonanța de urgență a Guvernului
nr. 62/2010, cuprind două soluții legislative distincte, și anume:
pe de-o parte, teza întâi privind acordarea unor despăgubiri
(soluție legislativă preluată și de dispozițiile modificatoare), iar
pe de altă parte, teza a doua, adică pct. 1—3 ale lit. a),
referitoare la plafonarea cuantumului acestor despăgubiri
(soluție legislativă introdusă prin dispozițiile modificatoare).
Întrucât în cauza de față autorul excepției de
neconstituționalitate critică soluția legislativă de acordare a
despăgubirilor [soluție cuprinsă și de dispozițiile art. 5 alin. (1)
lit. a) din Legea nr. 221/2009, în forma anterioară modificării],
Curtea constată că obiect al excepției de neconstituționalitate îl
constituie, așadar, numai dispozițiile art. 5 alin. (1) lit. a) teza
întâi din Legea nr. 221/2009, cu modificările și completările
ulterioare, care au următorul cuprins: ă(1) Orice persoană care

MONITORUL OFICIAL AL ROMÂNIEI, PARTEA I, Nr. 242/7.IV.2011
a suferit condamnări cu caracter politic în perioada 6 martie
1945—22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare [... ]”.
Statul român, prin Ministerul Finanțelor Publice, în calitate
de autor al excepției de neconstituționalitate, consideră că textul
de lege criticat încalcă prevederile constituționale ale art. 16
alin. (1) și (2) privind egalitatea în drepturi, ale art. 111 alin. (1)
privind informarea Parlamentului de către Guvern și celelalte
organe ale administrației publice, ale art. 138 alin. (5) potrivit
cărora ăNici o cheltuială bugetară nu poate fi aprobată fără
stabilirea sursei de finanțare” și ale art. 148 alin. (2) privind
integrarea în Uniunea Europeană.

13

Examinând excepția de neconstituționalitate, Curtea
constată că prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial
al României, Partea I, nr. 761 din 15 noiembrie 2010, a admis
excepția de neconstituționalitate și a constatat că dispozițiile
art. 5 alin. (1) lit. a) teza întâi din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989 sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992, care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Arad, în Dosarul nr. 574/108/2010 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 291
din 24 februarie 2011

referitoare la excepția de neconstituționalitate a prevederilor Legii nr. 230/2007
privind înființarea, organizarea și funcționarea asociațiilor de proprietari, în integralitatea sa
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor Legii nr. 230/2007 privind înființarea, organizarea
și funcționarea asociațiilor de proprietari, în integralitatea sa,
excepție ridicată de Mihai Marius Oprea în Dosarul

nr. 21.016/300/2007 al Judecătoriei Sectorului 2 București —
Secția civilă.
La apelul nominal se prezintă, personal, Mihai Marius Oprea.
Lipsesc celelalte părți, față de care procedura de citare este
legal îndeplinită.
Cauza fiind în stare de judecată, președintele acordă
cuvântul autorul excepției de neconstituționalitate, care solicită
admiterea acesteia, astfel cum a fost formulată.
Reprezentantul Ministerului Public pune concluzii de
respingere a excepției de neconstituționalitate, ca fiind
inadmisibilă, apreciind că aspectele invocate nu reprezintă o
veritabilă critică de neconstituționalitate, ci privesc
circumstanțele concrete ale situației de fapt, aflate pe rolul
instanței de judecată.

14

MONITORUL OFICIAL AL ROMÂNIEI, PARTEA I, Nr. 242/7.IV.2011
C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 12 mai 2010, pronunțată în Dosarul
nr. 21.016/300/2007, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor Legii nr. 230/2007
privind înființarea, organizarea și funcționarea asociațiilor
de proprietari, excepție ridicată de Mihai Marius Oprea într-o
cauză civilă având ca obiect pretenții civile.
În motivarea excepției de neconstituționalitate autorul
acesteia susține că ăLegea Asociațiilor de Proprietari transformă
proprietarii în sclavi, impunându-le contracte de care nu au
nevoie și operațiuni nelegale.”
Judecătoria Sectorului 2 București — Secția civilă
consideră că excepția de neconstituționalitate este
neîntemeiată. În acest sens, arată că actul normativ criticat nu
vine în contradicție cu dispozițiile constituționale invocate,
ădreptul de proprietate al fiecărui locatar suportând mai multe
restricții față de natura juridică a coproprietății forțate și perpetue
și de traiul într-un condominiu.”
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile Legii nr. 230/2007 privind înființarea, organizarea și
funcționarea asociațiilor de proprietari, publicată în Monitorul
Oficial al României, Partea I, nr. 490 din 23 iulie 2007.
Autorul
excepției
invocă
încălcarea
dispozițiilor
constituționale ale art. 44 privind dreptul de proprietate privată.
Examinând excepția de neconstituționalitate, Curtea
constată că autorul acesteia nu formulează o veritabilă critică
de constituționalitate, nemulțumirile sale referindu-se la aspecte
care țin de atribuțiile instanțelor de judecată și nu de competența
instanței de contencios constituțional.
De altfel, în jurisprudența sa, exemplu fiind Decizia
nr. 402/2009, publicată în Monitorul Oficial al României, Partea I,
nr. 237 din 9 aprilie 2009, Curtea a reținut că dispozițiile art. 44
alin. (1) din Constituție, care consacră garantarea dreptului de
proprietate privată, prevăd în teza a doua că atât limitele, cât și
conținutul acestui drept ăsunt stabilite de lege”. Rezultă, în mod
evident, că limitele aduse prin lege dreptului de proprietate
asupra părților destinate folosirii în comun de către toți
proprietarii dintr-o clădire cu mai multe locuințe se justifică
constituțional prin asigurarea posibilității efective de
administrare, folosire, întreținere și exploatare a imobilului în
interesul tuturor proprietarilor de locuințe din acel imobil.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Legii nr. 230/2007 privind înființarea, organizarea
și funcționarea asociațiilor de proprietari, în integralitatea sa, excepție ridicată de Mihai Marius Oprea în Dosarul nr. 21.016/300/2007
al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 305
din 3 martie 2011

referitoare la excepția de neconstituționalitate a dispozițiilor art. 3 pct. 1 lit. a), art. 8 alin. (4)
și art. 33 alin. (2) din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Mihaela Senia Costinescu

— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 3 pct. 1 lit. a), art. 8

MONITORUL OFICIAL AL ROMÂNIEI, PARTEA I, Nr. 242/7.IV.2011
alin. (4) și art. 33 alin. (2) din Legea nr. 85/2006 privind
procedura insolvenței, excepție ridicată de Societatea
Comercială ăPrima Guard Security International” — S.R.L. din
București în Dosarul nr. 15.827/3/2009 al Curții de Apel
București — Secția a VI-a comercială și care formează obiectul
Dosarului Curții Constituționale nr. 1.266D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența Curții în această
materie.
C U R T E A,

având în vedere actele și lucrările dosarului, reține următoarele:
Prin Încheierea din 12 aprilie 2010, pronunțată în Dosarul
nr. 15.827/3/2009, Curtea de Apel București — Secția a VI-a
comercială a sesizat Curtea Constituțională cu soluționarea
excepției de neconstituționalitate a prevederilor art. 3 pct. 1
lit. a), art. 8 alin. (4) și art. 33 alin. (2) din Legea nr. 85/2006
privind procedura insolvenței, excepție ridicată de Societatea
Comercială ăPrima Guard Security International” — S.R.L. din
București într-o cauză având ca obiect recursul împotriva unei
încheieri prin care a fost omologat un raport de expertiză.
În motivarea excepției de neconstituționalitate autorul
susține că dispozițiile art. 3 pct. 1 lit. a) din Legea nr. 85/2006
creează privilegii în favoarea creditorilor, încălcând astfel
principiul egalității în fața legii, în raport cu libertatea economică
pe care statul român o garantează; art. 8 alin. (4) nu ține seama
de principiul constituțional reglementat de art. 20 din Constituție,
potrivit căruia dispozițiile art. 13 și 14 din Convenția pentru
apărarea drepturilor omului și a libertăților fundamentale se
aplică cu prioritate; art. 33 alin. (2) din Legea nr. 85/2006
îngrădește dreptul la apărare și accesul liber la justiție, cu
încălcarea art. 13 din Convenție care garantează dreptul la un
recurs efectiv, creând debitorului o situație mai grea decât cea
firească, în sensul că, dacă recunoaște starea de insolvență,
poate propune un plan de reorganizare, iar dacă nu o
recunoaște, negând nu debitul, ci însăși starea de insolvență,
este privat de dreptul la apărare.
Curtea de Apel București — Secția a VI-a comercială
consideră că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3 pct. 1 lit. a), art. 8 alin. (4) și art. 33 alin. (2) din
Legea nr. 85/2006 privind procedura insolvenței, publicată în

15

Monitorul Oficial al României, Partea I, nr. 359 din 21 aprilie
2006, texte de lege care au următorul cuprins:
— Art. 3 pct. 1 lit. a): ăÎn înțelesul prezentei legi, termenii și
expresiile de mai jos au următoarele semnificații:
1. insolvență este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile:
a) insolvență este prezumată ca fiind vădită atunci când
debitorul, după 30 de zile de la scadență, nu a plătit datoria sa
față de unul sau mai mulți creditori;”;
— Art. 8 alin. (4): ăPrin derogare de la prevederile art. 300
alin. 2 și 3 din Codul de procedură civilă, cu modificările și
completările ulterioare, hotărârile judecătorului-sindic nu vor
putea fi suspendate de instanța de recurs.”;
— Art. 33 alin. (2): ăÎn termen de 10 zile de la primirea copiei,
debitorul trebuie fie să conteste, fie să recunoască existența
stării de insolvență. Dacă debitorul contestă starea de
insolvență, iar contestația sa este ulterior respinsă, el nu va mai
avea dreptul să solicite reorganizarea judiciară.”
În opinia autorului excepției, prevederile legale criticate
contravin dispozițiilor cuprinse în art. 16 alin. (1), art. 20, art. 21
alin. (1), (2) și (3), art. 45 și art. 53 din Constituție.
Ulterior sesizării Curții Constituționale cu excepția de
neconstituționalitate, dispozițiile art. 3 pct. 1 lit. a) din Legea
nr. 85/2006 au fost modificate prin art. I pct. 1 din Legea
nr. 169/2010 pentru modificarea și completarea Legii nr. 85/2006
privind procedura insolvenței, publicată în Monitorul Oficial al
României, Partea I, nr. 505 din 21 iulie 2010. În prezent, acestea
au următorul conținut: ăa) insolvența este prezumată ca fiind
vădită atunci când debitorul, după 90 de zile de la scadență, nu
a plătit datoria sa față de creditor; prezumția este relativă;”. Așa
fiind, Curtea constată că dispoziția aflată în vigoare în prezent
preia soluția legislativă criticată, astfel încât Curtea urmează a
se pronunța asupra constituționalității dispozițiilor în forma
modificată.
Examinând excepția de neconstituționalitate, Curtea reține
că asupra constituționalității dispozițiilor Legii nr. 85/2006 s-a
pronunțat în repetate rânduri, constatând ca fiind neîntemeiate
criticile de neconstituționalitate formulate.
Astfel, prin Decizia nr. 954 din 30 octombrie 2007, publicată
în Monitorul Oficial al României, Partea I, nr. 801 din
23 noiembrie 2007, Curtea a statuat, cu privire la art. 3 pct. 1
lit. a), că acesta ăinstituie o prezumție de insolvență pentru
comerciantul debitor care nu stinge o datorie exigibilă după 30
de zile de la scadență. Instituirea acestei prezumții este
justificată de necesitatea asigurării celerității în desfășurarea
procedurii insolvenței, principiu recunoscut pentru desfășurarea
raporturilor de drept comercial, cât și de nevoia de a se evita
obligația creditorului de a dovedi starea de insolvență, fapt ce ar
fi imposibil în condițiile în care acesta nu are acces la
documentele debitorului și la datele privind disponibilitățile
bănești ale acestuia.
Cu toate acestea, [ ] prezumția instituită de art. 3 pct. 1
lit. a) din Legea nr. 85/2006 nu are caracter absolut. Astfel,
debitorul are posibilitatea, potrivit art. 33 alin. (2) din aceeași
lege, să conteste existența stării de insolvență, dovedind că, în
realitate, nu sunt întrunite condițiile pentru constatarea existenței
acesteia”.
Prin Decizia nr. 786 din 7 noiembrie 2006, publicată în
Monitorul Oficial al României, Partea I, nr. 11 din 8 ianuarie
2007, Curtea Constituțională a respins excepția de
neconstituționalitate a dispozițiilor art. 8 din Legea nr. 85/2006.
Cu acel prilej, a reținut că prevederile referitoare la competența
tribunalelor prin judecătorul-sindic, ca primă instanță, și a curților
de apel pentru judecarea recursurilor declarate împotriva

16

MONITORUL OFICIAL AL ROMÂNIEI, PARTEA I, Nr. 242/7.IV.2011

hotărârilor pronunțate de judecătorul-sindic au fost stabilite prin
lege, în conformitate cu dispozițiile art. 126 alin. (2) din
Constituție, iar nu prin încălcarea acestora.
Norma derogatorie de la dreptul comun care instituie
imposibilitatea suspendării de instanța de recurs a hotărârilor
judecătorului-sindic este expresia opțiunii legiuitorului în
reglementarea procedurii speciale a insolvenței, care trebuie să
se întemeieze pe celeritate și exercitarea cu bună-credință a
drepturilor procesuale.
Cu privire la critica de neconstituționalitate a art. 33 alin. (2)
din Legea nr. 85/2006, prin Decizia nr. 1.247 din 18 noiembrie
2008, publicată în Monitorul Oficial al României, Partea I, nr. 857
din 19 decembrie 2008, Curtea a constatat că ăaceasta are în
vedere, de fapt, «doar interzicerea debitorului de a mai solicita
reorganizarea judiciară după ce anterior a contestat existența
stării de insolvență, iar contestația i-a fost respinsă [ ]. Curtea
reține că garantarea libertății economice trebuie să aibă loc, în
mod egal, pentru toți cei care desfășoară o activitate economică.
Astfel, garantarea drepturilor comercianților debitori nu poate
aduce prejudicii drepturilor creditorilor. Prin urmare, limitarea
exercițiului unor drepturi ale debitorilor care nu și-au exercitat

voluntar obligațiile de plată apare ca justificată cu prilejul
desfășurării procedurii insolvenței, ce urmărește tocmai
acoperirea pasivului acestora, prin satisfacerea creanțelor
creditorilor.
Restrângerea anumitor drepturi ale debitorului nu duce însă
la dispariția totală a acelor drepturi. Astfel, debitorul are
posibilitatea de a opta între acceptarea soluției cu privire la
deschiderea procedurii insolvenței și propunerea unui plan de
reorganizare sau contestarea soluției de deschidere a procedurii
insolvenței, contestare care însă nu trebuie să tindă spre o
simplă tergiversare a cauzei. În plus, chiar dacă va fi respinsă
contestația, un plan de reorganizare va putea fi propus de
administratorul-judiciar sau de către creditori. Astfel, [ ] legea
pune la dispoziție mai multe căi prin care debitorul își poate
valorifica drepturile sale, inclusiv prin exercitarea accesului liber
la justiție”.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile de mai sus își mențin
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3 pct. 1 lit. a), art. 8 alin. (4) și art. 33
alin. (2) din Legea nr. 85/2006 privind procedura insolvenței, excepție ridicată de Societatea Comercială ăPrima Guard Security
International” — S.R.L. din București în Dosarul nr. 15.827/3/2009 al Curții de Apel București — Secția a VI-a comercială.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 242/7.IV.2011 conține 16 pagini.

Prețul: 3,20 lei

&JUYDGY|522039]
ISSN 1453—4495

