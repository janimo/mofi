Anul 179 (XXIII) — Nr. 449

PARTEA I

LEGI, DECRETE, HOTĂRÂRI ȘI ALTE ACTE

Marți, 28 iunie 2011

SUMAR

Nr.

Pagina

Nr.

LEGI ȘI DECRETE
101.
560.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

— Lege pentru prevenirea și sancționarea unor fapte
privind degradarea mediului ......................................

2–6

— Decret privind promulgarea Legii pentru prevenirea
și sancționarea unor fapte privind degradarea
mediului ......................................................................

6

129.

DECIZII ALE CURȚII CONSTITUȚIONALE
Decizia nr. 565 din 3 mai 2011 referitoare la excepția de
neconstituționalitate a dispozițiilor art. 332 alin. 2 din
Codul de procedură penală ........................................

7–8

Decizia nr. 566 din 3 mai 2011 referitoare la excepția de
neconstituționalitate a dispozițiilor art. 281 pct. 1 lit. b)
din Codul de procedură penală ..................................

8–9

Decizia nr. 661 din 17 mai 2011 referitoare la excepția de
neconstituționalitate a dispozițiilor art. 3731 și art. 399
alin. 21 și 3 din Codul de procedură civilă ..................

Pagina

162.
10–11

— Ordin al președintelui Autorității Naționale pentru
Protecția Consumatorilor pentru modificarea anexei
nr. 1 la Ordinul președintelui Autorității Naționale
pentru Protecția Consumatorilor nr. 103/2010 privind
aprobarea modelului și conținutului formularelor
tipizate cu regim special ale procesului-verbal de
constatare a contravenției și ale anexei acestuia,
destinate utilizării în activitatea de control, și a
modelului și conținutului formularului tipizat cu regim
special al autorizației emise de Autoritatea Națională
pentru Protecția Consumatorilor persoanelor fizice și
juridice ce efectuează operațiuni cu metale prețioase
și pietre prețioase ......................................................

12–15

— Ordin al președintelui Agenției Naționale pentru
Resurse Minerale privind aprobarea unor licențe de
concesiune pentru explorare ......................................

16

2

MONITORUL OFICIAL AL ROMÂNIEI, PARTEA I, Nr. 449/28.VI.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru prevenirea și sancționarea unor fapte privind degradarea mediului
Parlamentul României adoptă prezenta lege.
Art. 1. — Prezenta lege stabilește măsuri de natură penală
pentru a asigura o protecție eficace a mediului.
Art. 2. — În sensul prezentei legi, termenii și expresiile de
mai jos au următoarele semnificații:
a) încălcarea dispozițiilor legale în domeniu — nerespectarea
prevederilor privind acțiuni sau inacțiuni interzise potrivit actelor
normative în domeniu, prin care se transpun actele juridice
prevăzute în anexele A și B la Directiva 2008/99/CE a
Parlamentului European și a Consiliului din 19 noiembrie 2008
privind protecția mediului prin intermediul dreptului penal,
publicată în Jurnalul Oficial al Uniunii Europene nr. L 328 din
6 decembrie 2008, astfel cum sunt prevăzute în anexele nr. 1 și 2;
b) specii de floră și faună sălbatică protejate — speciile
prevăzute în anexele A și B la Regulamentul (CE) nr. 338/97 al
Consiliului din 9 decembrie 1996 privind protecția speciilor,
faunei și florei sălbatice prin controlul comerțului cu acestea,
publicat în Jurnalul Oficial al Comunităților Europene nr. L 61 din
3 martie 1997, cu modificările ulterioare;
c) comerț — comerțul astfel cum este definit în art. 2 lit. u) din
Regulamentul (CE) nr. 338/97, cu modificările ulterioare;
d) materiale nucleare — materiale nucleare, astfel cum sunt
definite de art. 1 pct. 1 lit. h) din Convenția privind răspunderea
civilă pentru daune nucleare, încheiată la Viena la 21 mai 1963,
la care România a aderat prin Legea nr. 106/1992, cu
modificările ulterioare;
e) prejudiciu semnificativ adus mediului — o daună
ireversibilă sau de lungă durată, cuantificabilă ori nu în bani,
produsă în orice mod asupra mediului, sau care a provocat ori
este de natură să provoace decesul sau vătămarea gravă a
integrității corporale ori a sănătății unei persoane;
f) instalație în care se desfășoară o activitate periculoasă —
instalație prevăzută de legislația în vigoare în care se
desfășoară activități care pot avea un impact semnificativ asupra
mediului;
g) materiale în sensul art. 8 alin. (1) — orice material chimic,
biologic, radioactiv sau nuclear, prevăzut de actele normative
menționate în anexele nr. 1 și 2, care poate produce un impact
semnificativ asupra mediului;
h) materiale radioactive periculoase — substanțe care
prezintă un risc radiologic deosebit potrivit legislației în vigoare.
Art. 3. — Colectarea, transportul, valorificarea sau eliminarea
de deșeuri, inclusiv supravegherea acestor operațiuni și
întreținerea ulterioară a spațiilor de eliminare, cât și acțiunile
întreprinse de brokeri în procesul de gestionare a deșeurilor, cu
încălcarea dispozițiilor legale în domeniu, care pot provoca
decesul ori vătămarea gravă a unei persoane sau un prejudiciu
semnificativ adus mediului, constituie infracțiune și se
pedepsește cu închisoare de la 6 luni la 3 ani.

Art. 4. — Exportul de deșeuri cu încălcarea dispozițiilor legale
în domeniu, în cazul în care această activitate intră în domeniul
de aplicare al art. 2 pct. 35 din Regulamentul (CE)
nr. 1.013/2006 al Parlamentului European și al Consiliului din
14 iunie 2006 privind transferurile de deșeuri, publicat în Jurnalul
Oficial al Uniunii Europene, nr. L 190 din 12 iulie 2006, indiferent
dacă transportul se efectuează prin una sau mai multe
operațiuni, se pedepsește cu închisoare de la 2 la 7 ani.
Art. 5. — Exploatarea cu încălcarea dispozițiilor legale în
domeniu a unei instalații în care se desfășoară o activitate
periculoasă sau în care sunt depozitate ori utilizate substanțe
sau preparate periculoase, de natură a provoca în afara
instalației decesul ori vătămarea gravă a unei persoane sau un
prejudiciu semnificativ adus mediului, constituie infracțiune și se
pedepsește cu închisoare de la 6 luni la 5 ani.
Art. 6. — (1) Comerțul cu exemplare din speciile de faună
sau floră sălbatică protejate ori cu părți sau derivate ale
acestora, cu încălcarea dispozițiilor legale în domeniu, cu
excepția cazurilor în care fapta afectează o cantitate mică de
astfel de exemplare și are un impact nesemnificativ asupra stării
de conservare a speciilor, se pedepsește cu închisoare de la
3 luni la un an sau cu amendă.
(2) În cazul în care comerțul se realizează cu specii de faună
din cele prevăzute la art. 33 alin. (1) și (2) din Ordonanța de
urgență a Guvernului nr. 57/2007 privind regimul ariilor naturale
protejate, conservarea habitatelor naturale, a florei și faunei
sălbatice, aprobată cu modificări și completări prin Legea
nr. 49/2011, se aplică sancțiunile prevăzute la art. 52 alin. (1)
din ordonanța de urgență.
Art. 7. — Producția, importul, exportul, introducerea pe piață
sau folosirea de substanțe care diminuează stratul de ozon, cu
încălcarea dispozițiilor legale în domeniu, se pedepsește cu
închisoare de la 6 luni la 3 ani.
Art. 8. — (1) Deversarea, emiterea sau introducerea, cu
încălcarea dispozițiilor legale în domeniu, a unei cantități de
materiale în aer sau sol care pot provoca decesul ori vătămarea
gravă a unei persoane, sau un prejudiciu semnificativ adus
mediului, constituie infracțiune și se pedepsește cu închisoare
de la 1 la 5 ani.
(2) Deversarea, emiterea sau introducerea, cu încălcarea
dispozițiilor legale în domeniu, de surse de radiații ionizante în
aer, apă sau sol care pot provoca decesul ori vătămarea gravă
a unei persoane, sau un prejudiciu semnificativ adus mediului,
constituie infracțiune și se pedepsește cu închisoare de la 1 la
5 ani.
Art. 9. — (1) Producția, manipularea, prelucrarea, tratarea,
depozitarea temporară sau definitivă, importul, exportul, cu
încălcarea dispozițiilor legale în domeniu, de materiale nucleare
ori de materiale radioactive periculoase constituie infracțiune și
se pedepsește cu închisoare de la 3 luni la 10 ani.

MONITORUL OFICIAL AL ROMÂNIEI, PARTEA I, Nr. 449/28.VI.2011
(2) Dacă faptele prevăzute la alin. (1) au produs pericol
public, au avut vreuna dintre urmările arătate în art. 181 sau 182
din Codul penal ori au cauzat o pagubă, pedeapsa este
închisoarea de la 1 la 12 ani și interzicerea unor drepturi.
(3) În cazul în care faptele prevăzute la alin. (1) au avut
consecințe deosebit de grave, în sensul art. 146 din Codul
penal, pedeapsa este închisoarea de la 10 la 20 de ani și
interzicerea unor drepturi, iar dacă s-a produs moartea uneia
sau mai multor persoane, pedeapsa este detențiunea pe viață
ori închisoarea de la 15 la 25 de ani și interzicerea unor drepturi.
(4) Tentativa se pedepsește.
Art. 10. — (1) Infracțiunile prevăzute la art. 3, 7 și 8, săvârșite
din culpă, se sancționează cu pedeapsa prevăzută de acel
articol, ale cărei limite se reduc la jumătate.
(2) Faptele prevăzute la art. 4, 5 și 6, săvârșite din culpă, se
sancționează cu pedeapsa prevăzută de acel articol, ale cărei
limite speciale se reduc la jumătate, sau cu amendă.
Art. 11. — Faptele prevăzute la art. 2791 din Codul penal
săvârșite din culpă se sancționează cu pedeapsa prevăzută de
acel articol, ale cărei limite se reduc la jumătate.
Art. 12. — Faptele prevăzute la art. 3022 din Codul penal
săvârșite din culpă se sancționează cu pedeapsa prevăzută de
acel articol, ale cărei limite se reduc la jumătate.
Art. 13. — Faptele prevăzute la art. 271 din Legea
nr. 86/2006 privind Codul vamal al României, cu modificările și

3

completările ulterioare, săvârșite din culpă, se sancționează cu
pedeapsa prevăzută de acel articol, ale cărei limite se reduc la
jumătate.
Art. 14. — Faptele prevăzute la art. 52 alin. (1) lit. c) și d) din
Ordonanța de urgență a Guvernului nr. 57/2007, aprobată cu
modificări și completări prin Legea nr. 49/2011, săvârșite din
culpă, se sancționează cu amendă.
Art. 15. — Faptele prevăzute la art. 2—8 se pedepsesc
potrivit prezentei legi, dacă nu constituie, conform legislației în
vigoare, infracțiuni mai grave.
Art. 16. — Orice persoană care în exercitarea atribuțiilor
legale constată săvârșirea unei infracțiuni prevăzute de prezenta
lege are obligația de a sesiza de îndată organele de urmărire
penală.
Art. 17. — Anexele nr. 1 și 2 fac parte integrantă din prezenta
lege.
*
Prezenta lege transpune Directiva 2008/99/CE a
Parlamentului European și a Consiliului din 19 noiembrie 2008
privind protecția mediului prin intermediul dreptului penal,
publicată în Jurnalul Oficial al Uniunii Europene nr. L 328 din
6 decembrie 2008.

ANEXA Nr. 1

L I S TA A C T E L O R N O R M AT I V E

care cuprind prevederi a căror nerespectare reprezintă o încălcare a dispozițiilor legale în domeniu potrivit art. 2 lit. a)
din lege și care transpun actele juridice prevăzute în anexa A la Directiva 2008/99/CE a Parlamentului European
și a Consiliului din 19 noiembrie 2008 privind protecția mediului prin intermediul dreptului penal
— Legea apelor nr. 107/1996, publicată în Monitorul Oficial
al României, Partea I, nr. 244 din 8 octombrie 1996, cu
modificările și completările ulterioare;
— Legea nr. 458/2002 privind calitatea apei potabile,
publicată în Monitorul Oficial al României, Partea I, nr. 552 din
29 iulie 2002, cu modificările și completările ulterioare;
— Ordonanța de urgență a Guvernului nr. 57/2007 privind
regimul ariilor naturale protejate, conservarea habitatelor
naturale, a florei și faunei sălbatice, publicată în Monitorul Oficial
al României, Partea I, nr. 442 din 29 iunie 2007, aprobată cu
modificări și completări prin Legea nr. 49/2011;
— Ordonanța de urgență a Guvernului nr. 152/2005 privind
prevenirea și controlul integrat al poluării, publicată în Monitorul
Oficial al României, Partea I, nr. 1.078 din 30 noiembrie 2005,
aprobată cu modificări și completări prin Legea nr. 84/2006, cu
modificările și completările ulterioare;
— Ordonanța de urgență a Guvernului nr. 44/2007 privind
utilizarea în condiții de izolare a microorganismelor modificate
genetic, publicată în Monitorul Oficial al României, Partea I,
nr. 438 din 28 iunie 2007, aprobată cu modificări prin Legea
nr. 3/2008;
— Ordonanța de urgență a Guvernului nr. 78/2000 privind
regimul deșeurilor, publicată în Monitorul Oficial al României,
Partea I, nr. 283 din 22 iunie 2000, aprobată cu modificări și
completări prin Legea nr. 426/2001, cu modificările și
completările ulterioare;

— Ordonanța de urgență a Guvernului nr. 243/2000 privind
protecția atmosferei, publicată în Monitorul Oficial al României,
Partea I, nr. 633 din 6 decembrie 2000, aprobată cu modificări
și completări prin Legea nr. 655/2001, cu modificările și
completările ulterioare;
— Ordonanța de urgență a Guvernului nr. 43/2007 privind
introducerea deliberată în mediu a organismelor modificate
genetic, publicată în Monitorul Oficial al României, Partea I,
nr. 435 din 28 iunie 2007, aprobată cu modificări și completări
prin Legea nr. 247/2009;
— Hotărârea Guvernului nr. 472/2000 privind unele măsuri
de protecție a calității resurselor de apă, publicată în Monitorul
Oficial al României, Partea I, nr. 272 din 15 iunie 2000;
— Hotărârea Guvernului nr. 964/2000 privind aprobarea
Planului de acțiune pentru protecția apelor împotriva poluării cu
nitrați proveniți din surse agricole, publicată în Monitorul Oficial
al României, Partea I, nr. 526 din 25 octombrie 2000, cu
modificările și completările ulterioare;
— Hotărârea Guvernului nr. 568/2001 privind stabilirea
cerințelor tehnice pentru limitarea emisiilor de compuși organici
volatili rezultați din depozitarea, încărcarea, descărcarea și
distribuția benzinei la terminale și la stațiile de benzină,
republicată în Monitorul Oficial al României, Partea I, nr. 595 din
29 august 2007;
— Hotărârea Guvernului nr. 100/2002 pentru aprobarea
Normelor de calitate pe care trebuie să le îndeplinească apele

4

MONITORUL OFICIAL AL ROMÂNIEI, PARTEA I, Nr. 449/28.VI.2011

de suprafață utilizate pentru potabilizare și a Normativului privind
metodele de măsurare și frecvența de prelevare și analiză a
probelor din apele de suprafață destinate producerii de apă
potabilă, publicată în Monitorul Oficial al României, Partea I,
nr. 130 din 19 februarie 2002, cu modificările și completările
ulterioare;
— Hotărârea Guvernului nr. 188/2002 pentru aprobarea unor
norme privind condițiile de descărcare în mediul acvatic a apelor
uzate, publicată în Monitorul Oficial al României, Partea I,
nr. 187 din 20 martie 2002, cu modificările și completările
ulterioare;
— Hotărârea Guvernului nr. 128/2002 privind incinerarea
deșeurilor, publicată în Monitorul Oficial al României, Partea I,
nr. 160 din 6 martie 2002, cu modificările și completările
ulterioare;
— Hotărârea Guvernului nr. 202/2002 pentru aprobarea
Normelor tehnice privind calitatea apelor de suprafață care
necesită protecție și ameliorare în scopul susținerii vieții
piscicole, publicată în Monitorul Oficial al României, Partea I,
nr. 196 din 22 martie 2002, cu modificările și completările
ulterioare;
— Hotărârea Guvernului nr. 459/2002 pentru aprobarea
Normelor de calitate pentru apa din zonele naturale amenajate
pentru îmbăiere, publicată în Monitorul Oficial al României,
Partea I, nr. 350 din 27 mai 2002, cu modificările ulterioare;
— Hotărârea Guvernului nr. 856/2002 privind evidența
gestiunii deșeurilor și pentru aprobarea listei cuprinzând
deșeurile, inclusiv deșeurile periculoase, publicată în Monitorul
Oficial al României, Partea I, nr. 659 din 5 septembrie 2002, cu
completările ulterioare;
— Hotărârea Guvernului nr. 124/2003 privind prevenirea,
reducerea și controlul poluării mediului cu azbest, publicată în
Monitorul Oficial al României, Partea I, nr. 109 din 20 februarie
2003, cu modificările și completările ulterioare;
— Hotărârea Guvernului nr. 347/2003 privind restricționarea
introducerii pe piață și a utilizării anumitor substanțe și preparate
periculoase, publicată în Monitorul Oficial al României, Partea I,
nr. 236 din 7 aprilie 2003;
— Hotărârea Guvernului nr. 2.406/2004 privind gestionarea
vehiculelor și a vehiculelor scoase din uz, publicată în Monitorul
Oficial al României, Partea I, nr. 32 din 11 ianuarie 2005, cu
modificările și completările ulterioare;
— Hotărârea Guvernului nr. 88/2004 pentru aprobarea
Normelor de supraveghere, inspecție sanitară și control al
zonelor naturale utilizate pentru îmbăiere, publicată în Monitorul
Oficial al României, Partea I, nr. 133 din 13 februarie 2004, cu
modificările ulterioare;
— Hotărârea Guvernului nr. 689/2004 privind stabilirea
condițiilor de introducere pe piață a benzinei și motorinei,
publicată în Monitorul Oficial al României, Partea I, nr. 442 din
18 mai 2004, cu modificările și completările ulterioare;
— Hotărârea Guvernului nr. 974/2004 pentru aprobarea
Normelor de supraveghere, inspecție sanitară și monitorizare a
calității apei potabile și a Procedurii de autorizare sanitară a
producției și distribuției apei potabile, publicată în Monitorul
Oficial al României, Partea I, nr. 669 din 26 iulie 2004, cu
modificările ulterioare;
— Hotărârea Guvernului nr. 1.559/2004 privind procedura de
omologare a produselor de protecție a plantelor în vederea
plasării pe piață și a utilizării lor pe teritoriul României, publicată
în Monitorul Oficial al României, Partea I, nr. 955 din
19 octombrie 2004, cu modificările și completările ulterioare;

— Hotărârea Guvernului nr. 2.195/2004 privind stabilirea
condițiilor de introducere pe piață și/sau punere în funcțiune a
ambarcațiunilor de agrement, publicată în Monitorul Oficial al
României, Partea I, nr. 16 din 6 ianuarie 2005;
— Hotărârea Guvernului nr. 621/2005 privind gestionarea
ambalajelor și deșeurilor de ambalaje, publicată în Monitorul
Oficial al României, Partea I, nr. 639 din 20 iulie 2005, cu
modificările și completările ulterioare;
— Hotărârea Guvernului nr. 1.360/2005 pentru modificarea și
completarea Hotărârii Guvernului nr. 964/2000 privind
aprobarea Planului de acțiune pentru protecția apelor împotriva
poluării cu nitrați proveniți din surse agricole, publicată în
Monitorul Oficial al României, Partea I, nr. 1.061 din
28 noiembrie 2005;
— Hotărârea Guvernului nr. 349/2005 privind depozitarea
deșeurilor, publicată în Monitorul Oficial al României, Partea I,
nr. 394 din 10 mai 2005, cu modificările și completările
ulterioare;
— Hotărârea Guvernului nr. 351/2005 privind aprobarea
Programului de măsuri împotriva poluării cu substanțe chimice,
publicată în Monitorul Oficial al României, Partea I, nr. 428 din
20 mai 2005, cu modificările și completările ulterioare;
— Hotărârea Guvernului nr. 1.037/2010 privind deșeurile de
echipamente electrice și electronice, publicată în Monitorul
Oficial al României, Partea I, nr. 728 din 2 noiembrie 2010;
— Hotărârea Guvernului nr. 930/2005 pentru aprobarea
Normelor speciale privind caracterul și mărimea zonelor de
protecție sanitară și hidrogeologică, publicată în Monitorul Oficial
al României, Partea I, nr. 800 din 2 septembrie 2005;
— Hotărârea Guvernului nr. 992/2005 privind limitarea
utilizării anumitor substanțe periculoase în echipamentele
electrice și electronice, publicată în Monitorul Oficial al
României, Partea I, nr. 822 din 12 septembrie 2005, cu
modificările și completările ulterioare;
— Hotărârea Guvernului nr. 956/2005 privind plasarea pe
piață a produselor biocide, publicată în Monitorul Oficial al
României, Partea I, nr. 852 și 852 bis din 21 septembrie 2005,
cu modificările și completările ulterioare;
— Hotărârea Guvernului nr. 235/2007 privind gestionarea
uleiurilor uzate, publicată în Monitorul Oficial al României,
Partea I, nr. 199 din 22 martie 2007;
— Hotărârea Guvernului nr. 210/2007 pentru modificarea și
completarea unor acte normative care transpun acquis-ul
comunitar în domeniul protecției mediului, publicată în Monitorul
Oficial al României, Partea I, nr. 187 din 19 martie 2007;
— Hotărârea Guvernului nr. 470/2007 privind limitarea
conținutului de sulf din combustibilii lichizi, publicată în Monitorul
Oficial al României, Partea I, nr. 365 din 29 mai 2007, cu
modificările și completările ulterioare;
— Hotărârea Guvernului nr. 332/2007 privind stabilirea
procedurilor pentru aprobarea de tip a motoarelor destinate a fi
montate pe mașini mobile nerutiere și a motoarelor secundare
destinate vehiculelor pentru transportul rutier de persoane sau
de marfă și stabilirea măsurilor de limitare a emisiilor gazoase și
de particule poluante provenite de la acestea, în scopul
protecției atmosferei, publicată în Monitorul Oficial al României,
Partea I, nr. 472 și 472 bis din 13 iulie 2007, cu modificările
ulterioare;
— Hotărârea Guvernului nr. 804/2007 privind controlul
asupra pericolelor de accident major în care sunt implicate
substanțe periculoase, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 449/28.VI.2011
României, Partea I, nr. 539 din 8 august 2007, cu modificările
ulterioare;
— Hotărârea Guvernului nr. 546/2008 privind gestionarea
calității apei de îmbăiere, publicată în Monitorul Oficial al
României, Partea I, nr. 404 din 29 mai 2008, cu modificările și
completările ulterioare;
— Hotărârea Guvernului nr. 856/2008 privind gestionarea
deșeurilor din industriile extractive, publicată în Monitorul Oficial
al României, Partea I, nr. 624 din 27 august 2008;
— Hotărârea Guvernului nr. 1.132/2008 privind regimul
bateriilor și acumulatorilor și al deșeurilor de baterii și
acumulatori, publicată în Monitorul Oficial al României, Partea I,
nr. 667 din 25 septembrie 2008;
— Hotărârea Guvernului nr. 53/2009 pentru aprobarea
Planului național de protecție a apelor subterane împotriva
poluării și deteriorării, publicată în Monitorul Oficial al României,
Partea I, nr. 96 din 18 februarie 2009;
— Hotărârea Guvernului nr. 1.326/2009 privind transportul
mărfurilor periculoase în România, publicată în Monitorul Oficial
al României, Partea I, nr. 815 din 27 noiembrie 2009;
— Hotărârea Guvernului nr. 440/2010 privind stabilirea unor
măsuri pentru limitarea emisiilor în aer ale anumitor poluanți
proveniți de la instalațiile mari de ardere, publicată în Monitorul
Oficial al României, Partea I, nr. 352 din 27 mai 2010;
— Ordinul ministrului agriculturii, al alimentației și pădurilor,
ministrului sănătății și familiei și al ministrului apelor și protecției
mediului nr. 396/707/1.944/2002 privind interzicerea utilizării pe
teritoriul României a produselor de uz fitosanitar conținând
anumite substanțe active, publicat în Monitorul Oficial al
României, Partea I, nr. 829 din 18 noiembrie 2002, cu
modificările și completările ulterioare;
— Ordinul ministrului lucrărilor publice, transporturilor și
locuinței nr. 211/2003 pentru aprobarea Reglementărilor privind
omologarea de tip și eliberarea cărții de identitate a vehiculelor
rutiere, precum și omologarea de tip a produselor utilizate la
acestea — RNTR 2, publicat în Monitorul Oficial al României,
Partea I, nr. 275 din 18 aprilie 2003, cu modificările și
completările ulterioare;
— Ordinul ministrului mediului și gospodăririi apelor și al
ministrului de stat, al ministrului economiei și comerțului
nr. 751/870/2004 privind gestionarea deșeurilor din industria
dioxidului de titan, publicat în Monitorul Oficial al României,
Partea I, nr. 10 din 5 ianuarie 2005;
— Ordinul ministrului mediului și gospodăririi apelor și al
ministrului agriculturii, pădurilor și dezvoltării rurale
nr. 344/708/2004 pentru aprobarea Normelor tehnice privind
protecția mediului și în special a solurilor, când se utilizează
nămolurile de epurare în agricultură, publicat în Monitorul Oficial
al României, Partea I, nr. 959 din 19 octombrie 2004, cu
modificările ulterioare;
— Ordinul ministrului mediului și gospodăririi apelor și al
ministrului administrației și internelor nr. 1.281/2005/1.121/2006
privind stabilirea modalităților de identificare a containerelor
pentru diferite tipuri de materiale în scopul aplicării colectării
selective, publicat în Monitorul Oficial al României, Partea I,
nr. 51 din 19 ianuarie 2006;
— Ordinul ministrului transporturilor, construcțiilor și
turismului nr. 644/2005 pentru stabilirea unor reguli privind
transportul mărfurilor periculoase pe calea ferată, publicat în
Monitorul Oficial al României, Partea I, nr. 416 din 17 mai 2005;
— Ordinul ministrului mediului și gospodăririi apelor
nr. 927/2005 privind procedura de raportare a datelor referitoare

5

la ambalaje și deșeuri de ambalaje, publicat în Monitorul Oficial
al României, Partea I, nr. 929 din 18 octombrie 2005;
— Ordinul ministrului transporturilor nr. 1.523/2008 pentru
încadrarea vehiculelor rutiere care efectuează transporturi
internaționale de marfă, în categorii de poluare și de siguranță
a circulației, publicat în Monitorul Oficial al României, Partea I,
nr. 1 din 5 ianuarie 2009;
— Ordinul ministrului mediului nr. 137/2009 privind
aprobarea valorilor de prag pentru corpurile de ape subterane
din România, publicat în Monitorul Oficial al României, Partea I,
nr. 170 din 18 martie 2009;
— Ordinul ministrului transporturilor, construcțiilor și
turismului nr. 1.681/2005 pentru aprobarea Listei standardelor
românești care adoptă standardele europene armonizate, ale
căror prevederi se referă la ambarcațiunile de agrement,
publicat în Monitorul Oficial al României, Partea I, nr. 941 din
21 octombrie 2005, cu modificările ulterioare;
— Ordinul ministrului transporturilor nr. 1.447/2008 privind
aprobarea cerințelor tehnice pentru navele de navigație
interioară, publicat în Monitorul Oficial al României, Partea I,
nr. 858 din 19 decembrie 2008, cu modificările și completările
ulterioare;
— Regulamentul (CE) nr. 338/97 al Consiliului din
9 decembrie 1996 privind protecția speciilor faunei și florei
sălbatice prin controlul comerțului cu acestea (publicat în
Jurnalul Oficial al Uniunii Europene nr. L 61 din 3 martie 1997);
— Regulamentul (CE) nr. 1.005/2009 al Parlamentului
European și al Consiliului din 16 septembrie 2009 privind
substanțele care diminuează stratul de ozon (publicat în Jurnalul
Oficial al Uniunii Europene nr. L 286 din 31 octombrie 2009);
— Regulamentul (CE) nr. 850/2004 al Parlamentului
European și al Consiliului din 29 aprilie 2004 privind poluanții
organici persistenți și de modificare a Directivei 79/117/CEE
(publicat în Jurnalul Oficial al Uniunii Europene nr. L 158 din
30 aprilie 2004);
— Regulamentul (CE) nr. 648/2004 al Parlamentului
European și al Consiliului din 31 martie 2004 privind detergenții
(publicat în Jurnalul Oficial al Uniunii Europene nr. L 104 din
8 aprilie 2004);
— Regulamentul (CE) nr. 842/2006 al Parlamentului
European și al Consiliului din 17 mai 2006 privind anumite gaze
fluorurate cu efect de seră (publicat în Jurnalul Oficial al Uniunii
Europene nr. L 161 din 14 iunie 2006);
— Regulamentul (CE) nr. 1.013/2006 al Parlamentului
European și al Consiliului din 14 iunie 2006 privind transferurile
de deșeuri (publicat în Jurnalul Oficial al Uniunii Europene
nr. L 190 din 12 iulie 2006);
— Regulamentul (CE) nr. 715/2007 al Parlamentului
European și al Consiliului din 20 iunie 2007 privind omologarea
de tip a autovehiculelor în ceea ce privește emisiile provenind de
la vehiculele ușoare pentru pasageri și de la vehiculele ușoare
comerciale (Euro 5 și Euro 6) și privind accesul la informațiile
referitoare la repararea și întreținerea vehiculelor (publicat în
Jurnalul Oficial al Uniunii Europene nr. L 171 din 29 iunie 2007);
— Regulamentul (CE) nr. 1.418/2007 al Comisiei din
29 noiembrie 2007 privind exportul anumitor deșeuri destinate
recuperării enumerate în anexa III sau III/A la Regulamentul
(CE) nr. 1.013/2006 al Parlamentului European și al Consiliului
în anumite țări în care Decizia OCDE privind controlul circulației
transfrontaliere a deșeurilor nu se aplică (publicat în Jurnalul
Oficial al Uniunii Europene nr. L 316 din 4 decembrie 2007).

6

MONITORUL OFICIAL AL ROMÂNIEI, PARTEA I, Nr. 449/28.VI.2011
ANEXA Nr. 2

L I S TA A C T E L O R N O R M AT I V E

care cuprind prevederi a căror nerespectare reprezintă o încălcare a dispozițiilor legale în domeniu, potrivit art. 2 lit. a)
din lege, și care transpun actele juridice prevăzute în anexa B la Directiva 2008/99/CE a Parlamentului European
și a Consiliului din 19 noiembrie 2008 privind protecția mediului prin intermediul dreptului penal
— Ordinul președintelui Comisiei Naționale pentru Controlul
Activităților Nucleare nr. 14/2000 pentru aprobarea Normelor
fundamentale de securitate radiologică, publicat în Monitorul
Oficial al României, Partea I, nr. 404 din 29 august 2000, cu
modificările și completările ulterioare;
— Ordinul președintelui Comisiei Naționale pentru Controlul
Activităților Nucleare nr. 356/2005 pentru aprobarea Normelor
privind sursele orfane și controlul surselor închise de mare

activitate, publicat în Monitorul Oficial al României, Partea I,
nr. 1.109 din 8 decembrie 2005;
— Ordinul președintelui Comisiei Naționale pentru Controlul
Activităților Nucleare nr. 443/2008 pentru aprobarea Normelor
privind supravegherea și controlul expedierilor internaționale de
deșeuri radioactive și combustibil nuclear uzat implicând
teritoriul României, publicat în Monitorul Oficial al României,
Partea I, nr. 797 din 27 noiembrie 2008.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 15 iunie 2011.
Nr. 101.

PREȘEDINTELE ROMÂNIEI

DECRET
privind promulgarea Legii pentru prevenirea
și sancționarea unor fapte privind degradarea mediului
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru prevenirea și sancționarea unor
fapte privind degradarea mediului și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU

București, 10 iunie 2011.
Nr. 560.

MONITORUL OFICIAL AL ROMÂNIEI, PARTEA I, Nr. 449/28.VI.2011

7

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 565
din 3 mai 2011

referitoare la excepția de neconstituționalitate a dispozițiilor art. 332 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 332 alin. 2 din Codul de procedură penală,
excepție ridicată de Vasile Conțescu în Dosarul
nr. 914/829/2008 al Tribunalului Bacău — Secția penală.
La apelul nominal se prezintă, pentru autorul excepției,
domnul avocat Doruș Traian din cadrul Baroului Galați, cu
delegație la dosar, și se constată lipsa celorlalte părți, față de
care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care pune
concluzii de admitere a acesteia reiterând aspectele din notele
scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 septembrie 2010, pronunțată în Dosarul
nr. 914/829/2008, Tribunalul Bacău — Secția penală a sesizat
Curtea Constituțională cu excepția de neconstituționalitate
a prevederilor art. 332 alin. 2 din Codul de procedură
penală, excepție ridicată de Vasile Conțescu în dosarul de mai
sus având ca obiect soluționarea unei cauze penale în apel.
În motivarea excepției de neconstituționalitate autorul
acesteia susține că prevederile art. 332 alin. 2 din Codul de
procedură penală, teza referitoare la sesizarea instanței, încalcă
dispozițiile constituționale ale art. 21 referitoare la Accesul liber
la justiție și art. 24 referitoare la Dreptul la apărare, deoarece
textul nu prevede sancțiunea cu nulitate absolută pentru situația
în care, ulterior prezentării materialului de urmărire penală, s-au
administrat probe noi. Prin urmare, teza din textul criticat
referitoare la modul de sesizare a instanței nu conferă autorului
drepturi efective de acces la justiție și de apărare.
Tribunalul Bacău — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile reprezentantului autorului
excepției, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 332 alin. 2 cu denumirea marginală Restituirea
pentru refacerea urmăririi penale din Codul de procedură
penală, care au următorul conținut:
— Art. 332 alin. 2: ăInstanța se desesizează și restituie cauza
procurorului pentru refacerea urmăririi penale în cazul
nerespectării dispozițiilor privitoare la competența după materie
sau după calitatea persoanei, sesizarea instanței, prezența
învinuitului sau a inculpatului și asistarea acestuia de către
apărător.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 referitoare la Accesul liber la justiție și art. 24
referitoare la Dreptul la apărare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.191 din 11 noiembrie 2008,
publicată în Monitorul Oficial al României, Partea I, nr. 823 din
8 decembrie 2008, Curtea Constituțională a respins ca
neîntemeiată excepția de neconstituționalitate a dispozițiilor
art. 332 alin. 1—3 din Codul de procedură penală, statuând că
legiuitorul a stabilit în mod univoc, în alin. 2 al textului criticat,
aspectele referitoare la nerespectarea dispozițiilor privitoare la
competența după materie sau după calitatea persoanei,
sesizarea instanței, prezența învinuitului sau a inculpatului și
asistarea acestuia de către apărător și care, potrivit art. 197
alin. 3 din Codul de procedură penală, sunt în esență vătămări
ce nu pot fi înlăturate în niciun fel, obligă instanța de judecată să
se desesizeze. Așa fiind, alin. 1 al art. 332 din Codul de
procedură penală reglementează cu privire la viciile de
competență ce pot fi acoperite și care nu impun restituirea
cauzei la procuror, iar alin. 2 stabilește o sferă de încălcări ale
dispozițiilor legale care nu sunt susceptibile de alte remedii.
Prin urmare, normele criticate nu aduc atingere prevederilor
constituționale referitoare la dreptul la un proces echitabil ori
dreptul la apărare, deoarece toate persoanele cărora li s-a
produs o vătămare în drepturile lor procesuale pot invoca în
condițiile prevăzute de lege nerespectarea dispozițiilor legale ca
sursă a acesteia.
Deoarece până în prezent nu au intervenit elemente noi de
natură să determine schimbarea acestei jurisprudențe,

8

MONITORUL OFICIAL AL ROMÂNIEI, PARTEA I, Nr. 449/28.VI.2011

considerentele deciziei mai sus menționate își păstrează
valabilitatea și în cauza de față.
Distinct de acestea, Curtea mai constată că autorul excepției
este nemulțumit de împrejurarea că, în faza urmăririi penale,
după momentul prezentării materialului, s-au administrat noi
probe cu martori, fără a-i fi adus la cunoștință acest aspect. Pe
cale de consecință, ar trebui ca un astfel de neajuns să se
încadreze în cazurile de nulitate absolută prevăzute de art. 197
alin. 2 din Codul de procedură penală și să atragă restituirea
cauzei la procuror pentru refacerea urmăririi penale, întrucât nu
s-au respectat dispozițiile legale referitoare la sesizarea
instanței. Or, modul în care organele de urmărire penală au
interpretat și aplicat dispozițiile procedural penale nu poate fi

supus cenzurii instanței de contencios constituțional, ci numai
instanțelor de drept comun, prin intermediul căilor de atac
prevăzute de lege.
În plus, din altă perspectivă, critica autorului tinde la
modificarea și completarea art. 197 alin. 2 din Codul de
procedură penală, text care nu constituie obiectul prezentului
control, cu un nou caz de nulitate absolută referitor la
neprezentarea legală a materialului de urmărire penală la
epuizarea acestei faze. Or, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta se pronunță ăfără a putea modifica sau
completa prevederile supuse controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 332 alin. 2 din Codul de procedură penală,
excepție ridicată de Vasile Conțescu în Dosarul nr. 914/829/2008 al Tribunalului Bacău — Secția penală.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 566
din 3 mai 2011

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 281 pct. 1 lit. b) din Codul de procedură penală,
excepție ridicată de Ioana Foia în Dosarul nr. 169/33/2010 al
Curții de Apel Cluj — Secția penală și de minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepție de neconstituționalitate ca
neîntemeiată, sens în care face trimitere la jurisprudența în
materie.

C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2010, pronunțată în
Dosarul nr. 169/33/2010, Curtea de Apel Cluj — Secția penală
și de minori a sesizat Curtea Constituțională cu excepția de
neconstituționalitate a prevederilor art. 281 pct. 1 lit. b) din
Codul de procedură penală, excepție ridicată de Ioana Foia în
dosarul de mai sus având ca obiect soluționarea unei cauze
penale în care competența de a judeca în primă instanță
aparține Curții de Apel, având în vedere calitatea de avocat a
inculpatului.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor art. 16 referitoare la Egalitatea în drepturi, art. 21
alin. (1) și (2) referitoare la liberul acces la justiție și art. 124
referitoare la Înfăptuirea justiției din Constituția României,
precum și dispozițiilor art. 6 din Convenția pentru apărarea
drepturilor omului și a libertăților fundamentale referitoare la
Dreptul la un proces echitabil și art. 1 din Protocolul nr. 12
adițional la Convenție referitoare la Interzicerea generală a
discriminării, deoarece, spre deosebire de alți cetățeni, în
temeiul unui competențe speciale după calitatea persoanei,

MONITORUL OFICIAL AL ROMÂNIEI, PARTEA I, Nr. 449/28.VI.2011
avocații sunt privați de un grad de justiție, respectiv calea
apelului.
Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 pct. 1 lit. b) cu denumirea marginală
Competența Curții de Apel din Codul de procedură penală, care
au următorul conținut:
— Art. 281 pct. 1 lit. b) din Codul de procedură penală:
ăCurtea de Apel:
1. judecă în primă instanță: [...]
b) infracțiunile săvârșite de judecătorii de la judecătorii și
tribunale și de procurorii de la parchetele care funcționează pe
lângă aceste instanțe, precum și de avocați, notari publici,
executori judecătorești și de controlorii financiari ai Curții de
Conturi.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 referitoare la Egalitatea în drepturi, art. 21 alin. (1)
și (2) referitoare la liberul acces la justiție și art. 124 referitoare
la Înfăptuirea justiției din Constituția României, precum și
dispozițiile art. 6 din Convenția pentru apărarea drepturilor
omului și a libertăților fundamentale referitoare la Dreptul la un
proces echitabil și art. 1 din Protocolul nr. 12 adițional la
Convenție referitoare la Interzicerea generală a discriminării.
Examinând excepția de neconstituționalitate, Curtea
constată că soluția de principiu cuprinsă în art. 281 pct. 1 lit. b)
din Codul de procedură penală a mai fost supusă controlului său
din perspectiva unor critici similare. Astfel, cu prilejul pronunțării
Deciziei nr. 206 din 4 mai 2004, publicată în Monitorul Oficial al
României, Partea I, nr. 471 din 26 mai 2004, Curtea a statuat

9

că stabilirea competențelor instanțelor judecătorești constituie
atributul exclusiv al legiuitorului, iar acesta poate institui, în
considerarea unor situații deosebite, reguli speciale de
procedură, precum și modalități de exercitare a drepturilor
procedurale, fiind ținut, desigur, ca în procesul de legiferare să
se circumscrie cadrului constituțional.
Curtea a mai constatat, de asemenea, că o atare soluție
legislativă nu încalcă prevederile art. 21 din Constituție, câtă
vreme accesul liber la justiție este asigurat prin posibilitatea
părților de a se adresa instanței de judecată și de a declara
recurs împotriva hotărârii instanței de fond, exercitarea dreptului
oricărei persoane de a se adresa justiției pentru apărarea
drepturilor, a libertăților și a intereselor sale legitime nefiind
îngrădită prin stabilirea unei singure căi de atac (recursul). În
acest sens, Curtea Constituțională a reținut în mod constant în
jurisprudența sa că accesul la justiție nu presupune, în toate
cazurile, accesul la toate structurile judecătorești și la toate căile
de atac prevăzute de lege. Faptul că nu se poate folosi, în
cauză, calea de atac a apelului nu afectează drepturile
procesuale ale inculpatului, având în vedere dispozițiile art. 3856
alin. 3 din Codul de procedură penală, care prevăd că recursul,
în acest caz, nu se limitează la motivele de casare enumerate
de art. 3859 din Codul de procedură penală, iar instanța este
obligată să examineze întreaga cauză sub toate aspectele.
În sfârșit, Curtea a mai reținut că soluția legislativă de
principiu criticată nu înlătură posibilitatea inculpaților de a
beneficia de drepturile și garanțiile procesuale instituite prin lege,
în cadrul unui proces public, judecat de către o instanță
independentă, imparțială și stabilită prin lege, într-un termen
rezonabil, condiții care sunt asigurate și în situația judecării
cauzelor în primă instanță de către curțile de apel. Totodată, este
asigurat dreptul la două grade de jurisdicție în materie penală,
reglementat de art. 2 din Protocolul nr. 7 la Convenția pentru
apărarea drepturilor omului și a libertăților fundamentale.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Totodată, Curtea reține că prevederile criticate nu conțin
privilegii sau discriminări în raport cu criteriile egalității în drepturi
înscrise în art. 4 din Constituție, iar situația juridică a anumitor
categorii de persoane (în speță avocații) justifică aplicarea unui
tratament diferit, în scopul unei mai bune înfăptuiri a justiției. De
altfel, Curtea a statuat în jurisprudența sa că art. 16 din Constituție
vizează egalitatea în drepturi între cetățeni în ceea ce privește
recunoașterea în favoarea acestora a unor drepturi și libertăți
fundamentale, nu și identitatea de tratament juridic asupra
aplicării unor măsuri, indiferent de natura lor. În felul acesta se
justifică nu numai admisibilitatea unui regim juridic diferit față de
anumite categorii de persoane, dar și necesitatea lui.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 281 pct. 1 lit. b) din Codul de procedură
penală, excepție ridicată de Ioana Foia în Dosarul nr. 169/33/2010 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

10

MONITORUL OFICIAL AL ROMÂNIEI, PARTEA I, Nr. 449/28.VI.2011
CURTEA CONSTITUȚIONALĂ

D E C I Z I A Nr. 661
din 17 mai 2011

referitoare la excepția de neconstituționalitate a dispozițiilor art. 3731 și art. 399 alin. 21 și 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 3731 și art. 399 alin. 3 și 4 din Codul de
procedură civilă, excepție ridicată de Vili Mihai Dumitriu și Stela
Dumitriu în Dosarul nr. 1.714/94/2010 al Judecătoriei Buftea —
Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 30 august 2010, pronunțată în Dosarul
nr. 1.714/94/2010, Judecătoria Buftea — Secția civilă a
sesizat Curtea Constituțională cu excepția de
neconstituționalitate a dispozițiilor art. 3731 și art. 399
alin. 3 și 4 din Codul de procedură civilă.
Excepția a fost ridicată de Vili Mihai Dumitriu și Stela Dumitriu
într-o cauză civilă având ca obiect o contestație la executare.
În motivarea excepției de neconstituționalitate autorii
acesteia consideră că textele de lege criticate încalcă
prevederile constituționale ale art. 1 alin. (3) și (4), art. 16, art. 21
și art. 126, prevederile art. 6 din Convenția pentru apărarea
drepturilor omului și a libertăților fundamentale, precum și
prevederile art. 10 din Declarația Universală a Drepturilor
Omului. În acest sens sunt, în esență, susținerile autorilor
excepției, potrivit cărora ăcontractele de credit și contractele de
garanție nu au fost niciodată cenzurate de justiție, nimeni nu le-a
controlat și validat, nimeni nu răspunde cererilor de a cenzura
titlu executoriu, nu există recurs împotriva încuviințării executării
silite”. Autorii excepției fac referire la Decizia Curții
Constituționale nr. 458 din 31 martie 2009.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este competentă,
potrivit dispozițiilor art. 146 lit. d) din Constituție, precum și a
celor ale art. 1 alin. (1) și (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum reiese
din Încheierea de sesizare, îl constituie dispozițiile art. 3731 și
art. 399 alin. 3 și 4 din Codul de procedură civilă. (Se observă
că art. 399 din Codul de procedură civilă are doar trei alineate.).
În realitate, astfel cum rezultă din motivarea excepției, autorii
acesteia critică dispozițiile art. 3731 și art. 399 alin. 21 și 3 din
Codul de procedură civilă, Curtea urmând să se pronunțe
asupra acestor dispoziții de lege.
Dispozițiile art. 3731 din Codul de procedură civilă au fost
modificate prin art. I pct. 36 din Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010.
Textele de lege criticate au următorul cuprins:
— Art. 3731: ăCererea de executare silită, însoțită de titlul
executoriu, se depune la executorul judecătoresc, dacă legea
nu prevede altfel. Acesta, în termen de cel mult 5 zile de la
înregistrarea cererii, va solicita instanței de executare
încuviințarea executării silite, înaintându-i în copie cererea de
executare și titlul respectiv.
Instanța de executare încuviințează executarea silită a
obligației stabilite prin titlul executoriu, printr-o singură încheiere
dată în camera de consiliu, fără citarea părților, în termen de cel
mult 7 zile de la înregistrarea cererii de încuviințare a executării
silite.
În temeiul încheierii prin care se admite cererea de
încuviințare a executării silite, executorul judecătoresc poate
proceda la executarea silită a obligației stabilite prin titlul
executoriu în oricare dintre formele prevăzute de lege,
dispozițiile art. 3711 alin. 3 aplicându-se în mod corespunzător.
Încuviințarea executării silite este de drept valabilă și pentru
titlurile executorii care se vor emite de executorul judecătoresc
în cadrul procedurii de executare silită încuviințate.
Instanța poate respinge cererea de încuviințare a executării
silite numai dacă:
1. cererea de executare silită este de competența altui organ
de executare decât cel sesizat;
2. titlul nu a fost învestit cu formulă executorie, dacă, potrivit
legii, această cerință este necesară pentru pornirea executării
silite;
3. creanța nu este certă, lichidă și exigibilă;
4. titlul cuprinde dispoziții care nu se pot aduce la îndeplinire
prin executare silită;
5. există alte impedimente prevăzute de lege.
Încheierea prin care instanța admite cererea de încuviințare
a executării silite nu este supusă niciunei căi de atac. Încheierea
prin care se respinge cererea de încuviințare a executării silite
poate fi atacată cu recurs numai de către creditor, în termen de
5 zile de la comunicare.
În tot cursul executării, executorul judecătoresc este obligat
să aibă rol activ, stăruind, prin toate mijloacele admise de lege,
pentru realizarea integrală și cu celeritate a obligației prevăzute
în titlul executoriu, cu respectarea dispozițiilor legii, a drepturilor
părților și ale altor persoane interesate.

MONITORUL OFICIAL AL ROMÂNIEI, PARTEA I, Nr. 449/28.VI.2011
Dacă socotește că este în interesul executării, executorul
judecătoresc îl va putea invita pe debitor pentru a-i cere, în scris,
în condițiile legii, lămuriri în legătură cu veniturile și bunurile sale,
inclusiv cele aflate în proprietate comună pe cote-părți sau în
devălmășie, asupra cărora se poate efectua executarea, cu
arătarea locului unde se află acestea, precum și pentru a-l
determina să execute de bunăvoie obligația sa, arătându-i
consecințele la care s-ar expune în cazul continuării executării
silite. În toate cazurile, debitorul va fi informat cu privire la
cuantumul estimativ al cheltuielilor de executare.
Refuzul nejustificat al debitorului de a se prezenta ori de a da
lămuririle necesare, precum și darea de informații incomplete
ori eronate atrag răspunderea acestuia pentru toate prejudiciile
cauzate, precum și aplicarea sancțiunii prevăzute de art. 1082
alin. 2, dacă fapta nu întrunește elementele constitutive ale unei
fapte prevăzute de legea penală.
În situația prevăzută la art. 3717 alin. 1, executorul
judecătoresc este dator să pună în vedere părții să își
îndeplinească de îndată obligația de avansare a cheltuielilor de
executare.”;
— Art. 399 alin. 21 și 3: ăDe asemenea, după ce a început
executarea silită, cei interesați sau vătămați pot cere, pe calea
contestației la executare, și anularea încheierii prin care s-a
dispus învestirea cu formula executorie, dată fără îndeplinirea
condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
Autorii excepției susțin că aceste texte legale încalcă
prevederile constituționale ale art. 1 alin. (3) și (4) care consacră
statul de drept, democratic și social și principiul separației
puterilor în stat, art. 16 privind egalitatea în drepturi, art. 21
referitoare la accesul liber la justiție și ale art. 126 referitoare la
instanțele judecătorești, prevederile art. 6 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil, precum și
prevederile art. 10 din Declarația Universală a Drepturilor
Omului referitoare la dreptul la un tribunal independent și
imparțial.
Examinând excepția de neconstituționalitate, Curtea reține
că dispozițiile de lege criticate reprezintă norme de procedură a
căror stabilire, potrivit art. 126 alin. (2) din Constituție, intră în
competența exclusivă a legiuitorului.
Curtea observă că art. 3731 din Codul de procedură civilă, în
actuala redactare, creează o reglementare unitară a procedurii
executării silite și determină un control real al instanței asupra
executării silite.

11

Faptul că încheierea prin care s-a admis cererea de
încuviințare a executării silite nu este supusă nici unei căi de
atac nu constituie o înfrângere a dispozițiilor constituționale
invocate de autorii excepției. Astfel, potrivit art. 129 din
Constituție, ăÎmpotriva hotărârilor judecătorești, părțile interesate
și Ministerul Public pot exercita căile de atac, în condițiile legii”,
acest text constituțional lăsând la latitudinea legiuitorului
reglementarea căilor de atac, ceea ce îi permite acestuia din
urmă să excepteze de la exercitarea lor, atunci când consideră
că se impune, anumite hotărâri judecătorești, așa cum a
procedat prin dispozițiile de lege criticate.
Prin instituirea acestei proceduri, legiuitorul a urmărit să
restrângă posibilitatea de tergiversare a executării silite, prin
exercitarea abuzivă a unei atare căi de atac, și să realizeze un
spor de celeritate în realizarea dreptului recunoscut prin titlul
executoriu.
Cu privire la încălcarea art. 16 alin. (1) din Constituție, Curtea
constată că, potrivit jurisprudenței sale constante, tratamentul
juridic egal constituie un drept al cetățenilor numai în măsura în
care aceștia se găsesc în situații juridice identice, deosebirile
sub acest aspect impunând, în mod necesar, un regim juridic
diferențiat. Așa fiind, în măsura în care reglementarea dedusă
controlului se aplică tuturor celor aflați în situația prevăzută în
ipoteza normei legale, fără nici o discriminare pe considerente
arbitrare, critica cu un atare obiect nu este întemeiată.
De asemenea, Curtea nu poate reține nici critica potrivit
căreia dispozițiile de lege criticate contravin prevederilor art. 6
din Convenția pentru apărarea drepturilor omului și a libertăților
fundamentale și celor ale art. 10 din Declarația Universală a
Drepturilor Omului.
În fine, prin Decizia nr. 458 din 31 martie 2009, publicată în
Monitorul Oficial al României, Partea I, nr. 256 din 17 aprilie
2009, Curtea a reținut că ăexecutarea silită nu trebuie privită
unilateral, numai din perspectiva creditorului și a drepturilor
acestuia, ci și din perspectiva debitorului, căruia deopotrivă
trebuie să-i fie asigurate garanțiile ce caracterizează dreptul la
un proces echitabil, prin înlăturarea oricăror posibilități de abuz
și a eventualelor demersuri șicanatorii. Accesul la o instanță de
judecată, prin posibilitatea contestării actelor de executare
făcute cu încălcarea legii, nu constituie întotdeauna un remediu
suficient oferit persoanei împotriva căreia s-a procedat în mod
nelegal la începerea executării silite. Este necesară o garanție
procesuală a debitorului pentru prevenirea oricărui abuz în
exercitarea dreptului de către creditorul urmăritor”. Or,
dispozițiile de lege criticare, reglementând controlul
judecătoresc al începerii executării silite, constituie o asemenea
garanție, adecvată și eficientă, a dreptului la un proces echitabil
al tuturor părților implicate în această procedură.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3731 și art. 399 alin. 3 și 4 din Codul de
procedură civilă, excepție ridicată de Vili Mihai Dumitriu și Stela Dumitriu în Dosarul nr. 1.714/94/2010 al Judecătoriei Buftea —
Secția civilă
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

12

MONITORUL OFICIAL AL ROMÂNIEI, PARTEA I, Nr. 449/28.VI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU PROTECȚIA CONSUMATORILOR

ORDIN
pentru modificarea anexei nr. 1 la Ordinul președintelui Autorității Naționale pentru Protecția
Consumatorilor nr. 103/2010 privind aprobarea modelului și conținutului formularelor tipizate cu
regim special ale procesului-verbal de constatare a contravenției și ale anexei acestuia, destinate
utilizării în activitatea de control, și a modelului și conținutului formularului tipizat cu regim special
al autorizației emise de Autoritatea Națională pentru Protecția Consumatorilor persoanelor fizice și
juridice ce efectuează operațiuni cu metale prețioase și pietre prețioase
Având în vedere prevederile art. 5 alin. (5) din Hotărârea Guvernului nr. 882/2010 privind organizarea și funcționarea
Autorității Naționale pentru Protecția Consumatorilor și ale Ordonanței Guvernului nr. 2/2001 privind regimul juridic al contravențiilor,
aprobată cu modificări și completări prin Legea nr. 180/2002, cu modificările și completările ulterioare,
președintele Autorității Naționale pentru Protecția Consumatorilor emite următorul ordin:
Art. I. — Anexa nr. 1 la Ordinul președintelui Autorității
Naționale pentru Protecția Consumatorilor nr. 103/2010 privind
aprobarea modelului și conținutului formularelor tipizate cu
regim special ale procesului-verbal de constatare a contravenției
și ale anexei acestuia, destinate utilizării în activitatea de control,
și a modelului și conținutului formularului tipizat cu regim special
al autorizației emise de Autoritatea Națională pentru Protecția
Consumatorilor persoanelor fizice și juridice ce efectuează

operațiuni cu metale prețioase și pietre prețioase, publicat în
Monitorul Oficial al României, Partea I, nr. 274 din 27 aprilie
2010, se modifică și se înlocuiește cu anexa*) care face parte
integrantă din prezentul ordin.
Art. II. — Procesele-verbale de constatare a contravenției
seria A.N.P.C. nr. 0050001—0060000 sunt valabile și se vor
utiliza până la epuizarea stocului.
Art. III. — Prezentul ordin se publică în Monitorul Oficial al
României, Partea I.

Președintele Autorității Naționale pentru Protecția Consumatorilor,
Constantin Cerbulescu
București, 22 iunie 2011.
Nr. 129.

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 449/28.VI.2011

13
ANEXĂ
(Anexa nr. 1 la Ordinul nr. 103/2010)

14

MONITORUL OFICIAL AL ROMÂNIEI, PARTEA I, Nr. 449/28.VI.2011

MONITORUL OFICIAL AL ROMÂNIEI, PARTEA I, Nr. 449/28.VI.2011

15

16

MONITORUL OFICIAL AL ROMÂNIEI, PARTEA I, Nr. 449/28.VI.2011

AGENȚIA NAȚIONALĂ PENTRU RESURSE MINERALE

ORDIN
privind aprobarea unor licențe de concesiune pentru explorare
Având în vedere art. 15 alin. (1) și art. 21 alin. (1) din Legea minelor nr. 85/2003, cu modificările și completările ulterioare,
în temeiul art. 4 alin. (4) din Hotărârea Guvernului nr. 1.419/2009 privind organizarea și funcționarea Agenției Naționale
pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Licența de concesiune nr. 14.279/2011
privind explorarea resurselor de nisip și pietriș din perimetrul
Bunești—Bădiceni, județul Argeș, încheiată între Agenția
Națională pentru Resurse Minerale, în calitate de concedent, și
Societatea Comercială ăGeneral Trust Argeș” — S.R.L., cu
sediul în municipiul Pitești, județul Argeș, în calitate de
concesionar.
Art. 2. — Se aprobă Licența de concesiune nr. 14.280/2011
privind explorarea resurselor de nisip și pietriș din perimetrul
Văcăreasca, județul Dâmbovița, încheiată între Agenția
Națională pentru Resurse Minerale, în calitate de concedent, și
Societatea Comercială ăAurora & CO” — S.R.L., cu sediul în
localitatea Găești, județul Dâmbovița, în calitate de concesionar.

Art. 3. — Se aprobă Licența de concesiune nr. 14.281/2011
privind explorarea resurselor de nisip și pietriș din perimetrul
Sârbova Terasă, județul Timiș, încheiată între Agenția Națională
pentru Resurse Minerale, în calitate de concedent, și Societatea
Comercială ăLucons” — S.R.L., cu sediul în municipiul
Timișoara, județul Timiș, în calitate de concesionar.
Art. 4. — Se aprobă Licența de concesiune nr. 14.283/2011
privind explorarea resurselor de apă geotermală din perimetrul
Sântion (F 1731H), județul Bihor, încheiată între Agenția
Națională pentru Resurse Minerale, în calitate de concedent, și
Societatea Comercială ăTransgex” — S.A., cu sediul în
municipiul Oradea, județul Bihor, în calitate de concesionar.
Art. 5. — Prezentul ordin se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți
București, 23 iunie 2011.
Nr. 162.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 449/28.VI.2011 conține 16 pagini.

Prețul: 3,20 lei

&JUYDGY|524101]
ISSN 1453—4495

