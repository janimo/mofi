Anul 179 (XXIII) — Nr. 902

PARTEA I

Marți, 20 decembrie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.406 din 20 octombrie 2011 referitoare la excepția
de neconstituționalitate a dispozițiilor art. 453, 454 și
457 din Codul de procedură civilă ..............................

2–3

Decizia nr. 1.412 din 20 octombrie 2011 referitoare la excepția
de neconstituționalitate a dispozițiilor art. 28 alin. 1—3
din Codul de procedură civilă ....................................

4–5

Decizia nr. 1.447 din 3 noiembrie 2011 referitoare la excepția
de neconstituționalitate a dispozițiilor art. 681, art. 143
alin. 1 și art. 148 alin. 1 lit. f) din Codul de procedură
penală ........................................................................

5–6

Decizia nr. 1.448 din 3 noiembrie 2011 referitoare la excepția
de neconstituționalitate a dispozițiilor art. 3 din
Ordonanța de urgență a Guvernului nr. 51/2008 privind
ajutorul public judiciar în materie civilă și ale art. 192
alin. 2 din Codul de procedură penală........................

7–8

Decizia nr. 1.451 din 3 noiembrie 2011 referitoare la excepția
de neconstituționalitate a dispozițiilor art. 911 din Codul
de procedură penală și ale art. 20 și 21 din Legea
nr. 535/2004 privind prevenirea și combaterea
terorismului ................................................................

8–11

Decizia nr. 1.510 din 15 noiembrie 2011 referitoare la excepția
de neconstituționalitate a dispozițiilor art. 912 alin. 4 și 5
și art. 913 alin. 3 din Codul de procedură penală ......

11–13

Decizia nr. 1.516 din 15 noiembrie 2011 referitoare la excepția
de neconstituționalitate a dispozițiilor art. 911—916 din
Codul de procedură penală, precum şi a dispozițiilor
art. 146 şi art. 215 alin. 5 din Codul penal..................

13–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 902/20.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.406
din 20 octombrie 2011

referitoare la excepția de neconstituționalitate a dispozițiilor art. 453, 454 și 457
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 453, 454 și 457 din Codul de procedură civilă,
excepție ridicată de Societatea Comercială ăComplexul de
porci” — S.A. din Brăila în Dosarul nr. 6.743/196/2010 al
Judecătoriei Brăila — Secția civilă și care formează obiectul
Dosarului Curții Constituționale nr. 4.499D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 septembrie 2010, pronunțată în
Dosarul nr. 6.743/196/2010, Judecătoria Brăila — Secția civilă
a sesizat Curtea Constituțională cu excepția de
neconstituționalitate a dispozițiilor art. 453, 454 și 457 din
Codul de procedură civilă, excepție ridicată de Societatea
Comercială ăComplexul de porci” — S.A. din Brăila într-o cauză
având ca obiect soluționarea unei contestații la executare.
În motivarea excepției de neconstituționalitate se susține,
în esență, că prevederile criticate creează, pe de o parte, o
situație de inegalitate între debitor și creditor, iar, pe de altă
parte, încalcă dreptul la apărare și contravin dispozițiilor art. 21
alin. (4) din Legea fundamentală, deoarece accesul la justiție al
persoanei executate, prin poprire, înainte de începerea
executării, este imposibil.
De asemenea, arată că art. 457 din Codul de procedură
civilă, astfel cum este redactat, nu asigură libertatea comerțului,
concurența loială și cadrul favorabil echitabil, bazat pe libera
inițiativă și concurență, potrivit art. 135 din Constituție, deoarece
prin indisponibilizarea sumelor existente și viitoare în conturi se
blochează activitatea debitorului.
Judecătoria Brăila — Secția civilă apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 453, 454 și 457 din Codul de procedură civilă,
care au următorul cuprins:
— Art. 453: ăPoprirea se înființează la cererea creditorului,
de executorul judecătoresc de la domiciliul sau sediul debitorului
ori de la domiciliul sau sediul terțului poprit.
Pentru sumele datorate cu titlu de obligație de întreținere sau
de alocație pentru copii, precum și în cazul sumelor datorate cu
titlu de despăgubiri pentru repararea pagubelor cauzate prin
moarte, vătămarea integrității corporale sau a sănătății, când
executarea se face asupra salariului sau asupra altor venituri
periodice cunoscute realizate de debitor, înființarea popririi se
dispune de instanța de fond, din oficiu, de îndată ce hotărârea
este executorie potrivit legii.”;
— Art. 454: ăPoprirea se înființează fără somație, prin adresă
însoțită de o copie certificată de pe titlul executoriu, comunicată
celei de-a treia persoane arătate la art. 452, înștiințându-se
totodată și debitorul despre măsura luată.
În adresa de poprire se va pune în vedere celei de-a treia
persoane, care devine potrivit alin. 1 terț poprit, interdicția de a
plăti debitorului sumele de bani sau bunurile mobile incorporale
ce i le datorează ori pe care i le va datora, declarându-le poprite
în măsura necesară pentru realizarea obligației ce se execută
silit.
Adresa de înființare a popririi va cuprinde numele și domiciliul
debitorului persoană fizică ori, pentru persoanele juridice,
denumirea și sediul lor, precum și codul de identificare fiscală.
În cazul în care se solicită înființarea popririi pentru toate
conturile unei persoane juridice, inclusiv pentru conturile
subunităților fără personalitate juridică ale acesteia, se vor indica
elementele de identificare pentru fiecare titular de cont în parte,
respectiv pentru fiecare subunitate a societății debitoare.
În cazul în care adresa de înființare a popririi se adresează
unei unități operaționale a unei bănci, poprirea va fi înființată
asupra conturilor pe care debitoarea urmărită le are deschise la
acea unitate.
În cazul în care poprirea a fost înființată ca măsură
asigurătorie și nu a fost desființată până la obținerea titlului
executoriu, se va comunica terțului poprit copie certificată de pe
titlul executoriu în vederea îndeplinirii obligațiilor prevăzute de
art. 456.

MONITORUL OFICIAL AL ROMÂNIEI, PARTEA I, Nr. 902/20.XII.2011
Indisponibilizarea sumelor de bani sau a bunurilor mobile
incorporale poprite va înceta dacă debitorul consemnează, cu
afectațiune specială, întreaga valoare a creanței la dispoziția
creditorului urmăritor. Debitorul va înmâna recipisa de
consemnare executorului judecătoresc, care va înștiința de
îndată pe terțul poprit.”;
— Art. 457: ăÎn cazul debitorului titular de conturi bancare,
poprirea se înființează potrivit art. 453.
În cazul popririi sumelor de bani din conturile bancare, pot
face obiectul executării silite prin poprire atât soldul creditor al
acestor conturi, cât și încasările viitoare.
La data sesizării băncii, sumele existente, precum și cele
provenite din încasările viitoare sunt indisponibilizate în măsura
necesară realizării creanței. Din momentul indisponibilizării și
până la achitarea integrală a obligațiilor prevăzute în titlul
executoriu, inclusiv pe perioada suspendării executării silite prin
poprire, terțul poprit nu va face nicio altă plată sau altă
operațiune care ar putea diminua suma indisponibilizată, dacă
legea nu prevede altfel.
Dispozițiile alin. 2 sunt aplicabile și în cazurile în care
poprirea se înființează asupra titlurilor de valoare sau altor
bunuri mobile incorporale urmăribile ce se află în păstrare la
unități specializate.
În cazul sumelor urmăribile reprezentând venituri și
disponibilități în valută, băncile sunt autorizate să efectueze
convertirea în lei a sumelor în valută, fără consimțământul
titularului de cont, la cursul de schimb comunicat de Banca
Națională a României pentru ziua respectivă, în vederea
consemnării acestora potrivit art. 456.”
În susținerea neconstituționalității acestor dispoziții legale
sunt invocate prevederile constituționale ale art. 16 privind
egalitatea în drepturi, art. 21 referitor la accesul liber la justiție,
art. 24 privind dreptul la apărare și art. 135 alin. (1) și (2) lit. a)
privind libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor criticate, în raport cu critici și dispoziții
constituționale similare.
Astfel, prin Decizia nr. 336 din 16 septembrie 2004, publicată
în Monitorul Oficial al României, Partea I, nr. 922 din
11 octombrie 2004, Curtea a statuat că poprirea se realizează
prin intermediul unei proceduri suple și rapide în vederea
recuperării creditului, dispozițiile criticate având ca finalitate

3

tocmai asigurarea celerității executării prestației la care debitorul
este obligat printr-un titlu executoriu, în considerarea acestor
rațiuni și pentru prevenirea unor eventuale abuzuri din partea
debitorilor rău-platnici, în sensul tergiversării executării
obligațiilor ce le incumbă.
Așadar, legiuitorul a prevăzut prin art. 453 și art. 455 alin. (1)
din Codul de procedură civilă înființarea popririi fără obligația
somării prealabile a debitorului, dat fiind că, în temeiul art. 399
din Codul de procedură civilă, împotriva oricărui act de
executare se poate face contestație de către cei interesați sau
vătămați prin executare, debitorul beneficiind astfel de toate
garanțiile procesuale pentru realizarea deplină a acestor
drepturi, supunând cenzurii instanței măsura dispusă, în cadrul
unei proceduri contradictorii.
De asemenea, Curtea a constatat că textul de lege criticat
nu creează nicio discriminare între părțile raportului juridic,
întrucât nu se poate reține o similitudine între situația juridică a
debitorilor și cea a creditorilor, de natură să permită
caracterizarea regimului juridic diferențiat ce le este aplicabil ca
fiind discriminatoriu. Astfel, posibilitatea recunoscută creditorilor
ca, în anumite condiții, expres și limitativ prevăzute de lege, să
poată interveni pentru a-și apăra drepturile și interesele legitime
nu constituie o măsură discriminatorie pozitivă în favoarea lor, ci
reprezintă exclusiv o garanție a asigurării echilibrului între
persoane cu interese contrare, prin determinarea cadrului legal
de exercitare a drepturilor lor legitime.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.
În ceea ce privește critica referitoare la faptul că nu este
asigurată libertatea comerțului, concurența loială și cadrul
favorabil echitabil, bazat pe libera inițiativă și concurență, potrivit
art. 135 din Constituție, deoarece prin indisponibilizarea sumelor
existente și viitoare în conturi se blochează activitatea
debitorului, aceasta nu poate fi reținută, deoarece libertatea
comerțului, libera inițiativă și crearea cadrului concurențial nu
pot fi realizate în condițiile în care debitorii obligațiilor de orice
natură nu își execută de bunăvoie obligațiile decurgând din
hotărâri judecătorești sau alte înscrisuri care, potrivit legii,
constituie titluri executorii. Dimpotrivă, dând expresie
prevederilor art. 135 din Constituție, legiuitorul a edictat norme
care să conducă la realizarea acestor deziderate, așa cum sunt
și normele criticate în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 453, 454 și 457 din Codul de procedură civilă,
excepție ridicată de Societatea Comercială ăComplexul de porci” — S.A. din Brăila în Dosarul nr. 6.743/196/2010 al Judecătoriei
Brăila — Secția civilă.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

4

MONITORUL OFICIAL AL ROMÂNIEI, PARTEA I, Nr. 902/20.XII.2011
CURTEA CONSTITUȚIONALĂ

D E C I Z I A Nr. 1.412
din 20 octombrie 2011

referitoare la excepția de neconstituționalitate a dispozițiilor art. 28 alin. 1—3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 28 alin. 1—3 din Codul de procedură civilă,
excepție ridicată de Emil Balaure în Dosarul nr. 7.790/245/2009
al Tribunalului Iași — Secția civilă și care formează obiectul
Dosarului Curții Constituționale nr. 4.699D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând în acest sens Decizia nr. 741 din 12 mai
2009.
C U R T E A,

având în vedere actele și lucrările dosarului, constată
următoarele:
Prin Încheierea din 26 noiembrie 2010, pronunțată în Dosarul
nr. 7.790/245/2009, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 28 alin. 1—3 din Codul de procedură
civilă, excepție ridicată de Emil Balaure cu ocazia soluționării
unei cauze având ca obiect o ordonanță președințială —
contestație la executare.
În motivarea excepției de neconstituționalitate autorul
acesteia susține că prevederile art. 28 alin. 1—3 din Codul de
procedură civilă sunt neconstituționale, deoarece împiedică
recuzarea întregii instanțe și, astfel, se încalcă ăîn mod fățiș”
dreptul constituțional la un proces echitabil prevăzut la art. 21
alin. (3) din Constituție.
Tribunalul Iași — Secția civilă opinează în sensul că
excepția de neconstituționalitate este neîntemeiată, întrucât
scopul pentru care a fost edictată instituția recuzării a fost cel al
asigurării unei judecăți imparțiale, în care părțile să fie protejate
de posibila părtinire a judecătorului, cauzată de
rudenia/afinitatea cu una dintre părți ori de interesul personal pe
care îl are în soluționarea acelei cauze sau alte împrejurări
prevăzute de lege, motiv pentru care recuzarea nu poate fi decât
individuală și nu colectivă. De asemenea, ea nu poate conduce
la împiedicarea tuturor judecătorilor unei instanțe să judece
procesele cu care au fost învestiți în condițiile legii.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 28 alin. 1—3 din Codul de procedură civilă, care
au următorul cuprins: ăNu se pot recuza judecătorii, rude sau
afini ai acelora care stau în judecată ca tutor, curator, consiliu
judiciar sau director ai unei instituții publice sau societăți
comerciale, când aceștia nu au interes personal în judecarea
pricinii.
Nu se pot recuza toți judecătorii unei instanțe sau ai unei
secții a acesteia.
Pentru aceleași motive de recuzare nu se poate formula o
nouă cerere împotriva aceluiași judecător”.
Autorul excepției de neconstituționalitate consideră că
dispozițiile criticate contravin prevederilor constituționale ale
art. 21 alin. (3) privind dreptul la un proces echitabil.
Examinând excepția de neconstituționalitate, Curtea
constată că asupra constituționalității prevederilor criticate s-a
mai pronunțat, în raport cu aceleași dispoziții constituționale, cu
argumente similare, formulate de același autor, însă în alte
cauze aflate pe rolul instanțelor judecătorești.
În acest sens este, de exemplu, Decizia nr. 741 din 12 mai
2009, publicată în Monitorul Oficial al României, Partea I, nr. 379
din 4 iunie 2009, sau Decizia nr. 1.115 din 10 septembrie 2009,
publicată în Monitorul Oficial al României, Partea I, nr. 661 din
5 octombrie 2009, prin care Curtea a respins excepția de
neconstituționalitate a dispozițiilor art. 28 alin. 1—3 din Codul
de procedură civilă.
Astfel, Curtea a reținut că prevederile art. 28 alin. 1—3 din
Codul de procedură civilă instituie anumite condiții în care se
poate face recuzarea judecătorilor unei instanțe ori a unei secții
a acesteia, ori în care se poate formula o nouă cerere de
recuzare împotriva aceluiași judecător. Prin urmare, textele de
lege criticate reprezintă norme de procedură prin intermediul
cărora legiuitorul instituie cadrul legal pentru exercitarea
dreptului procedural de recuzare, în deplin acord cu dispozițiile
art. 126 alin. (2) din Constituție, potrivit cărora competența
instanțelor judecătorești și procedura de judecată sunt
prevăzute numai prin lege.
Pe de altă parte, textele de lege criticate realizează o
veritabilă protecție a justițiabilului împotriva încercărilor
nejustificate de tergiversare a soluționării cauzei, restrângând
posibilitățile părților de a solicita suspendarea judecării cauzei
doar la acele situații care se justifică rațional.

MONITORUL OFICIAL AL ROMÂNIEI, PARTEA I, Nr. 902/20.XII.2011
De altfel liberul acces la justiție semnifică faptul că orice
persoană se poate adresa instanțelor judecătorești pentru
apărarea drepturilor, a libertăților sau a intereselor sale legitime,
iar nu faptul că acest drept nu poate fi supus niciunei
condiționări.
În consecință, Curtea a constatat că susținerile autorului
excepției referitoare la îngrădirea dreptului constituțional la un

5

proces echitabil, prin imposibilitatea recuzării membrilor întregii
instanțe, sunt neîntemeiate.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
cele statuate anterior de Curte își păstrează valabilitatea și în
cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 28 alin. 1—3 din Codul de procedură civilă,
excepție ridicată de Emil Balaure în Dosarul nr. 7.790/245/2009 al Tribunalul Iași — Secția civilă.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.447
din 3 noiembrie 2011

referitoare la excepția de neconstituționalitate a dispozițiilor art. 681, art. 143 alin. 1
și art. 148 alin. 1 lit. f) din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 681, art. 143 alin. 1 și art. 148 alin. 1 lit. f) din
Codul de procedură penală, excepție ridicată de Viorel-Ion
Dumitru în Dosarul nr. 11.441/2/2010 (număr în format vechi
3.123/2010) al Curții de Apel București — Secția I penală și care
formează
obiectul
Dosarului
Curții
Constituționale
nr. 4.723D/2010.
La apelul nominal se prezintă părțile Cristian-Victor Stan și
Magdalena Bincaru. Lipsesc celelalte părți, față de care
procedura de citare este legal îndeplinită.
Cauza este în stare de judecată.
Președintele acordă cuvântul părților prezente, care solicită
respingerea excepției de neconstituționalitate a dispozițiilor
art. 681, art. 143 alin. 1 și art. 148 alin. 1 lit. f) din Codul de
procedură penală.
Reprezentantul Ministerului Public pune concluzii de
respingere a excepției de neconstituționalitate, întrucât autorul

excepției solicită, în realitate, modificarea textelor de lege
criticate.
C U R T E A,

având în vedere actele și lucrările dosarului, reține următoarele:
Prin Încheierea din 25 noiembrie 2010, pronunțată în Dosarul
nr. 11.441/2/2010 (număr în format vechi 3.123/2010), Curtea
de Apel București — Secția I penală a sesizat Curtea
Constituțională cu excepția de neconstituționalitate a
dispozițiilor art. 681, art. 143 alin. 1 și art. 148 alin. 1 lit. f)
din Codul de procedură penală.
Excepția a fost ridicată de Viorel-Ion Dumitru cu ocazia
soluționării unei propuneri de prelungire a măsurii arestării
preventive.
În motivarea excepției de neconstituționalitate autorul
acesteia susține că prevederile art. 681 și art. 143 alin. 1 din
Codul de procedură penală încalcă dreptul la un proces echitabil
și prezumția de nevinovăție, întrucât, în practica din ultimii ani,
sintagma ăindicii temeinice” este asimilată de magistrați cu
aceea de ăprobe temeinice”. Mai arată că art. 148 alin. 1 lit. f) din
Codul de procedură penală aduce atingere dispozițiilor
constituționale privind rolul Ministerului Public, deoarece
procurorul susține că lăsarea în libertate a inculpatului prezintă
un pericol concret pentru ăordinea publică”, în condițiile în care
Ministerul Public apără ăordinea de drept”, și nu ăordinea
publică”, aceasta din urmă fiind apărată de Jandarmeria
Română, instituție specializată a statului, cu statut militar, parte
componentă a Ministerului Administrației și Internelor.
Curtea de Apel București — Secția I penală apreciază că
excepția de neconstituționalitate este neîntemeiată, deoarece

6

MONITORUL OFICIAL AL ROMÂNIEI, PARTEA I, Nr. 902/20.XII.2011

prevederile de lege criticate nu aduc nicio atingere dispozițiilor
din Constituție invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile art. 681,
art. 143 alin. 1 și art. 148 alin. 1 lit. f) din Codul de procedură
penală sunt constituționale, întrucât nu încalcă dispozițiile din
Legea fundamentală invocate de autorul excepției. Face
trimitere, în acest sens, la Decizia Curții Constituționale
nr. 462/2004.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 681, art. 143 alin. 1 și art. 148 alin. 1 lit. f) din
Codul de procedură penală, aceste din urmă dispoziții fiind
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006. Textele de lege criticate au
următorul cuprins:
— Art. 681: ăSunt indicii temeinice atunci când din datele
existente în cauză rezultă presupunerea rezonabilă că persoana
față de care se efectuează acte premergătoare sau acte de
urmărire penală a săvârșit fapta.”;
— Art. 143 alin. 1: ăMăsura reținerii poate fi luată de procuror
ori de organul de cercetare penală față de învinuit sau inculpat,
numai după ascultarea acestuia în prezența apărătorului, dacă
sunt probe sau indicii temeinice că a săvârșit o faptă prevăzută
de legea penală.”;
— Art. 148 alin. 1 lit. f): ăMăsura arestării preventive a
inculpatului poate fi luată dacă sunt întrunite condițiile prevăzute
în art. 143 și există vreunul dintre următoarele cazuri: [...]
f) inculpatul a săvârșit o infracțiune pentru care legea prevede

pedeapsa detențiunii pe viață sau pedeapsa închisorii mai mare
de 4 ani și există probe că lăsarea sa în libertate prezintă un
pericol concret pentru ordinea publică.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil, ale
art. 23 alin. (11) referitoare la prezumția de nevinovăție și ale
art. 131 alin. (1) privind rolul Ministerului Public.
Examinând excepția de neconstituționalitate, Curtea
constată următoarele:
I. Referitor la dispozițiile art. 681 și art. 143 alin. 1 din Codul
de procedură penală, autorul excepției nu formulează veritabile
critici de neconstituționalitate, ci este nemulțumit, în realitate, de
modul de aplicare a acestor prevederi de lege. Or, asemenea
aspecte nu intră sub incidența controlului de constituționalitate
exercitat de Curte, ci sunt de competența instanței de judecată
învestite cu soluționarea litigiului, respectiv a celor ierarhic
superioare în cadrul căilor de atac prevăzute de lege.
Prin urmare, excepția de neconstituționalitate a dispozițiilor
art. 681 și art. 143 alin. 1 din Codul de procedură penală va fi
respinsă ca inadmisibilă.
II. În ceea ce privește critica de neconstituționalitate adusă
dispozițiilor art. 148 alin. 1 lit. f) din Codul de procedură penală,
acestea au mai fost supuse controlului de constituționalitate prin
raportare la aceleași dispoziții din Legea fundamentală, invocate
și în prezenta cauză, și față de critici similare. Astfel, prin Decizia
nr. 983 din 8 iulie 2010, publicată în Monitorul Oficial al
României, Partea I, nr. 551 din 5 august 2010, Curtea a respins
ca neîntemeiată excepția de neconstituționalitate, reținând că
dispozițiile art. 148 alin. 1 lit. f) din Codul de procedură penală,
care stabilesc un caz de arestare, și anume situația în care
lăsarea în libertate prezintă un pericol concret pentru ăordinea
publică”, sunt în deplină concordanță cu prevederile
constituționale ale art. 131, care statuează că Ministerul Public
apără ăordinea de drept”. În procesul penal din România
procurorul acționează ca apărător al intereselor generale ale
societății, dar și ale părții din proces, în spiritul legalității. Cele
două noțiuni, ăordinea de drept” și ăordinea publică”, nu se
exclud și nu se află în contradicție, fiind într-o relație de
interdependență. Astfel, ordinea de drept se concretizează în
ordinea publică prin asigurarea respectării legii penale.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 681 și art. 143 alin. 1 din Codul de procedură
penală, excepție ridicată de Viorel-Ion Dumitru în Dosarul nr. 11.441/2/2010 (număr în format vechi 3.123/2010) al Curții de Apel
București — Secția I penală.
II. Respinge ca neîntemeiată excepția de neconstituționalitate a dispozițiilor art. 148 alin. 1 lit. f) din Codul de procedură
penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 902/20.XII.2011

7

CURTEA CONSTITUȚIONALĂ

D E C I Z I A Nr. 1.448
din 3 noiembrie 2011

referitoare la excepția de neconstituționalitate a dispozițiilor art. 3 din Ordonanța de urgență
a Guvernului nr. 51/2008 privind ajutorul public judiciar în materie civilă și ale art. 192 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 3 din Ordonanța de urgență a Guvernului
nr. 51/2008 privind ajutorul public judiciar în materie civilă și ale
art. 192 alin. 2 din Codul de procedură penală, excepție ridicată
de Aurel Ioniță în Dosarul nr. 35.638/245/2009 al Tribunalului
Iași — Secția penală și care formează obiectul Dosarului Curții
Constituționale nr. 4.727D/2010.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cererii depuse la dosar de
către autorul excepției prin care solicită ajutor public judiciar
privind plata onorariului unui avocat desemnat din oficiu. A
anexat la această cerere fotocopii de pe o serie de înscrisuri
referitoare la situația materială a familiei.
Reprezentantul Ministerului Public solicită respingerea cererii
de acordare de asistență juridică gratuită, întrucât aceasta se
poate face numai în fața instanței de judecată.
Curtea, deliberând, în temeiul art. 14 din Legea nr. 47/1992,
respinge cererea autorului excepției, deoarece regulile de
procedură civilă referitoare la încuviințarea desemnării unui
avocat din oficiu nu sunt compatibile cu natura procedurii în fața
Curții Constituționale.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca inadmisibilă referitor la prevederile art. 3
din Ordonanța de urgență a Guvernului nr. 51/2008, întrucât
autorul excepției solicită, în realitate, extinderea în materie
penală a textului de lege criticat, respectiv ca neîntemeiată în
ceea ce privește dispozițiile art. 192 alin. 2 din Codul de
procedură penală.
C U R T E A,

având în vedere actele și lucrările dosarului, reține următoarele:
Prin Încheierea din 4 noiembrie 2010, pronunțată în Dosarul
nr. 35.638/245/2009, Tribunalul Iași — Secția penală a sesizat
Curtea Constituțională cu excepția de neconstituționalitate
a dispozițiilor art. 3 din Ordonanța de urgență a Guvernului
nr. 51/2008 privind ajutorul public judiciar în materie civilă
și ale art. 192 alin. 2 din Codul de procedură penală.
Excepția a fost ridicată de Aurel Ioniță cu ocazia soluționării
recursului împotriva unei sentințe penale prin care a fost
respinsă plângerea împotriva unei rezoluții de neîncepere a

urmăririi penale, iar petentul a solicitat ajutor public judiciar
pentru plata onorariului pentru un avocat numit din oficiu.
În motivarea excepției de neconstituționalitate autorul
acesteia susține că prevederile art. 3 din Ordonanța de urgență
a Guvernului nr. 51/2008 încalcă egalitatea în fața legii și a
autorităților publice și dreptul la apărare, întrucât statul nu
acordă ajutor public judiciar persoanelor care formulează
plângere în fața judecătorului împotriva actelor procurorului de
netrimitere în judecată, iar petenții sunt obligați la plata
cheltuielilor judiciare în sume stabilite în mod discreționar.
Totodată, arată că prevederile art. 192 alin. 2 din Codul de
procedură penală aduc atingere dispozițiilor constituționale ale
art. 51 alin. (1) și (3) privind dreptul de petiționare, deoarece
petiționarul în materie penală nu beneficiază de scutire de taxă.
Tribunalul Iași — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale, deoarece critica de
neconstituționalitate a art. 3 din Ordonanța de urgență a
Guvernului nr. 51/2008 este formulată din perspectiva unei
omisiuni de reglementare, iar dispozițiile art. 192 alin. 2 din
Codul de procedură penală nu privesc activitatea de petiționare
și, prin urmare, nu încalcă art. 51 alin. (1) și (3) din Legea
fundamentală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 din Ordonanța de urgență a Guvernului
nr. 51/2008 privind ajutorul public judiciar în materie civilă,
publicată în Monitorul Oficial al României, Partea I, nr. 327 din
25 aprilie 2008, aprobată cu modificări și completări prin Legea
nr. 193/2008, și ale art. 192 alin. 2 din Codul de procedură
penală, care au următorul cuprins:
— Art. 3 din Ordonanța de urgență a Guvernului nr. 51/2008:
ăAjutorul public judiciar prevăzut de prezenta ordonanță de
urgență se acordă în cauze civile, comerciale, administrative,
de muncă și asigurări sociale, precum și în alte cauze, cu
excepția celor penale.”;

8

MONITORUL OFICIAL AL ROMÂNIEI, PARTEA I, Nr. 902/20.XII.2011

— Art. 192 alin. 2 din Codul de procedură penală: ăÎn cazul
declarării apelului ori recursului sau al introducerii oricărei alte
cereri, cheltuielile judiciare sunt suportate de către persoana
căreia i s-a respins ori care și-a retras apelul, recursul sau
cererea.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) privind egalitatea în drepturi, ale art. 24
referitoare la dreptul la apărare și ale art. 51 alin. (1) și (3) privind
dreptul de petiționare, precum și a prevederilor art. 1 referitoare
la interzicerea discriminării din Protocolul nr. 12 la Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată următoarele:
I. Autorul excepției nu formulează veritabile critici de
neconstituționalitate cu privire la dispozițiile art. 3 din Ordonanța
de urgență a Guvernului nr. 51/2008, ci solicită completarea
acestora, în sensul prevederii acordării ajutorului public judiciar

și persoanelor care formulează plângere în fața judecătorului
împotriva actelor procurorului de netrimitere în judecată. O
asemenea solicitare nu intră însă în competența de soluționare
a Curții Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.
Prin urmare, excepția de neconstituționalitate a dispozițiilor
art. 3 din Ordonanța de urgență a Guvernului nr. 51/2008 va fi
respinsă ca inadmisibilă.
II. Referitor la critica privind înfrângerea prevederilor art. 51
alin. (1) și (3) din Legea fundamentală, acestea nu sunt
aplicabile în prezenta cauză, întrucât dispozițiile art. 192 alin. 2
din Codul de procedură penală nu privesc activitatea de
petiționare, ci reglementează o situație distinctă, și anume
accesul la justiție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 3 din Ordonanța de urgență a Guvernului
nr. 51/2008 privind ajutorul public judiciar în materie civilă, excepție ridicată de Aurel Ioniță în Dosarul nr. 35.638/245/2009 al
Tribunalului Iași — Secția penală.
II. Respinge ca neîntemeiată excepția de neconstituționalitate a dispozițiilor art. 192 alin. 2 din Codul de procedură penală,
excepție ridicată de același autor în același dosar.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.451
din 3 noiembrie 2011

referitoare la excepția de neconstituționalitate a dispozițiilor art. 911 din Codul de procedură penală
și ale art. 20 și 21 din Legea nr. 535/2004 privind prevenirea și combaterea terorismului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 911 din Codul de procedură penală și ale
art. 20 și 21 din Legea nr. 535/2004 privind prevenirea și
combaterea terorismului, excepție ridicată de Manuel-Viorel
Lungu și Floricel Onea în Dosarul nr. 27.631/3/2008 al
Tribunalului București — Secția I penală și care formează
obiectul Dosarului Curții Constituționale nr. 50D/2011.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a

MONITORUL OFICIAL AL ROMÂNIEI, PARTEA I, Nr. 902/20.XII.2011
excepției de neconstituționalitate, invocând în acest sens
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 29 noiembrie 2010, pronunțată în Dosarul
nr. 27.631/3/2008, Tribunalul București — Secția I penală a
sesizat Curtea Constituțională cu excepția de
neconstituționalitate a dispozițiilor art. 911 din Codul de
procedură penală și ale art. 20 și 21 din Legea nr. 535/2004
privind prevenirea și combaterea terorismului.
Excepția a fost ridicată de Manuel-Viorel Lungu și Floricel
Onea cu ocazia soluționării unei cauze penale.
În motivarea excepției de neconstituționalitate autorii
acesteia susțin că prevederile art. 911 din Codul de procedură
penală și ale art. 20 și 21 din Legea nr. 535/2004 încalcă dreptul
la un proces echitabil, dreptul la respectarea vieții private și de
familie, secretul corespondenței, precum și condițiile și limitele
restrângerii exercițiului unor drepturi sau al unor libertăți, întrucât
interceptările și înregistrările audio sau video se pot dispune și
înainte de începerea urmăririi penale, respectiv înainte de
declanșarea procesului penal, și chiar înainte de săvârșirea unei
infracțiuni. Consideră că aceste interceptări dispuse și efectuate
înaintea declanșării procesului penal aduc atingere, în momentul
obținerii, dreptului la viață privată, în componenta privitoare la
inviolabilitatea corespondenței, iar în momentul folosirii, încalcă
dreptul la un proces echitabil. Mai arată că singurul mecanism
procesual care ar da eficiență dreptului la un proces echitabil în
situația interceptărilor și înregistrărilor de comunicări sau
convorbiri obținute înainte de declanșarea procesului penal este
considerarea lor ca simple informații, nu ca mijloace de probă.
În opinia autorilor excepției, textele de lege criticate aduc
atingere și principiului proporționalității impus de art. 8
paragraful 2 din Convenția pentru apărarea drepturilor omului și
a libertăților fundamentale, potrivit căruia orice ingerință în
exercițiul dreptului la viață privată trebuie să fie proporțională cu
scopul urmărit.
Tribunalul București — Secția I penală apreciază că
excepția de neconstituționalitate este neîntemeiată, întrucât
prevederile art. 911 din Codul de procedură penală și ale art. 20
și 21 din Legea nr. 535/2004 nu aduc nicio atingere dispozițiilor
din Legea fundamentală invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale, deoarece nu contravin dispozițiilor
din Constituție și din Convenția pentru apărarea drepturilor
omului și a libertăților fundamentale invocate de autorii excepției.
Face trimitere în acest sens la deciziile Curții Constituționale
nr. 1.137/2008 și nr. 410/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

9

Obiectul excepției de neconstituționalitate îl constituie
dispozițiile art. 911 din Codul de procedură penală, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006, și ale art. 20 și 21 din Legea nr. 535/2004
privind prevenirea și combaterea terorismului, publicată în
Monitorul Oficial al României, Partea I, nr. 1.161 din 8 decembrie
2004. Textele de lege criticate au următorul cuprins:
— Art. 911 din Codul de procedură penală: ăInterceptarea și
înregistrarea convorbirilor sau comunicărilor efectuate prin
telefon ori prin orice mijloc electronic de comunicare se
realizează cu autorizarea motivată a judecătorului, la cererea
procurorului care efectuează sau supraveghează urmărirea
penală, în condițiile prevăzute de lege, dacă sunt date ori indicii
temeinice privind pregătirea sau săvârșirea unei infracțiuni
pentru care urmărirea penală se efectuează din oficiu, iar
interceptarea și înregistrarea se impun pentru stabilirea situației
de fapt ori pentru că identificarea sau localizarea participanților
nu poate fi făcută prin alte mijloace ori cercetarea ar fi mult
întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul
infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa
președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.
Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea

10

MONITORUL OFICIAL AL ROMÂNIEI, PARTEA I, Nr. 902/20.XII.2011

participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”;
— Art. 20 din Legea nr. 535/2004: ăAmenințările la adresa
securității naționale a României, prevăzute la art. 3 din Legea
nr. 51/1991 privind siguranța națională a României, inclusiv
faptele de terorism prevăzute în prezenta lege, constituie
temeiul legal pentru a se propune procurorului de către organele
de stat cu atribuții în domeniul securității naționale, în cazuri
justificate, să solicite autorizarea efectuării unor activități în
scopul culegerii de informații, constând în: interceptarea și
înregistrarea comunicațiilor, căutarea unor informații, documente
sau înscrisuri pentru a căror obținere este necesar accesul într-un
loc, la un obiect sau deschiderea unui obiect; ridicarea și
repunerea la loc a unui obiect sau document, examinarea lui,
extragerea informațiilor pe care acesta le conține, cât și
înregistrarea, copierea sau obținerea de extrase prin orice
procedee; instalarea de obiecte, întreținerea și ridicarea
acestora din locurile în care au fost depuse.”;
— Art. 21 din Legea nr. 535/2004: (1) Propunerea se
formulează în scris și trebuie să cuprindă: date sau indicii din
care să rezulte existența unei amenințări la adresa securității
naționale, pentru a cărei descoperire, prevenire sau
contracarare se impune emiterea autorizării; categoriile de
activități pentru a căror efectuare este necesară autorizarea;
identitatea persoanei ale cărei comunicații trebuie interceptate,
dacă este cunoscută, sau a persoanei care deține informațiile,
documentele ori obiectele ce trebuie obținute; descrierea
generală, dacă și când este posibil, a locului unde urmează a fi
efectuate activitățile autorizate; durata de valabilitate a
autorizării.
(2) Propunerea se înaintează procurorului general al
Parchetului de pe lângă Înalta Curte de Casație și Justiție și este
examinată sub aspectul temeiniciei și legalității de procurori
anume desemnați de acesta.
(3) Dacă se apreciază că propunerea este nejustificată,
procurorul o respinge prin rezoluție motivată, comunicând
aceasta de îndată organului care a formulat-o.
(4) Dacă în termen de 24 de ore de la înregistrarea cererii se
apreciază că propunerea este întemeiată și sunt întrunite toate
condițiile prevăzute de lege, procurorul general al Parchetului
de pe lângă Înalta Curte de Casație și Justiție sau înlocuitorul de
drept al acestuia solicită în scris președintelui Înaltei Curți de
Casație și Justiție autorizarea activităților propuse.
(5) Solicitarea trebuie să cuprindă datele menționate la
alin. (1).
(6) Solicitarea este examinată în camera de consiliu de
judecători anume desemnați de președintele Înaltei Curți de
Casație și Justiție, care o admit sau o resping motivat, prin
încheiere.
(7) În cazul în care solicitarea este respinsă, aceasta se
restituie procurorului, împreună cu un exemplar al încheierii.
(8) Dacă apreciază că solicitarea este justificată, o dată cu
încheierea de admitere judecătorul emite mandat prin care
autorizează efectuarea activităților propuse.
(9) Mandatul se înmânează reprezentantului anume
desemnat al organului care a propus autorizarea și trebuie să
cuprindă: categoriile de comunicații care pot fi interceptate,
categoriile de informații, documente sau obiecte care pot fi
obținute; datele de identitate ale persoanei ale cărei comunicații
trebuie interceptate sau care se află în posesia datelor,
informațiilor ori obiectelor ce trebuie obținute, dacă sunt
cunoscute; descrierea generală a locului în care urmează a fi
executat mandatul; organul împuternicit cu executarea; durata
de valabilitate a mandatului.

(10) Durata de valabilitate a mandatului nu poate depăși
6 luni; în cazuri întemeiate judecătorii anume desemnați de
președintele Înaltei Curți de Casație și Justiție pot prelungi, la
cerere, durata mandatului, fiecare prelungire neputând depăși
3 luni.
(11) În acest caz se va urma procedura prevăzută la
alin. (1)—(9).
(12) Solicitarea, emiterea și punerea în aplicare a mandatului
se fac cu respectarea prevederilor Legii nr. 182/2002 privind
protecția informațiilor clasificate.
(13) Organele care au propus autorizarea activităților pentru
care s-a emis mandatul sunt obligate să le întrerupă de îndată,
atunci când temeiurile care le-au justificat au încetat și să îl
informeze despre aceasta pe procurorul general al Parchetului
de pe lângă Înalta Curte de Casație și Justiție.
(14) Aceleași organe au obligația să îl informeze în scris pe
procurorul general al Parchetului de pe lângă Înalta Curte de
Casație și Justiție despre rezultatul activităților autorizate prin
mandat și despre măsurile luate, conform legii.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
ale art. 28 privind secretul corespondenței și ale art. 53
referitoare la condițiile și limitele restrângerii exercițiului unor
drepturi sau al unor libertăți, precum și a prevederilor art. 6
referitoare la dreptul la un proces echitabil și ale art. 8 privind
dreptul la respectarea vieții private și de familie din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 911 din Codul de procedură penală
au mai fost supuse controlului instanței de contencios
constituțional, prin raportare la aceleași dispoziții din Constituție
și din Convenția pentru apărarea drepturilor omului și a
libertăților fundamentale, invocate și în prezenta cauză, și cu
motivări similare. Astfel, prin Decizia nr. 182 din 2 martie 2010,
publicată în Monitorul Oficial al României, Partea I, nr. 193 din
26 martie 2010, Curtea a respins ca neîntemeiată excepția de
neconstituționalitate a dispozițiilor art. 911, art. 912 alin. 2 și
art. 915 din Codul de procedură penală, reținând că prevederile
din acest Cod referitoare la interceptările și înregistrările audio
sau video prevăd suficiente garanții, prin reglementarea în
detaliu a justificării emiterii autorizației, a condițiilor și a
modalităților de efectuare a înregistrărilor, a instituirii unor limite
cu privire la durata măsurii, a consemnării și certificării
autenticității convorbirilor înregistrate, a redării integrale a
acestora, a definirii persoanelor care sunt supuse interceptării,
iar eventuala nerespectare a acestor reglementări nu constituie
o problemă de constituționalitate, ci una de aplicare, ceea ce
însă excedează competenței Curții Constituționale, întrucât,
potrivit alin. (3) al art. 2 din Legea nr. 47/1992, ăCurtea
Constituțională se pronunță numai asupra constituționalității
actelor cu privire la care a fost sesizată [...]”.
De asemenea, Curtea a mai statuat că nu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare într-o
societate democratică, în vederea asigurării securității naționale,
apărării ordinii publice ori prevenirii săvârșirii de infracțiuni.

MONITORUL OFICIAL AL ROMÂNIEI, PARTEA I, Nr. 902/20.XII.2011
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că nu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale.
În plus, însăși instanța europeană a validat prevederile legale
contestate, prin Hotărârea din 26 aprilie 2007 pronunțată în
Cauza Dumitru Popescu împotriva României. Astfel, după ce a
reținut existența unei încălcări a art. 8 din Convenția pentru
apărarea drepturilor omului și a libertăților fundamentale, motivat
de împrejurarea că la data comiterii faptelor legislația în materie
era alta, a afirmat că în noul cadru legislativ [prin modificările
aduse de Legea nr. 281/2003 și Legea nr. 356/2006] există
numeroase garanții în materie de interceptare și de transcriere
a comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă

11

protecție împotriva amestecului arbitrar în exercitarea dreptului
la viață privată al persoanei, legea folosind termeni cu un înțeles
univoc.
În același sens sunt și Decizia nr. 102 din 4 februarie 2010,
publicată în Monitorul Oficial al României, Partea I, nr. 146 din
5 martie 2010, și Decizia nr. 1.649 din 16 decembrie 2010,
publicată în Monitorul Oficial al României, Partea I, nr. 104 din
9 februarie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate a dispozițiilor
art. 911 din Codul de procedură penală, pronunțată de Curte prin
deciziile mai sus menționate, precum și considerentele care au
fundamentat-o își păstrează valabilitatea și în prezenta cauză,
inclusiv în ceea ce privește dispozițiile art. 20 și 21 din Legea
nr. 535/2004, față de care autorii excepției nu au formulat critici
distincte.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 911 din Codul de procedură penală și ale
art. 20 și 21 din Legea nr. 535/2004 privind prevenirea și combaterea terorismului, excepție ridicată de Manuel-Viorel Lungu și
Floricel Onea în Dosarul nr. 27.631/3/2008 al Tribunalului București — Secția I penală.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.510
din 15 noiembrie 2011

referitoare la excepția de neconstituționalitate a dispozițiilor art. 912 alin. 4 și 5 și art. 913 alin. 3
din Codul de procedură penală
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a prevederilor art. 912 alin. 4 și 5 și art. 913 alin. 3 din Codul de
procedură penală, excepție ridicată de Ștefan Tudor în Dosarul

nr. 17.531/3/2008 al Înaltei Curți de Casație și Justiție — Secția
penală și care formează obiectul Dosarului Curții Constituționale
nr. 9D/2011.
La apelul nominal se prezintă personal partea Emanuel
Nicolae Iftode și se constată lipsa autorului excepției, față de
care procedura de citare a fost legal îndeplinită.
Cauza fiind în stare de judecată, președintele acordă
cuvântul părții prezente, care arată că este nemulțumit de
împrejurarea că, deși a recunoscut faptele, nu poate contesta
veridicitatea convorbirilor telefonice înregistrare.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența în materie a Curții
Constituționale.

12

MONITORUL OFICIAL AL ROMÂNIEI, PARTEA I, Nr. 902/20.XII.2011
C U R T E A,

având în vedere actele și lucrările dosarului, constată
următoarele:
Prin Încheierea din 13 decembrie 2010, pronunțată în
Dosarul nr. 17.531/3/2008, Înalta Curte de Casație și
Justiție — Secția penală a sesizat Curtea Constituțională cu
excepția de neconstituționalitate a prevederilor art. 912
alin. 4 și 5 și art. 913 alin. 3 din Codul de procedură penală,
excepție ridicată de Ștefan Tudor în dosarul de mai sus având
ca obiect soluționarea unui recurs în materie penală.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, deoarece, atâta vreme cât înregistrarea
convorbirilor a fost obținută fără participarea inculpatului sau a
apărătorului
său,
fiind
administrată
în
absența
contradictorialității, este evident că partea interesată este lipsită
de posibilitatea de a cenzura legalitatea obținerii unor astfel de
probe.
De asemenea, de vreme ce numai judecătorul are drept de
dispoziție cu privire la copiile înregistrărilor în cauză, partea
interesată nu își mai poate formula o apărare eficientă, fiind
privată de dreptul consacrat de art. 6 paragraful 3 lit. b) din
Convenția pentru apărarea drepturilor omului și a libertăților
fundamentale, potrivit căruia orice acuzat are dreptul să dispună
de timpul și de înlesnirile necesare pregătirii apărării sale.
Dispozițiile art. 912 alin. 4 din Codul de procedură penală
sunt neconstituționale, deoarece creează posibilitatea de a fi
înfrântă imparțialitatea judecătorului, livrându-se acestuia
informații confidențiale care să-i influențeze opinia într-o cauză
pendinte, prin mijloace secrete obținute pe căi ce excedează
controlului de legalitate.
De asemenea, art. 912 alin. 5 din Codul de procedură penală
este neconstituțional, deoarece, prin posibilitatea folosirii
înregistrărilor în altă cauză penală, fără a se face o verificare
identică a acestora așa cum s-a făcut în cauza în care au fost
autorizate, se dă naștere la abuzuri din partea organelor de
urmărire penală.
Înalta Curte de Casație și Justiție — Secția penală
opinează că excepția de neconstituționalitate este neîntemeiată,
deoarece textele criticate cuprind dispoziții referitoare la
organele care efectuează interceptarea și înregistrarea, precum
și la certificarea înregistrărilor, nefiind în contradicție cu
prevederile constituționale invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 912 alin. 4 și 5 cu denumirea marginală Organele
care efectuează interceptarea și înregistrarea și art. 913 alin. 3
cu denumirea marginală Certificarea înregistrărilor, ambele din
Codul de procedură penală, care au următorul conținut:

— Art. 912 alin. 4 și 5: ăConvorbirile sau comunicările
interceptate și înregistrate care nu privesc fapta ce formează
obiectul cercetării sau nu contribuie la identificarea ori
localizarea participanților se arhivează la sediul parchetului, în
locuri speciale, în plic sigilat, cu asigurarea confidențialității, și
pot fi transmise judecătorului sau completului învestit cu
soluționarea cauzei, la solicitarea acestuia. La soluționarea
definitivă a cauzei, acestea vor fi șterse sau, după caz, distruse
de către procuror, încheindu-se în acest sens un proces-verbal.
Convorbirile sau comunicările interceptate și înregistrate pot
fi folosite și în altă cauză penală dacă din cuprinsul acestora
rezultă date sau informații concludente și utile privitoare la
pregătirea sau săvârșirea unei alte infracțiuni dintre cele
prevăzute la art. 911 alin. 1 și 2.”
— Art. 913 alin. 3: ăLa procesul-verbal se atașează, în plic
sigilat, o copie a suportului care conține înregistrarea convorbirii.
Suportul original se păstrează la sediul parchetului, în locuri
speciale, în plic sigilat, și va fi pus la dispoziția instanței, la
solicitarea acesteia. După sesizarea instanței, copia suportului
care conține înregistrarea convorbirii și copii de pe proceseleverbale se păstrează la grefa instanței, în locuri speciale, în plic
sigilat, la dispoziția exclusivă a judecătorului sau completului
învestit cu soluționarea cauzei.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 referitor la Egalitatea în drepturi, art. 20 alin. (2)
referitor la prioritatea reglementărilor care conțin dispoziții mai
favorabile, art. 124 referitor la Înfăptuirea justiției, precum și ale
art. 5 paragraful 1 și 3 și art. 6 paragraful 1 și paragraful 3 lit. b)
și d) din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 709 din 17 iunie 2008, publicată
în Monitorul Oficial al României, Partea I, nr. 570 din 29 iulie
2008, și Deciziei nr. 410 din 10 aprilie 2008, publicată în
Monitorul Oficial al României, Partea I, nr. 338 din 1 mai 2008,
Curtea a statuat că textele legale criticate, ca de altfel întreaga
secțiune din Codul de procedură penală, referitoare la
interceptările și înregistrările audio sau video, prevăd suficiente
garanții, prin reglementarea în detaliu a justificării emiterii
autorizației, a condițiilor și a modalităților de efectuare a
înregistrărilor, a instituirii unor limite cu privire la durata măsurii,
a consemnării și certificării autenticității convorbirilor înregistrate,
a redării integrale a acestora, a definirii persoanelor care sunt
supuse interceptării, iar eventuala nerespectare a acestor
reglementări nu constituie o problemă de constituționalitate, ci
una de aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a arătat că este neîntemeiată și
susținerea privind imposibilitatea inculpatului de a lua cunoștință
despre conținutul interceptărilor efectuate și, eventual, de a se
apăra demonstrând că înregistrările și interceptările sunt
obținute ilegal, deoarece, potrivit dispozițiilor art. 913 alin. 4 din
Codul de procedură penală, la prezentarea materialului de
urmărire penală procurorul este obligat să prezinte învinuitului
sau inculpatului procesele-verbale în care sunt redate
convorbirile înregistrate și să asigure, la cerere, ascultarea
acestora. Potrivit art. 916 alin. 1 din același cod, mijloacele de
probă referitoare la interceptările și înregistrările audio sau video
pot fi supuse expertizei tehnice la cererea procurorului, a părților
interesate sau, din oficiu, de către instanța de judecată, legislația
procedurală penală română asigurând controlul prin justiție și în
acest domeniu, judecătorul având datoria să examineze

13

MONITORUL OFICIAL AL ROMÂNIEI, PARTEA I, Nr. 902/20.XII.2011
valabilitatea acestora sub toate aspectele legalității și temeiniciei
autorizării și efectuării înregistrărilor.
Asupra problemelor ce țin de nulitatea înregistrărilor
convorbirilor telefonice, întrucât nu îndeplinesc condițiile de
legalitate și proporționalitate, Curtea de la Strasbourg, prin
Decizia de admisibilitate din 6 mai 2003 pronunțată în Cauza
Coban (Asim Babuscum) împotriva Spaniei, a statuat că
admisibilitatea probelor este o problemă ce ține de
reglementările naționale și că revine jurisdicțiilor naționale să
aprecieze elementele care le sunt prezentate, respectiva
condamnare penală intervenind în urma unei proceduri
contradictorii, pe baza probelor discutate de părți. Reclamantul
a avut posibilitatea de a interoga martorii audiați și de a
contracara depozițiile care îi erau defavorabile. De asemenea,
în privința înregistrărilor convorbirilor telefonice s-a constatat că
instanțele naționale au confirmat legalitatea strângerii acestor
probe, iar reclamantul ar fi putut face observații în fața
judecătorului cu privire la aceste înregistrări, care nu au
constituit, de altfel, singurul mijloc de probă invocat de acuzare.
În același context, și în Hotărârea din 16 noiembrie 2006,
pronunțată în Cauza Klimentyev împotriva Rusiei,
paragraful 124, Curtea Europeană a Drepturilor Omului a statuat
că, pentru a asigura dreptul la un proces echitabil, este esențial
ca toate probele să fie prezentate de față cu acuzatul, în cadrul
unei audieri publice, pentru a se putea oferi contraargumente.
Acest lucru nu înseamnă totuși că declarațiile martorilor trebuie
făcute în fața tribunalului pentru a fi admise ca mijloace de

probă. Utilizarea declarațiilor din faza de instrucție penală a
cazului nu încalcă, în principiu, art. 6 paragraful 3 din Convenția
pentru apărarea drepturilor omului și a libertăților fundamentale,
atât timp cât se respectă dreptul la apărare. De regulă, acest
drept impune ca acuzatul să aibă ocazia de a pune întrebări
martorului care depune mărturie împotriva sa, fie atunci când
face aceste declarații, fie într-un stadiu ulterior al procedurilor.
În ceea ce privește critica referitoare la art. 913 alin. 3 din
Codul de procedură penală, Curtea a constatat că aceasta este
neîntemeiată. Astfel, potrivit textului legal criticat, copia
suportului care conține înregistrarea convorbirii și copii de pe
procesele-verbale se păstrează la grefa instanței în locuri
speciale, la dispoziția exclusivă a judecătorului sau a completului
învestit cu soluționarea cauzei. Or, susținerea potrivit căreia
judecătorul nu mai este imparțial și, totodată, partea interesată
nu își mai poate formula o apărare eficientă, conformă cu
exigențele art. 6 paragraful 3 lit. b) din Convenția pentru
apărarea drepturilor omului și a libertăților fundamentale, nu
poate fi primită, întrucât premisa de la care pornește
argumentația critică este greșită. Astfel, judecătorul are la
dispoziție copii ale suportului care conține înregistrarea și ale
proceselor-verbale, acestea fiind depuse la dosar alături de
celelalte probe și spre știința tuturor părților, care, iată, au
libertatea de a-și formula o apărare eficientă, în timp util și în
deplină cunoștință de cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 912 alin. 4 și 5 și art. 913 alin. 3 din Codul
de procedură penală, excepție ridicată de Ștefan Tudor în Dosarul nr. 17.531/3/2008 al Înaltei Curți de Casație și Justiție — Secția
penală.
Definitivă și general obligatorie.
Pronunțată în ședința publică din data de 15 noiembrie 2011.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.516
din 15 noiembrie 2011

referitoare la excepția de neconstituționalitate a dispozițiilor art. 911—916 din Codul de procedură
penală, precum și a dispozițiilor art. 146 și art. 215 alin. 5 din Codul penal
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Afrodita Laura Tutunaru

— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a prevederilor art. 911—916 din Codul de procedură penală,

14

MONITORUL OFICIAL AL ROMÂNIEI, PARTEA I, Nr. 902/20.XII.2011

precum și a dispozițiilor art. 146 și art. 215 alin. 5 din Codul
penal, excepție ridicată de Maria Schutz, Ion Dascălu și Corneliu
Popa în Dosarul nr. 5.813/111/2007 al Tribunalului Bihor —
Secția penală și care formează obiectul Dosarului Curții
Constituționale nr. 214D/2011.
La apelul nominal se prezintă personal partea Mihai
Ciobanu, precum și reprezentantul părții Societatea Comercială
ăElectrocentrale” — S.A. din Oradea, în persoana doamnei
avocat Nicoleta Negrea din cadrul Baroului București, cu
delegație la dosar, și se constată lipsa celorlalte părți, față de
care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului părții Societatea Comercială
ăElectrocentrale” — S.A din Oradea, care pune concluzii de
respingere a excepției de neconstituționalitate ca neîntemeiată.
De asemenea, partea Mihai Ciobanu solicită admiterea
excepției de neconstituționalitate.
Reprezentantul Ministerului Public pune concluzii de
respingere a excepției ca neîntemeiată, sens în care face
trimitere la jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 25 iunie 2010, pronunțată în Dosarul
nr. 5.813/111/2007, Tribunalul Bihor — Secția penală a
sesizat Curtea Constituțională cu excepția de
neconstituționalitate a prevederilor art. 911—916 din Codul
de procedură penală, precum și a dispozițiilor art. 146 și
art. 215 alin. 5 din Codul penal, excepție ridicată de Maria
Schutz, Ion Dascălu și Corneliu Popa într-un dosar având ca
obiect soluționarea unei cauze penale la fond, în care se fac
cercetări cu privire la săvârșirea infracțiunii prevăzute de art. 215
alin. 5 raportat la art. 146 din Codul penal și în care s-au efectuat
înregistrări în temeiul art. 911—916 din Codul de procedură
penală.
În motivarea excepției de neconstituționalitate autorul
Corneliu Popa susține că prevederile art. 146 și art. 215 alin. 5
din Codul penal contravin dispozițiilor constituționale ale art. 21
alin. (3) referitor la dreptul la un proces echitabil, art. 23 alin. (11)
și (12) referitor la prezumția de nevinovăție și la principiul
legalității pedepsei, art. 73 alin. (3) lit. h) referitor la stabilirea
prin lege organică a infracțiunilor, pedepselor și regimului de
executare a acestora și art. 11 referitor la Dreptul internațional
și dreptul intern și art. 20 referitor la Tratatele internaționale
privind drepturile omului, raportate la art. 6 — Dreptul la un
proces echitabil și art. 7 — Nicio pedeapsă fără lege din
Convenția pentru apărarea drepturilor omului și a libertăților
fundamentale, deoarece condiționarea incriminării de cuantumul
unui prejudiciu eventual pune în mare pericol însuși dreptul la un
proces echitabil, având în vedere că atât existența prejudiciului,
cât și cuantumul acestuia sunt chestiuni care nu pot fi stabilite
decât printr-o hotărâre judecătorească definitivă, inculpatul
aflându-se pe tot parcursul procesului penal sub protecția
prezumției de nevinovăție.
Autorii Maria Schutz și Ion Dascălu susțin că prevederile
art. 911—916 din Codul de procedură penală contravin
dispozițiilor constituționale ale art. 26 referitor la Viața intimă,
familială și privată, art. 28 referitor la Secretul corespondenței,
art. 53 referitor la Restrângerea exercițiului unor drepturi sau al
unor libertăți, precum și dispozițiilor art. 8 din Convenția pentru
apărarea drepturilor omului și a libertăților fundamentale referitor
la Dreptul la respectarea vieții private și de familie, în măsura în
care sunt interpretate ca fiind incidente și înainte de începerea
urmăririi penale împotriva unei persoane.
Tribunalul Bihor — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911—916 din Codul de procedură penală —
Condițiile și cazurile de interceptare și înregistrare a convorbirilor
sau comunicărilor efectuate prin telefon sau prin orice mijloc
electronic de comunicare, Organele care efectuează
interceptarea și înregistrarea, Certificarea înregistrărilor, Alte
înregistrări, Înregistrările de imagini și Verificarea mijloacelor de
probă și dispozițiile art. 215 alin. 5 din Codul penal —
Înșelăciunea și art. 146 din Codul penal — Consecințe deosebit
de grave.
Autorii excepției de neconstituționalitate susțin că prevederile
legale menționate încalcă dispozițiile constituționale ale art. 21
alin. (3) referitor la dreptul la un proces echitabil, art. 23 alin. (11)
și (12) referitor la prezumția de nevinovăție și la principiul
legalității pedepsei, art. 26 referitor la Viața intimă, familială și
privată, art. 28 referitor la Secretul corespondenței, art. 53
referitor la Restrângerea exercițiului unor drepturi sau al unor
libertăți, art. 73 alin. (3) lit. h) referitor la stabilirea prin lege
organică a infracțiunilor, pedepselor și regimului de executare a
acestora, art. 11 referitor la Dreptul internațional și dreptul intern
și art. 20 referitor la Tratatele internaționale privind drepturile
omului, raportate la dispozițiile art. 6 — Dreptul la un proces
echitabil, art. 7 — Nicio pedeapsă fără lege și art. 8 — Dreptul
la respectarea vieții private și de familie din Convenția pentru
apărarea drepturilor omului și a libertăților fundamentale.
1. Examinând excepția de neconstituționalitate, Curtea
constată că dispozițiile art. 911—916 din Codul de procedură
penală au mai fost supuse controlului său din perspectiva unor
critici similare. Astfel, cu prilejul pronunțării Deciziei nr. 252 din
17 februarie 2011, publicată în Monitorul Oficial al României,
Partea I, nr. 266 din 15 aprilie 2011, Deciziei nr. 1.373 din
26 octombrie 2010, publicată în Monitorul Oficial al României,
Partea I, nr. 42 din 18 ianuarie 2011 și Deciziei nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, Curtea Constituțională
a respins ca neîntemeiată excepția de neconstituționalitate a
dispozițiilor art. 911—916 din Codul de procedură penală,
statuând că interceptările și înregistrările audio sau video prevăd
suficiente garanții, prin reglementarea în detaliu a justificării
emiterii autorizației, a condițiilor și a modalităților de efectuare a
înregistrărilor, a instituirii unor limite cu privire la durata măsurii,
a consemnării și certificării autenticității convorbirilor înregistrate,
a redării integrale a acestora, a definirii persoanelor care sunt
supuse interceptării, iar eventuala nerespectare a acestor
reglementări nu constituie o problemă de constituționalitate, ci
una de aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”,
sens în care numai instanțele de judecată de drept comun sunt
singurele competente să hotărască asupra incidenței textelor
contestate într-un anumit moment procesual.
De asemenea, Curtea a mai statuat că nu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși

MONITORUL OFICIAL AL ROMÂNIEI, PARTEA I, Nr. 902/20.XII.2011
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare într-o
societate democratică, în vederea asigurării securității naționale,
apărării ordinii publice ori prevenirii săvârșirii de infracțiuni.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că nu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale.
În plus, însăși Curtea Europeană a Drepturilor Omului a
validat prevederile legale contestate prin Hotărârea din 26 aprilie
2007, pronunțată în Cauza Dumitru Popescu împotriva
României (2), paragraful 82. Astfel, după ce a reținut existența
unei încălcări a art. 8 din Convenția pentru apărarea drepturilor
omului și a libertăților fundamentale, motivat de împrejurarea că
la data comiterii faptelor legislația în materie era alta, a afirmat
că în noul cadru legislativ (prin modificările aduse de Legea
nr. 281/2003 privind modificarea și completarea Codului de
procedură penală și a unor legi speciale și Legea nr. 356/2006
pentru modificarea și completarea Codului de procedură penală,
precum și pentru modificarea altor legi) există numeroase
garanții în materie de interceptare și de transcriere a
comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă
protecție împotriva amestecului arbitrar în exercitarea dreptului
la viață privată al persoanei, legea folosind termeni cu un înțeles
univoc.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
2. În ceea ce privește excepția de neconstituționalitate a
dispozițiilor art. 146 și art. 215 alin. 5 din Codul penal, Curtea
constată următoarele:

15

Prin Decizia nr. 296 din 23 martie 2010, publicată în
Monitorul Oficial al României, Partea I, nr. 295 din 6 mai 2010,
Curtea Constituțională a respins ca neîntemeiată excepția de
neconstituționalitate a dispozițiilor art. 215 alin. 5 raportat la
art. 146 din Codul penal, statuând că art. 146 din Codul penal
cuprinde o normă cu caracter explicativ prin care se lămurește
înțelesul expresiei ăconsecințe deosebit de grave”. Această
reglementare este necesară cu atât mai mult cu cât legiuitorul a
prevăzut consecințele deosebit de grave ca element
circumstanțial în conținutul agravant al mai multor infracțiuni.
Din verificările efectuate, Curtea constată că Decizia
nr. 296/2010 a fost pronunțată ca urmare a sesizării prin
încheierea din 9 aprilie 2009, pronunțată în Dosarul
nr. 5.813/111/2007 al Tribunalului Bihor — Secția penală, deci
în aceeași cauză cu cea prezentă. La acea dată excepția de
neconstituționalitate a avut ca obiect dispozițiile art. 300 din
Codul de procedură penală, art. 215 alin. 5 raportat la art. 146
din Codul penal, art. 13 alin. (12) din Ordonanța de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 80—88 din Legea nr. 304/2004
privind organizarea judiciară, excepție ridicată de Maria I.
Schutz, Corneliu C. Popa, Mihai I. Ciobanu și Ion M. Dascălu.
Potrivit încheierii de sesizare din 9 aprilie 2009 rezultă că
avocatul Sava Ion, în calitate de apărător al inculpatului Corneliu
C. Popa, fără a depune note scrise a considerat că excepțiile
de neconstituționalitate sunt fondate (deci inclusiv excepția de
neconstituționalitate a dispozițiilor art. 215 alin. 5 raportat la
art. 146 din Codul penal invocată și în prezenta cauză), sens în
care a susținut că se impune sesizarea instanței de contencios
constituțional. Pe cale de consecință, potrivit dispozitivului acelei
încheieri pronunțate în Dosarul nr. 5.813/111/2007, Curtea
Constituțională a fost sesizată de Tribunalul Bihor — Secția
penală cu toate excepțiile invocate de Maria I. Schutz, Corneliu
C. Popa, Mihai I. Ciobanu și Ion M. Dascălu.
Așa fiind, Curtea Constituțională constată că, urmare
autorității de lucru judecat, prezenta excepție este inadmisibilă,
deoarece are același obiect (respectiv art. 215 alin. 5 raportat la
art. 146 din Codul penal), a fost invocată în același dosar al
aceleiași instanțe (respectiv Dosarul nr. 5.813/111/2007 al
Tribunalului Bihor — Secția penală) și a fost ridicată de același
autor (respectiv Corneliu Popa).

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 911—916 din Codul de procedură penală,
excepție ridicată de Maria Schutz și Ion Dascălu în Dosarul nr. 5.813/111/2007 al Tribunalului Bihor — Secția penală.
2. Respinge, ca inadmisibilă, excepția de neconstituționalitate a dispozițiilor art. 146 și art. 215 alin. 5 din Codul penal,
excepție ridicată de Corneliu Popa în același dosar al aceleiași instanțe.
Definitivă și general obligatorie.
Pronunțată în ședința publică din data de 15 noiembrie 2011.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

16

MONITORUL OFICIAL AL ROMÂNIEI, PARTEA I, Nr. 902/20.XII.2011

RECTIFICĂRI
La Hotărârea Guvernului nr. 1.391/2006 pentru aprobarea Regulamentului de aplicare a Ordonanței de urgență
a Guvernului nr. 195/2002 privind circulația pe drumurile publice, publicată în Monitorul Oficial al României, Partea I,
nr. 876 din 26 octombrie 2006, se face următoarea rectificare:
— în anexa nr. 1, la art. 142 lit. e), în loc de: ă... înainte și înainte de acestea;” se va citi: ă... înainte și după
acestea;”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 902/20.XII.2011 conține 16 pagini.

Prețul: 3,20 lei

&JUYDGY|528635]
ISSN 1453—4495

