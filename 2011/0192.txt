Anul 179 (XXIII) — Nr. 192

PARTEA I

Luni, 21 martie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 3 din 18 ianuarie 2011 referitoare la excepția de
neconstituționalitate a dispozițiilor art. 322 din Codul
de procedură civilă ....................................................

2–3

Decizia nr. 16 din 18 ianuarie 2011 referitoare la excepția de
neconstituționalitate a prevederilor art. 75 alin. (111) din
Legea nr. 304/2004 privind organizarea judiciară ........

3–5

Decizia nr. 32 din 18 ianuarie 2011 referitoare la excepția de
neconstituționalitate a dispozițiilor art. 581 și art. 582
din Codul de procedură civilă ....................................

6–7

Decizia nr. 35 din 20 ianuarie 2011 referitoare la excepția de
neconstituționalitate a dispozițiilor art. 394 alin. 1 lit. e)
din Codul de procedură penală ..................................

7–8

Decizia nr. 37 din 20 ianuarie 2011 referitoare la excepția de
neconstituționalitate a dispozițiilor art. 2781 alin. 2 din
Codul de procedură penală ........................................

8–11

Decizia nr. 57 din 27 ianuarie 2011 referitoare la excepția de
neconstituționalitate a prevederilor art. 480 din Codul
civil ............................................................................

11–12

Decizia nr. 60 din 27 ianuarie 2011 referitoare la excepția de
neconstituționalitate a dispozițiilor art. 5, art. 10 pct. 1
și 2, art. 19, art. 95 și art. 159 din Codul de procedură
civilă ..........................................................................

12–14

Decizia nr. 89 din 27 ianuarie 2011 referitoare la excepția de
neconstituționalitate a dispozițiilor art. IV din
Ordonanța de urgență a Guvernului nr. 114/2009
privind unele măsuri financiar-bugetare și art. 16
alin. (1) din Legea bugetului asigurărilor sociale de stat
pe anul 2010 nr. 12/2010............................................

14–16

2

MONITORUL OFICIAL AL ROMÂNIEI, PARTEA I, Nr. 192/21.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 3
din 18 ianuarie 2011

referitoare la excepția de neconstituționalitate a dispozițiilor art. 322 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 322 din Codul de procedură civilă, excepție
ridicată de Ileana Constantinescu Godeanu în Dosarul
nr. 5.464/2/2008 al Curții de Apel București — Secția a III-a civilă
și pentru cauze cu minori și de familie.
Dosarul a fost repus pe rol în ședința din 16 decembrie 2010,
din cauza imposibilității constituirii legale a completului de
judecată.
La apelul nominal se prezintă autorul excepției, lipsind partea
Stana Brânzei, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul autoarei excepției, care depune la dosar un set de acte
și solicită admiterea criticilor de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât critica nu respectă condițiile legale cu privire la motivare.
C U R T E A,

având în vedere actele și lucrările dosarului, reține următoarele:
Prin Încheierea din 24 februarie 2010, pronunțată în Dosarul
nr. 5.464/2/2008, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională pentru soluționarea excepției de
neconstituționalitate a dispozițiilor art. 322 din Codul de
procedură civilă, excepție ridicată de Ileana Constantinescu
Godeanu într-o cauză având ca obiect soluționarea unei cereri
de revizuire.
În motivarea excepției de neconstituționalitate autorul
susține că dispozițiile art. 322 încalcă prevederile constituționale
cuprinse în art. 21 și 53, fără a motiva în ce constă această
încălcare.
Curtea de Apel București — Secția a III-a civilă și pentru
cauze cu minori și de familie apreciază că excepția de
neconstituționalitate este neîntemeiată, întrucât revizuirea este
o cale extraordinară de atac care poate fi exercitată numai în
condițiile și pentru motivele expres și limitativ prevăzute de lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 322 din Codul de procedură civilă, text de lege
care are următorul cuprins: ăRevizuirea unei hotărâri rămase
definitivă în instanța de apel sau prin neapelare, precum și a
unei hotărâri date de o instanță de recurs atunci când evocă
fondul, se poate cere în următoarele cazuri:
1. dacă dispozitivul hotărârii cuprinde dispoziții potrivnice ce
nu se pot aduce la îndeplinire;
2. dacă s-a pronunțat asupra unor lucruri care nu s-au cerut
sau nu s-a pronunțat asupra unui lucru cerut, ori s-a dat mai mult
decât s-a cerut;
3. dacă obiectul pricinii nu se află în ființă;
4. dacă un judecător, martor sau expert, care a luat parte la
judecată, a fost condamnat definitiv pentru o infracțiune
privitoare la pricină sau dacă hotărârea s-a dat în temeiul unui
înscris declarat fals în cursul sau în urma judecății ori dacă un
magistrat a fost sancționat disciplinar pentru exercitarea funcției
cu rea-credință sau gravă neglijență în acea cauză;
5. dacă, după darea hotărârii, s-au descoperit înscrisuri
doveditoare, reținute de partea potrivnică sau care nu au putut
fi înfățișate dintr-o împrejurare mai presus de voința părților, ori
dacă s-a desființat sau s-a modificat hotărârea unei instanțe pe
care s-a întemeiat hotărârea a cărei revizuire se cere;
6. dacă statul ori alte persoane juridice de drept public sau de
utilitate publică, dispăruții, incapabilii sau cei puși sub curatelă
sau consiliul judiciar nu au fost apărați deloc sau au fost apărați
cu viclenie de cei însărcinați să-i apere;
7. dacă există hotărâri definitive potrivnice date de instanțe
de același grad sau de grade deosebite, în una și aceeași
pricină, între aceleași persoane, având aceeași calitate.
Aceste dispoziții se aplică și în cazul când hotărârile
potrivnice sunt date de instanțe de recurs. În cazul când una
dintre instanțe este Înalta Curte de Casație și Justiție, cererea de
revizuire se va judeca de această instanță;
8. dacă partea a fost împiedicată să se înfățișeze la judecată
și să înștiințeze instanța despre aceasta, dintr-o împrejurare mai
presus de voința sa;
9. dacă Curtea Europeană a Drepturilor Omului a constatat
o încălcare a drepturilor sau libertăților fundamentale datorată
unei hotărâri judecătorești, iar consecințele grave ale acestei
încălcări continuă să se producă și nu pot fi remediate decât prin
revizuirea hotărârii pronunțate;
10. dacă, după ce hotărârea a devenit definitivă, Curtea
Constituțională s-a pronunțat asupra excepției invocate în acea
cauză, declarând neconstituțională legea, ordonanța ori o
dispoziție dintr-o lege sau dintr-o ordonanță care a făcut obiectul
acelei excepții ori alte dispoziții din actul atacat, care, în mod

MONITORUL OFICIAL AL ROMÂNIEI, PARTEA I, Nr. 192/21.III.2011
necesar și evident, nu pot fi disociate de prevederile menționate
în sesizare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1) și (2) privind accesul liber la justiție
și în art. 53 privind restrângerea exercițiului unor drepturi sau al
unor libertăți, precum și art. 13 privind dreptul la un recurs efectiv
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că asupra constituționalității dispozițiilor art. 322 pct. 5
din Codul de procedură civilă s-a mai pronunțat, exemplu fiind
Decizia nr. 876 din 6 iulie 2010, publicată în Monitorul Oficial al
României, Partea I, nr. 524 din 28 iulie 2010. Cu acel prilej,
Curtea a reținut că prevederile legale criticate sunt norme de
procedură, iar, în conformitate cu dispozițiile art. 126 alin. (2) și
ale art. 129 din Constituție, procedura de judecată și exercitarea
căilor de atac împotriva hotărârilor judecătorești sunt stabilite
numai prin lege. Din aceste norme constituționale reiese că
legiuitorul are libertatea de a stabili condițiile în care părțile
interesate și Ministerul Public pot exercita căile de atac, cu
respectarea normelor și principiilor consacrate prin Legea
fundamentală și prin actele juridice internaționale la care
România este parte.
De asemenea, Curtea a constatat că revizuirea este o cale
extraordinară de atac promovată pentru a îndrepta erorile de

3

fapt, în scopul restabilirii adevărului în cauză, ceea ce este în
deplină concordanță cu prevederile art. 124 din Constituție
privind înfăptuirea justiției. Interesul legat de stabilitatea
hotărârilor judecătorești definitive, precum și a raporturilor
juridice care au fost supuse controlului instanțelor prin hotărârile
respective a impus ca legea să stabilească riguros și limitativ
cazurile și motivele pentru care se poate exercita această cale
de atac, precum și modul în care acestea pot fi probate. Din
această perspectivă, prevederile legale criticate nu aduc
atingere egalității în drepturi, accesului liber la justiție sau
dreptului la un proces echitabil.
De altfel, instanța de contencios constituțional a stabilit în
jurisprudența sa că accesul liber la justiție nu presupune să fie
asigurat accesul la toate structurile judecătorești — judecătorii,
tribunale, curți de apel, Înalta Curte de Casație și Justiție — și
la toate căile de atac prevăzute de lege, deoarece competența
și procedura de judecată sunt stabilite de legiuitor, iar acesta,
asigurând posibilitatea de a ajunge în fața instanțelor
judecătorești în condiții de egalitate, poate stabili reguli
deosebite.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin decizia menționată, cât și
considerentele care au fundamentat-o sunt valabile și în privința
întregului art. 322 din Codul de procedură civilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 322 din Codul de procedură civilă, excepție
ridicată de Ileana Constantinescu Godeanu în Dosarul nr. 5.464/2/2008 al Curții de Apel București — Secția a III-a civilă și pentru
cauze cu minori și de familie.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 16
din 18 ianuarie 2011

referitoare la excepția de neconstituționalitate a prevederilor art. 75 alin. (111)
din Legea nr. 304/2004 privind organizarea judiciară
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 75 alin. (111) din Legea nr. 304/2004 privind
organizarea judiciară, excepție ridicată de Alina Daniela
Ghinescu, Ioana Dana Căciulă și Creola Neagu în Dosarul

4

MONITORUL OFICIAL AL ROMÂNIEI, PARTEA I, Nr. 192/21.III.2011

nr. 1.703/1/2010 al Înaltei Curți de Casație și Justiție — Secția
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de admitere a excepției de neconstituționalitate,
deoarece prevederile de lege criticate creează premisele unei
discriminări între procurorii cărora li s-a recunoscut gradul
profesional de procuror al Parchetului de pe lângă Înalta Curte
de Casație și Justiție și cei cărora, deși aflați în situații similare,
nu li s-a recunoscut acest grad profesional.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2010, pronunțată în Dosarul
nr. 1.703/1/2010, Înalta Curte de Casație și Justiție — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 75 alin. (111) din Legea nr. 304/2004 privind
organizarea judiciară. Excepția de neconstituționalitate a fost
ridicată de Alina Daniela Ghinescu, Ioana Dana Căciulă și
Creola Neagu într-o cauză având ca obiect soluționarea
recursului declarat împotriva unei hotărâri a Plenului Consiliului
Superior al Magistraturii prin care au fost respinse cererile de
recunoaștere a gradului profesional corespunzător Parchetului
de pe lângă Înalta Curte de Casație și Justiție.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor constituționale ale art. 16 alin. (1) privind egalitatea
în fața legii, ale art. 41 alin. (1) privind munca și protecția socială
a muncii, precum și dispozițiilor art. 14 din Convenția pentru
apărarea drepturilor omului și a libertăților fundamentale, privind
interzicerea discriminării.
În acest sens, arată că procurorii din cadrul Direcției de
Investigare a Infracțiunilor de Criminalitate Organizată și
Terorism nu au posibilitatea reală de a participa la concursurile
de promovare în funcții de execuție a procurorilor, întrucât
promovarea unui astfel de concurs echivalează cu demisia din
cadrul direcției, odată cu numirea în noua funcție. Această stare
de fapt creează o situație discriminatorie pentru magistrații
încadrați în structurile specializate DIICOT sau DNA, întrucât în
perioada în care activează în aceste structuri nu au posibilitatea
de a participa la concursurile de promovare a magistraților
organizate anual de Institutul Național al Magistraturii, iar în
momentul în care părăsesc aceste structuri sunt obligați să
revină la gradul profesional de execuție și la salarizarea
corespunzătoare acestuia avute anterior.
În plus, se creează o situație discriminatorie față de ceilalți
colegi magistrați, care, părăsind structurile specializate (DIICOT
sau DNA) înainte de intrarea în vigoare a Ordonanței de urgență
a Guvernului nr. 56/2009, și-au păstrat gradul profesional și
salarizarea corespunzătoare Parchetului de pe lângă Înalta
Curte de Casație și Justiție și nicidecum nu au redobândit gradul
profesional de execuție și salarizarea corespunzătoare acestuia
avute anterior. Prin urmare, arată că această limitare este
absolut injustă, fără o fundamentare rezonabilă, și contravine și
jurisprudenței Curții Europene a Drepturilor Omului care, prin
Hotărârea din 6 aprilie 2000, pronunțată în Cauza Thlimmenos
contra Greciei, a statuat că ădreptul de a nu fi discriminat,
garantat de Convenție, este încălcat nu numai atunci când
statele tratează în mod diferit persoane aflate în situații
analoage, fără a oferi justificări obiective și rezonabile, dar și
atunci când statele omit să trateze diferit, tot fără justificări

obiective și rezonabile, persoane aflate în situații diferite,
necomparabile”.
Înalta Curte de Casație și Justiție — Secția contencios
administrativ și fiscal consideră că excepția de
neconstituționalitate este neîntemeiată, prevederile legale
criticate fiind constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, întrucât reprezintă norme juridice
care se aplică în mod egal tuturor persoanelor prevăzute în
ipoteza lor și sunt motivate, așa cum se prevede în preambulul
Ordonanței de urgență a Guvernului nr. 56/2009 pentru
completarea Legii nr. 304/2004 privind organizarea judiciară,
tocmai de necesitatea prevenirii pentru viitor a unor consecințe
care conduc la inechități profesionale și salariale între procurorii
care lucrează în cadrul acelorași parchete, fără a fi urmate
procedurile de concurs pentru avansarea în grad profesional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 75 alin. (111) din Legea nr. 304/2004 privind
organizarea judiciară, republicată în Monitorul Oficial al
României, Partea I, nr. 827 din 13 septembrie 2005, prevederi
introduse prin articolul unic pct. 1 din Ordonanța de urgență a
Guvernului nr. 56/2009 pentru completarea Legii nr. 304/2004
privind organizarea judiciară, publicată în Monitorul Oficial al
României, Partea I, nr. 381 din 4 iunie 2009, aprobată prin
Legea nr. 385/2009, publicată în Monitorul Oficial al României,
Partea I, nr. 890 din 18 decembrie 2009, având următorul
cuprins: ăDe la data revenirii la parchetul de unde provin sau la
alt parchet unde au dreptul să funcționeze potrivit legii, procurorii
care au activat în cadrul Direcției de Investigare a Infracțiunilor
de Criminalitate Organizată și Terorism își redobândesc gradul
profesional de execuție și salarizarea corespunzătoare acestuia
avute anterior sau pe cele dobândite ca urmare a promovării, în
condițiile legii, în timpul desfășurării activității în cadrul acestei
direcții.”
Autorii excepției de neconstituționalitate consideră că
prevederile de lege criticate contravin dispozițiilor constituționale
ale art. 16 alin. (1) privind egalitatea în fața legii, ale art. 41
alin. (1) privind munca și protecția socială a muncii, precum și
dispozițiilor art. 14 din Convenția pentru apărarea drepturilor
omului și a libertăților fundamentale, privind interzicerea
discriminării.
Examinând excepția de neconstituționalitate, Curtea reține
următoarele:
Legea nr. 304/2004 privind organizarea judiciară prevede
accesul procurorilor și judecătorilor cu o vechime de cel puțin
6 ani în aceste funcții în cadrul Direcției de Investigare a

MONITORUL OFICIAL AL ROMÂNIEI, PARTEA I, Nr. 192/21.III.2011
Infracțiunilor de Criminalitate Organizată și Terorism (denumită
în continuare DIICOT) și al Direcției Naționale Anticorupție
(denumită în continuare DNA) din cadrul Parchetului de pe lângă
Înalta Curte de Casație și Justiție, indiferent de nivelul
parchetului unde aceștia funcționează.
Astfel cum este prevăzut în preambulul Ordonanței de
urgență a Guvernului nr. 56/2009, începând din anul 2007, ăun
număr mare de procurori care au activat în cadrul DIICOT și
DNA, la data încetării activității în aceste structuri, revenind la
posturile ocupate anterior, au solicitat recunoașterea gradelor
profesionale specifice DIICOT și DNA, fără să fi parcurs
procedurile de concurs în vederea obținerii acestora, iar Înalta
Curte de Casație și Justiție a admis în mod constant asemenea
cereri prin hotărâri irevocabile”.
Așadar, Curtea reține că, anterior emiterii Ordonanței de
urgență a Guvernului nr. 56/2009, la data încetării activității la
DIICOT sau DNA, procurorii obțineau recunoașterea gradului
profesional de Parchet de pe lângă Înalta Curte de Casație și
Justiție fără să urmeze procedurile legale de concurs pentru
avansarea în grad profesional, inechitate înlăturată prin
introducerea prevederilor de lege criticate, potrivit cărora, de la
data revenirii la parchetul de unde provin sau la alt parchet unde
au dreptul să funcționeze potrivit legii, procurorii care au activat
în cadrul DIICOT își redobândesc gradul profesional de execuție
și salarizarea corespunzătoare acestuia avute anterior sau pe
cele dobândite ca urmare a promovării, în condițiile legii, în
timpul desfășurării activității în cadrul acestei direcții.
Prin urmare, Curtea constată că dispozițiile de lege criticate
nu contravin principiului egalității în fața legii, consacrat prin
art. 16 din Constituție, deoarece, așa cum a statuat Curtea
Constituțională în mod constant în jurisprudența sa, acest
principiu constituțional presupune instituirea unui tratament egal
pentru situații care, în funcție de scopul urmărit, nu sunt diferite.
De aceea, el nu exclude, ci, dimpotrivă, presupune soluții diferite
pentru situații diferite. (A se vedea Decizia nr. 1 din 8 februarie
1994, publicată în Monitorul Oficial al României, Partea I, nr. 69
din 16 martie 1994.) Or, procurorii care nu au urmat procedurile
legale de concurs pentru avansarea în grad profesional, dar
care au lucrat o perioadă în cadrul DIICOT sau DNA și li s-a
recunoscut, pe acea perioadă, gradul profesional corespunzător
acestor structuri, nu sunt în aceeași situație juridică cu cei care
au urmat procedurile de concurs pentru avansarea în grad
profesional, potrivit legii.
În același sens este și jurisprudența constantă a Curții
Europene a Drepturilor Omului, care a statuat, în aplicarea

5

prevederilor art. 14 privind interzicerea discriminării din
Convenția privind apărarea drepturilor omului și a libertăților
fundamentale, că reprezintă o încălcare a acestor prevederi
orice diferență de tratament săvârșită de stat între indivizi aflați
în situații analoage, fără o justificare obiectivă și rezonabilă (de
exemplu, prin Hotărârea din 13 iunie 1979, pronunțată în Cauza
Marckx împotriva Belgiei, și prin Hotărârea din 29 aprilie 2008,
pronunțată în Cauza Burden împotriva Regatului Unit al Marii
Britanii).
Totodată, prin Hotărârea din 6 aprilie 2000, pronunțată în
Cauza Thlimmenos contra Greciei, Curtea Europeană a
Drepturilor Omului a statuat că dreptul de a nu fi discriminat,
garantat de Convenție, este încălcat nu numai atunci când
statele tratează în mod diferit persoane aflate în situații
analoage, fără a exista justificări obiective și rezonabile (a se
vedea, spre exemplu, Hotărârea din 28 octombrie 1987,
pronunțată în Cauza Inze împotriva Austriei), dar și atunci când
statele omit să trateze diferit, tot fără a exista justificări obiective
și rezonabile, persoane aflate în situații diferite.
Astfel, susținerile autorilor excepției de neconstituționalitate
în sensul că dispozițiile de lege criticate creează discriminări față
de magistrații care, părăsind structurile specializate (DIICOT sau
DNA) înainte de intrarea în vigoare a Ordonanței de urgență a
Guvernului nr. 56/2009, și-au păstrat gradul profesional și
salarizarea corespunzătoare Parchetului de pe lângă Înalta
Curte de Casație și Justiție nu pot fi primite, deoarece,
dimpotrivă, dispozițiile de lege criticate au fost introduse tocmai
pentru a elimina inechitățile din sistem.
Cu privire la pretinsa încălcare a art. 41 din Constituție,
potrivit căruia dreptul la muncă nu poate fi îngrădit, iar alegerea
profesiei, a meseriei sau a ocupației, precum și a locului de
muncă este liberă, Curtea constată că nici aceste susțineri nu
sunt întemeiate, deoarece, prin dispozițiile de lege criticate se
reglementează situația profesională a procurorilor care revin la
parchetul de unde provin sau la alt parchet, unde au dreptul să
funcționeze potrivit legii, după ce au activat în cadrul DIICOT și
își redobândesc gradul profesional de execuție și salarizarea
corespunzătoare acestuia avute anterior sau pe cele dobândite
ca urmare a promovării, în condițiile legii, în timpul desfășurării
activității în cadrul acestei direcții. Or, în condițiile în care
delegarea sau numirea la DIICOT au fost făcute cu acordul
procurorilor, Curtea constată că nu se poate susține teza
îngrădirii dreptului la muncă sau a alegerii profesiei.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 75 alin. (111) din Legea nr. 304/2004 privind
organizarea judiciară, excepție ridicată de Alina Daniela Ghinescu, Ioana Dana Căciulă și Creola Neagu în Dosarul nr. 1.703/1/2010
al Înaltei Curți de Casație și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

6

MONITORUL OFICIAL AL ROMÂNIEI, PARTEA I, Nr. 192/21.III.2011
CURTEA CONSTITUȚIONALĂ

D E C I Z I A Nr. 32
din 18 ianuarie 2011

referitoare la excepția de neconstituționalitate a dispozițiilor art. 581 și art. 582
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 581 și art. 582 din Codul de procedură civilă,
excepție ridicată de Obștea Moșnenilor Voineșari în Dosarul
nr. 642/198/2010 al Judecătoriei Brezoi.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 7 mai 2010, pronunțată în Dosarul
nr. 642/198/2010, Judecătoria Brezoi a sesizat Curtea
Constituțională cu excepția de neconstituționalitate a
prevederilor art. 581 și art. 582 din Codul de procedură
civilă.
Excepția a fost invocată de Obștea Moșnenilor Voineșari din
Voineasa într-un dosar având ca obiect emiterea unei ordonanțe
președințiale.
În motivarea excepției de neconstituționalitate autorul
acesteia consideră că procedura instituită de art. 581 și art. 582
din Codul de procedură civilă permite instanței să stabilească
anumite măsuri fără a analiza fondul cauzei, în baza unui
probatoriu insuficient și, uneori, fără citarea părților. Aceste
măsuri pot prejudicia în mod grav interesele părților din proces,
deoarece procedura nu permite analize temeinice și concrete
ale situațiilor de fapt supuse judecății și nu respectă principiul
contradictorialității. Dispozițiile criticate sunt neconstituționale,
întrucât prin interdicția impusă instanței de fond de a nu face
aprecieri asupra stării de fapt și asupra dreptului dedus judecății
se îngrădește dreptul părților de a-și susține poziția cu privire la
problemele de fapt și de drept ale cauzei, precum și asupra
probelor necesare aflării adevărului.
Măsurile vremelnice și urgente reglementate de art. 581 din
Codul de procedură civilă trebuie să se bazeze pe respectarea
dreptului de proprietate, nicidecum pe limitarea exercitării
acestuia.
De asemenea, prevederile art. 581 din Codul de procedură
civilă nu circumstanțiază caracterul vremelnic și executoriu al
ordonanței președințiale și nici situația exercitării căilor de atac
împotriva soluției pronunțate asupra fondului dreptului.
Judecătoria Brezoi consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 581 și art. 582 din Codul de procedură civilă,
prevederi care au următorul conținut:
— Art. 581: ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”;
— Art. 582: ăOrdonanța este supusă recursului în termen de
5 zile de la pronunțare, dacă s-a dat cu citarea părților, și de la
comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) privind dreptul la un proces echitabil,
art. 44 alin. (1) și (2) privind dreptul de proprietate, art. 6
paragraful 1 din Convenția pentru apărarea drepturilor omului și
a libertăților fundamentale, precum și art. 1 din Protocolul nr. 1
la Convenție.
Examinând excepția de neconstituționalitate, Curtea reține
că s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, analizând criticile formulate cu privire la procedura
ordonanței președințiale în raport cu dispozițiile constituționale
privind egalitatea în drepturi și dreptul la un proces echitabil,

MONITORUL OFICIAL AL ROMÂNIEI, PARTEA I, Nr. 192/21.III.2011
Curtea, prin Decizia nr. 151 din 10 februarie 2009, publicată în
Monitorul Oficial al României, Partea I, nr. 125 din 2 martie 2009,
reținea că această procedură nu numai că nu aduce vreo
îngrădire dreptului oricărei persoane de a se adresa justiției
pentru apărarea drepturilor, a libertăților și a intereselor sale
legitime, ci, dimpotrivă, creează o posibilitate în plus pentru cel
vătămat într-un drept legitim de a se adresa justiției, prin cerere
de ordonanță președințială, și aceasta în cazuri grabnice, pentru
păstrarea unui drept care s-ar păgubi prin întârziere, pentru
prevenirea unei pagube iminente și care nu s-ar putea repara,
precum și pentru înlăturarea piedicilor ce s-ar ivi cu prilejul unei
executări.
De asemenea, prin Decizia nr. 729 din 13 septembrie 2007,
publicată în Monitorul Oficial al României, Partea I, nr. 745 din

7

2 noiembrie 2007, și prin Decizia nr. 996 din 6 noiembrie 2007,
publicată în Monitorul Oficial al României, Partea l, nr. 869 din
19 decembrie 2007, Curtea arăta că art. 581 și 582 din Codul de
procedură civilă nu restrâng dreptul la apărare, posibilitatea
atacării cu recurs a ordonanței președințiale, ca și cea a
contestării executării acesteia constituind un argument
suplimentar în sensul deplinei respectări a acestui drept
constituțional.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite sunt valabile și în
prezenta cauză, inclusiv în ceea ce privește dispozițiile art. 44
din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 581 și art. 582 din Codul de procedură
civilă, excepție ridicată de Obștea Moșnenilor Voineșari în Dosarul nr. 642/198/2010 al Judecătoriei Brezoi.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 35
din 20 ianuarie 2011

referitoare la excepția de neconstituționalitate a dispozițiilor art. 394 alin. 1 lit. e)
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 394 alin. 1 lit. e) din Codul de procedură
penală, excepție ridicată de Ana Orșa în Dosarul
nr. 902/57/2009 al Curții de Apel Craiova — Secția penală și
pentru cauze cu minori.
La apelul nominal se prezintă personal autorul excepției, care
solicită amânarea judecării cauzei în vederea atașării Dosarului
nr. 687/2005 al Judecătoriei Hațeg.
Reprezentantul Ministerului Public se opune cererii de
acordare a unui nou termen de judecată.
Curtea, deliberând, respinge cererea de amânare a
soluționării cauzei.
Cauza este în stare de judecată.

Autorul excepției solicită admiterea acesteia, reiterând
argumentele invocate în fața Curții de Apel Craiova — Secția
penală și pentru cauze cu minori, sens în care depune note
scrise la dosar.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia este nemulțumit, în realitate, de modul
de interpretare și aplicare a legii.
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2010, pronunțată în Dosarul
nr. 902/57/2009, Curtea de Apel Craiova — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 394
alin. 1 lit. e) din Codul de procedură penală.
Excepția a fost ridicată de Ana Orșa cu ocazia soluționării
unei cereri de revizuire.
În motivarea excepției de neconstituționalitate autorul
acesteia susține că prevederile art. 394 alin. 1 lit. a) din Codul
de procedură penală încalcă dreptul la apărare și dreptul la un
proces echitabil, întrucât instanța de judecată care a soluționat
inițial cererea de revizuire a respins-o pe motiv că cele două

8

MONITORUL OFICIAL AL ROMÂNIEI, PARTEA I, Nr. 192/21.III.2011

hotărâri judecătorești definitive nu sunt amândouă penale, una
fiind pronunțată de o instanță civilă.
Curtea de Apel Craiova — Secția penală și pentru cauze
cu minori apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 394 alin. 1 lit. e) din Codul de procedură penală,
care au următorul cuprins: ăRevizuirea poate fi cerută când:

[...] e) când două sau mai multe hotărâri judecătorești
definitive nu se pot concilia.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 24 alin. (1) referitoare la dreptul la apărare, precum și
ale art. 11 alin. (2) privind raportul dintre dreptul internațional și
dreptul intern și ale art. 20 referitoare la preeminența tratatelor
internaționale privind drepturile omului asupra legilor interne,
raportate la prevederile art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că autorul excepției nu formulează o veritabilă critică
de neconstituționalitate cu privire la dispozițiile art. 394 alin. 1
lit. e) din Codul de procedură penală, ci este nemulțumit, în
realitate, de modul de interpretare și de aplicare a prevederilor
de lege atacate. Or, Curtea a statuat în repetate rânduri că
aspectele ce țin de aplicarea legii nu pot fi cenzurate de
instanța de contencios constituțional, fiind de competența
instanței de judecată învestite cu soluționarea litigiului,
respectiv a celor ierarhic superioare în cadrul căilor de atac
prevăzute de lege.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 394 alin. 1 lit. e) din Codul de procedură penală,
excepție ridicată de Ana Orșa în Dosarul nr. 902/57/2009 al Curții de Apel Craiova — Secția penală și pentru cauze cu minori.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 37
din 20 ianuarie 2011

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 2781 alin. 2 din Codul de procedură penală,
excepție ridicată de Marin Frunză în Dosarul nr. 4.384/233/2009
al Judecătoriei Galați, de Emeric Matei în Dosarul
nr. 13.339/271/2009 al Tribunalului Bihor — Secția penală și de

MONITORUL OFICIAL AL ROMÂNIEI, PARTEA I, Nr. 192/21.III.2011
Angela Lazăr în Dosarul nr. 12.814/233/2008 al Tribunalului
Galați — Secția penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 954D/2010, nr. 1.214D/2010 și
nr. 1.660D/2010 au obiect identic, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.214D/2010 și
nr. 1.660D/2010 la Dosarul nr. 954D/2010, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 3 februarie 2010, pronunțată în Dosarul
nr. 4.384/233/2009, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Marin Frunză cu ocazia soluționării
plângerii împotriva unui act al procurorului de netrimitere în
judecată.
Prin Încheierea din 5 martie 2010, pronunțată în Dosarul
nr. 13.339/271/2009, Tribunalul Bihor — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală.
Excepția a fost ridicată de Emeric Matei cu ocazia soluționării
plângerii împotriva unui act al procurorului de netrimitere în
judecată.
Prin Încheierea din 20 ianuarie 2010, pronunțată în Dosarul
nr. 12.814/233/2008, Tribunalul Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală.
Excepția a fost ridicată de Angela Lazăr cu ocazia soluționării
recursului într-o cauză având ca obiect plângere împotriva unor
acte ale procurorului de netrimitere în judecată.
În motivarea excepției de neconstituționalitate autorii
acesteia susțin că prevederile art. 2781 alin. 2 din Codul de
procedură penală încalcă egalitatea în drepturi, accesul liber la
justiție, dreptul la un proces echitabil, dreptul la un recurs efectiv,
prezumția de nevinovăție, dreptul la apărare, dreptul la
informație, dreptul de petiționare și dreptul persoanei vătămate
de o autoritate publică, precum și condițiile și limitele restrângerii
exercițiului unor drepturi sau al unor libertăți. În acest sens, arată
că, în cazul în care procurorul ierarhic superior nu soluționează
plângerea în termen de 20 de zile, persoana vătămată este
ținută, sub sancțiunea decăderii, să se adreseze instanței în
termen de 20 de zile de la expirarea termenului inițial de
soluționare a plângerii de către procurorul ierarhic superior.

9

Astfel, persoana vătămată este sancționată pentru culpa
procurorului ierarhic superior, în condițiile în care textul de lege
criticat nu prevede nicio sancțiune pentru acesta din urmă.
Judecătoria Galați apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorul excepției.
Tribunalul Bihor — Secția penală apreciază că excepția
de neconstituționalitate este întemeiată. Astfel, consideră că
art. 2781 alin. 2 din Codul de procedură penală încalcă
dispozițiile constituționale ale art. 16 referitoare la egalitatea în
drepturi, ale art. 21 privind accesul liber la justiție, precum și ale
art. 20 referitoare la tratatele internaționale privind drepturile
omului, raportate la prevederile art. 6 referitoare la dreptul la un
proces echitabil din Convenția pentru apărarea drepturilor
omului și a libertăților fundamentale, întrucât condiționează
accesul la justiție de ătermenul inițial” incert, neprevizibil,
petentul nefiind în măsură să cunoască momentul la care începe
să curgă termenul de la expirarea căruia se calculează termenul
de formulare a plângerii, mai ales în cazul în care aceasta este
trimisă prin poștă sau este înregistrată la un organ judiciar
necompetent și remisă ulterior, potrivit art. 2781 alin. 13 din
Codul de procedură penală.
Tribunalul Galați — Secția penală consideră întemeiată
excepția de neconstituționalitate, întrucât prevederile art. 2781
alin. 2 din Codul de procedură penală lasă loc arbitrarului și
oferă posibilitatea depășirii în mod nejustificat a termenului de
20 de zile instituit pentru soluționarea plângerii de către primulprocuror, fiind încălcată, astfel, dispoziția constituțională privind
soluționarea cauzelor într-un termen rezonabil. Apreciază că nu
poate fi primită practica organelor de urmărire penală potrivit
căreia plângerea formulată la procurorul ierarhic superior poate
fi soluționată și după trecerea termenului de 20 de zile prevăzut
de lege, în condițiile în care penultimul alineat al art. 2781 din
Codul de procedură penală stipulează că plângerea depusă la
instanță trebuie soluționată, în mod obligatoriu, în cel mult 30 de
zile de către judecătorul învestit. Astfel, textul de lege criticat
conduce la o inechitate în interiorul categoriei magistraților, între
procurori și judecători, și, în același timp, creează confuzie în
rândul justițiabililor.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

10

MONITORUL OFICIAL AL ROMÂNIEI, PARTEA I, Nr. 192/21.III.2011

Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul conținut: ăÎn
cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 referitoare la statul român, ale art. 4 privind unitatea
poporului și egalitatea între cetățeni, ale art. 15 referitoare la
universalitatea
drepturilor,
libertăților
și
îndatoririlor
fundamentale, ale art. 16 privind egalitatea în drepturi, ale art. 21
referitoare la accesul liber la justiție și dreptul la un proces
echitabil, ale art. 24 privind dreptul la apărare, ale art. 31
referitoare la dreptul la informație, ale art. 51 privind dreptul de
petiționare, ale art. 52 referitoare la dreptul persoanei vătămate
de o autoritate publică, ale art. 53 cu privire la restrângerea
exercițiului unor drepturi sau al unor libertăți, ale art. 124 privind
înfăptuirea justiției, ale art. 126 referitoare la instanțele
judecătorești și ale art. 148 privind integrarea în Uniunea
Europeană, precum și ale art. 11 cu privire la dreptul
internațional și dreptul intern și ale art. 20 referitoare la tratatele
internaționale privind drepturile omului, raportate la prevederile
art. 1 referitoare la obligația de a respecta drepturile omului, ale
art. 6 privind dreptul la un proces echitabil, ale art. 13 referitoare
la dreptul la un recurs efectiv, ale art. 14 privind interzicerea
discriminării și ale art. 17 referitoare la interzicerea abuzului de
drept din Convenția pentru apărarea drepturilor omului și a
libertăților fundamentale, respectiv raportate la dispozițiile art. 1
privind egalitatea în drepturi, ale art. 2 referitoare la interzicerea
discriminării, ale art. 6 cu privire la dreptul oricărei persoane de
a-i fi recunoscută calitatea de subiect de drept, ale art. 7
referitoare la egalitatea în fața legii, ale art. 8 instituind dreptul
la un recurs efectiv, ale art. 10 privind dreptul la un proces
echitabil, ale art. 11 referitoare la prezumția de nevinovăție și
ale art. 30 cu privire la interzicerea abuzului de drept din
Declarația Universală a Drepturilor Omului.
Examinând excepția de neconstituționalitate, Curtea
constată că dispozițiile art. 2781 alin. 2 din Codul de procedură
penală au mai fost supuse controlului instanței de contencios
constituțional, prin raportare la aceleași prevederi din Legea
fundamentală și din actele normative internaționale invocate și
în prezenta cauză și față de critici similare. Astfel, prin Decizia
nr. 901 din 16 septembrie 2008, publicată în Monitorul Oficial al
României, Partea I, nr. 731 din 29 octombrie 2008, Curtea a
respins ca neîntemeiată excepția de neconstituționalitate a
art. 2781 alin. 1 și 2 din Codul de procedură penală prin
raportare la dispozițiile art. 1, 16, 21, 124 și 126 din Constituție

și ale art. 6 și 13 din Convenția pentru apărarea drepturilor
omului și a libertăților fundamentale, reținând că prevederile de
lege criticate conțin norme de procedură judiciară, pe care
legiuitorul este liber să le adopte potrivit competenței sale
stabilite prin art. 126 alin. (2) din Constituție. Dispozițiile art. 2781
alin. 1 și 2 din Codul de procedură penală, care reglementează
tocmai posibilitatea formulării plângerii la instanța de judecată
împotriva actelor de netrimitere în judecată date de procuror,
asigură exercitarea dreptului de acces la justiție în concordanță
cu dispozițiile art. 21 din Legea fundamentală, respectiv cu cele
ale art. 6 din Convenția pentru apărarea drepturilor omului și a
libertăților fundamentale.
Totodată, Curtea a statuat că nu poate fi primită nici
susținerea că prin stabilirea termenelor în care se soluționează
plângerile împotriva rezoluțiilor și ordonanțelor de netrimitere în
judecată se încalcă dreptul la un proces echitabil, dat fiind că
autoritățile judiciare la care se referă textul atacat sunt obligate,
în limitele acestor termene, să respecte toate normele și
principiile procesuale care asigură dreptul la un proces echitabil.
Astfel, Curtea a reținut, pe de o parte, că dispozițiile de lege
criticate reprezintă o concretizare a normelor constituționale ce
consacră liberul acces la justiție și dreptul la un proces echitabil,
fiind instituite tocmai în vederea respectării exigenței termenului
rezonabil, impusă de art. 21 alin. (3) din Constituție, iar, pe de
altă parte, că acestea se aplică fără privilegii ori discriminări
tuturor persoanelor aflate în ipoteza normei legale criticate, în
concordanță cu prevederile constituționale ale art. 16.
De asemenea, Curtea a reținut că eventualele abuzuri ale
organelor de urmărire penală sau întârzierile în soluționarea
plângerilor adresate acestora, la care fac referire autorii
excepției și care constituie, în realitate, cauza nemulțumirii
acestora, nu pot constitui motive de neconstituționalitate a
prevederilor de lege criticate și, prin urmare, nu pot fi cenzurate
de instanța de contencios constituțional.
În același sens este și Decizia nr. 497 din 7 aprilie 2009,
publicată în Monitorul Oficial al României, Partea I, nr. 311 din
12 mai 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză. Pentru motivele arătate, prevederile
art. 2781 alin. 2 din Codul de procedură penală sunt în
concordanță și cu celelalte dispoziții din Legea fundamentală și
din actele normative internaționale invocate, mai puțin art. 4, 31,
51, 52 și 148 din Constituție, respectiv art. 17 din Convenția
pentru apărarea drepturilor omului și a libertăților fundamentale
și art. 30 din Declarația Universală a Drepturilor Omului, care
nu au incidență în cauză.
Referitor la pretinsa încălcare a art. 53 din Constituție, aceste
prevederi sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care nu poate fi însă reținută.

MONITORUL OFICIAL AL ROMÂNIEI, PARTEA I, Nr. 192/21.III.2011

11

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 2 din Codul de procedură penală,
excepție ridicată de Marin Frunză în Dosarul nr. 4.384/233/2009 al Judecătoriei Galați, de Emeric Matei în Dosarul nr. 13.339/271/2009
al Tribunalului Bihor — Secția penală și de Angela Lazăr în Dosarul nr. 12.814/233/2008 al Tribunalului Galați — Secția penală.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 57
din 27 ianuarie 2011

referitoare la excepția de neconstituționalitate a prevederilor art. 480 din Codul civil
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Tudorel Toader
Puskás Valentin Zoltán
Maria Bratu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de
Ecaterina Fitero în Dosarul nr. 15.707/325/2008 al Tribunalului
Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 5 februarie 2010, pronunțată în Dosarul
nr. 15.707/325/2008, Tribunalul Timiș — Secția civilă a
sesizat Curtea Constituțională cu excepția de
neconstituționalitate a prevederilor art. 480 din Codul civil,
excepție ridicată de Ecaterina Fitero.
În motivarea excepției de neconstituționalitate autorul
acesteia susține că dispozițiile art. 480 din Codul civil încalcă
principiul constituțional al egalității în drepturi, deoarece conferă
proprietarului un drept absolut și discreționar, situându-l mai
presus de lege. În acest sens arată că ănu se poate solicita

evacuarea dintr-un imobil pentru lipsa titlului locativ înscris în
cartea funciară, în condițiile în care cel ce ocupă imobilul
prezintă și el un titlu locativ, însă neînscris în cartea funciară”.
Tribunalul Timiș — Secția civilă consideră critica
nefondată, întrucât Curtea Constituțională s-a mai pronunțat cu
privire la excepția de neconstituționalitate a prevederilor art. 480
din Codul civil, în sensul constituționalității acestui text de lege.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 480 din Codul
civil, potrivit cărora: ăProprietatea este dreptul ce are cineva de
a se bucura și a dispune de un lucru în mod exclusiv și absolut,
însă în limitele determinate de lege.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi și art. 27 privind inviolabilitatea
domiciliului.
Examinând excepția de neconstituționalitate, Curtea
constată că prevederile art. 480 din Codul civil au mai făcut

12

MONITORUL OFICIAL AL ROMÂNIEI, PARTEA I, Nr. 192/21.III.2011

obiect al controlului de constituționalitate, prin raportare la
aceleași dispoziții constituționale.
Astfel, prin Decizia nr. 925 din 14 decembrie 2006, publicată
în Monitorul Oficial al României, Partea I, nr. 42 din 19 ianuarie
2007, Curtea a statuat că ăprevederile art. 480 din Codul civil
dau definiția legală a proprietății, precizând că dreptul de
proprietate este atât un drept absolut, ce rezultă din exercitarea
celor trei atribute ale acestui drept real, usus, fructus și abusus,
cât și un drept exclusiv, din punctul de vedere al titularului care
îl poate exercita în mod liber, cu respectarea însă a ordinii
publice și a dispozițiilor imperative ale legii”.
Totodată, prin Decizia nr. 628 din 6 mai 2010. publicată în
Monitorul Oficial al României, Partea I, nr. 418 din 23 iunie 2010,
Curtea a statuat că textul de lege criticat este în deplină
concordanță cu dispozițiile constituționale ale art. 16, întrucât
se aplică tuturor celor vizați de ipoteza normei legale, fără
discriminări, fiind astfel respectat principiul egalității cetățenilor
în fața legii.

Așa fiind, întrucât nu au apărut împrejurări noi, care să
determine schimbarea jurisprudenței Curții Constituționale în
această materie, soluția adoptată în deciziile precedente,
precum și considerentele pe care aceasta se întemeiază își
mențin valabilitatea și în cauza de față.
Cu privire la invocarea dispozițiilor art. 27 din Constituție,
Curtea constată că acestea nu au incidență în cauză.
În subsidiar, Curtea observă că motivarea autorului excepției
cuprinde și critici privind raționamentele avute în vedere de
instanța de fond privind operațiunea juridică a comparării titlurilor
părților. Aceste aspecte însă excedează competenței Curții
Constituționale. De altfel, prin Decizia nr. 33 din 9 iunie 2008 a
Înaltei Curți de Casație și Justiție s-a statuat că, în cazul
concursului dintre legea specială și legea generală, se aplică
legea specială, conform principiului specialia generalibus
derogant, chiar dacă acesta nu este prevăzut în legea specială.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 480 din Codul civil, excepție ridicată de
Ecaterina Fitero în Dosarul nr. 15.707/325/2008 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 60
din 27 ianuarie 2011

referitoare la excepția de neconstituționalitate a dispozițiilor art. 5, art. 10 pct. 1 și 2, art. 19, art. 95
și art. 159 din Codul de procedură civilă
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5, art. 10 pct. 1 și 2, art. 19, art. 95 și art. 159
din Codul de procedură civilă, excepție ridicată de Brândușa
Bârsan în Dosarul nr. 4.768/4/2009 al Judecătoriei Sectorului 4
București — Secția civilă.
La apelul nominal se prezintă Lenuța Rădulescu și Alexandru
Rădulescu, prin avocat Dumitrică Sturzu, lipsind autoarea

excepției, față de care procedura de citare a fost legal
îndeplinită.
Cauza este în stare de judecată.
Avocatul prezent susține netemeinicia excepției de
neconstituționalitate, invocând jurisprudența Curții Constituționale
în acest sens.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că dispozițiile legale criticate instituie norme de
procedură a căror reglementare cade în competența
legiuitorului.
C U R T E A,

având în vedere actele și lucrările dosarului, reține următoarele:
Prin Încheierea din 15 aprilie 2010, pronunțată în Dosarul
nr. 4.768/4/2009, Judecătoria Sectorului 4 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 5, art. 10 pct. 1 și 2,

MONITORUL OFICIAL AL ROMÂNIEI, PARTEA I, Nr. 192/21.III.2011
art. 19, art. 95 și art. 159 din Codul de procedură civilă,
excepție ridicată de Brândușa Bârsan într-o cauză civilă având
ca obiect rezilierea unui contract de închiriere, evacuare și
pretenții.
În motivarea excepției de neconstituționalitate autorul
susține că dispozițiile care prevăd ăcompetența alternativă” și
cele referitoare la clasificarea excepțiilor de ăordine publică” sunt
neconstituționale, întrucât produc ăadevărate conflicte de
competență”. Interpretările diferite realizate de instanțele
judecătorești împiedică înfăptuirea justiției, conducând la
nesfârșite amânări ale judecății și la o durată mult prea lungă a
procesului civil.
În ceea ce privește prevederile art. 95 din Codul de
procedură civilă, autorul excepției apreciază că acestea sunt
neconstituționale, întrucât aplicarea lor este de natură a crea
imense prejudicii părților care sunt citate prin publicitate. Astfel,
în speță, persoana citată prin această procedură este avocat —
persoană publică, iar măsura dispusă de instanță a condus la
defăimarea sa în rândul colegilor și a clienților.
Judecătoria Sectorului 4 București — Secția civilă
apreciază excepția de neconstituționalitate ca fiind
neîntemeiată, considerând mijloacele procedurale puse la
îndemâna părților ca reprezentând modalități concrete de
îndeplinire a justiției.
În ceea ce privește dispozițiile art. 95 din cod, instanța arată
că reclamanții au publicat citația prin care pârâtul este chemat
în fața justiției într-un ziar de mare tiraj, fără încuviințarea
instanței.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5, art. 10 pct. 1 și 2, art. 19, art. 95 și art. 159 din
Codul de procedură civilă, care au următorul conținut:
— Art. 5: ăCererea se face la instanța domiciliului pârâtului.
Dacă pârâtul are domiciliul în străinătate sau nu are domiciliu
cunoscut, cererea se face la instanța reședinței sale din țară, iar
dacă nu are nici reședință cunoscută, la instanța domiciliului sau
reședinței reclamantului.”;
— Art. 10 pct. 1 și 2: ăÎn afară de instanța domiciliului
pârâtului, mai sunt competente următoarele instanțe:
1. în cererile privitoare la executarea, anularea, rezoluțiunea
sau rezilierea unui contract, instanța locului prevăzut în contract
pentru executarea, fie chiar în parte, a obligațiunii;
2. în cererile ce izvorăsc dintr-un raport de locațiune a unui
imobil, în acțiunile în justificare sau în prestațiune tabulară,
instanța locului unde se află imobilul.”;
— Art. 19: ăPărțile pot conveni, prin înscris sau prin declarație
verbală în fața instanței, ca pricinile privitoare la bunuri să fie
judecate de alte instanțe decât acelea care, potrivit legii, au
competență teritorială, afară de cazurile prevăzute de art. 13,
14, 15 și 16.”;

13

— Art. 95: ăCând reclamantul învederează instanței că, deși
a făcut tot ce i-a stat în putință, nu a izbutit să afle domiciliul
pârâtului, președintele instanței va dispune citarea acestuia prin
publicitate.
Citarea prin publicitate se face afișându-se citația la ușa
instanței. Citația se publică în Monitorul Oficial al României sau
într-un ziar mai răspândit, în cazurile în care președintele
tribunalului sau completului de judecată apreciază că o
asemenea măsură este necesară.
Afișarea, precum și publicarea citației în Monitorul Oficial sau
într-un ziar mai răspândit se fac cu cel puțin 15 zile înainte de
data fixată pentru judecată. În cazurile urgente, președintele
tribunalului sau completului de judecată va putea reduce acest
termen la 5 zile.
Dacă pârâtul se înfățișează și dovedește că a fost citat prin
publicitate cu rea-credință, toate actele de procedură ce au
urmat încuviințării acestei citări vor fi anulate, reclamantul
putând fi sancționat cu amendă și obligat la despăgubiri, potrivit
legii.”;
— Art. 159: ăNecompetența este de ordine publică:
1. când pricina nu este de competența instanțelor
judecătorești;
2. când pricina este de competența unei instanțe de alt grad;
3. când pricina este de competența unei alte instanțe de
același grad și părțile nu o pot înlătura.”
Ulterior sesizării Curții Constituționale, a intrat în vigoare
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, care prin art. I pct. 22
a modificat dispozițiile art. 159 din Codul de procedură civilă,
care în prezent au următorul cuprins: ăNecompetența este de
ordine publică sau privată. Necompetența este de ordine
publică:
1. în cazul încălcării competenței generale, când procesul nu
este de competența instanțelor judecătorești;
2. în cazul încălcării competenței materiale, când procesul
este de competența unei instanțe de alt grad;
3. în cazul încălcării competenței teritoriale exclusive, când
procesul este de competența unei alte instanțe de același grad
și părțile nu o pot înlătura.
În toate celelalte cazuri, necompetența este de ordine
privată.”
Pe de altă parte, dispozițiile art. XXII alin. (2) din Legea
nr. 202/2010 prevăd că: ăDispozițiile art. 20, art. 105 alin. 1,
art. 129 alin. 5 și 51, art. 136, art. 158 alin. 3, art. 159, art. 1591,
art. 2812a, art. 297 alin. 1, art. 304 pct. 3, art. 312 alin. 61,
art. 315 alin. 31, precum și ale art. 329—3307 din Codul de
procedură civilă, republicat, cu modificările și completările
ulterioare, precum și cu cele aduse prin prezenta lege, se aplică
numai proceselor, cererilor și sesizărilor privind recursul în
interesul legii, începute, respectiv formulate după intrarea în
vigoare a prezentei legi.”
Autorul excepției susține că dispozițiile legale criticate încalcă
prevederile constituționale cuprinse în art. 16 referitor la
egalitatea în drepturi, art. 20 referitor la tratatele internaționale
privind drepturile omului, art. 21 care consacră accesul liber la
justiție și dreptul la un proces echitabil, art. 24 privind dreptul la
apărare, art. 26 referitor la viața intimă, familială și privată,
art. 53 privind restrângerea exercițiului unor drepturi sau al unor
libertăți și în art. 124 referitor la înfăptuirea justiției
Examinând excepția de neconstituționalitate, Curtea
constată că dispozițiile art. 5 din Codul de procedură civilă
stabilesc instanța competentă din punct de vedere teritorial să
soluționeze litigiile dintre părți, și anume cea de la domiciliul sau
sediul pârâtului. În situația în care pârâtul are domiciliul în
străinătate sau nu are domiciliu cunoscut, cererea se face la
instanța reședinței sale din țară. Astfel, reclamantul are obligația
de a adresa cererea de chemare în judecată instanței expres

14

MONITORUL OFICIAL AL ROMÂNIEI, PARTEA I, Nr. 192/21.III.2011

prevăzute, ea fiind sesizată ori de câte ori prin lege nu se
prevede competența unei alte instanțe.
Numai în cazul în care pârâtul nu are nicio reședință
cunoscută, dispozițiile procedurale prevăd o competență
teritorială alternativă, reclamantul putând sesiza instanța de la
domiciliul sau de la reședința sa.
În ceea ce privește dispozițiile art. 10 din Codul de procedură
civilă, Curtea observă că acestea prevăd dreptul de opțiune al
reclamantului în cazurile în care legea prevede competența
teritorială alternativă. Acesta este liber să aleagă dintre mai
multe instanțe deopotrivă competente, nici pârâtul și nici instanța
neputând contesta opțiunea astfel formulată.
Prin urmare, Curtea reține că prevederile criticate
reglementează conduita reclamantului în faza preprocesuală,
stabilind cadrul și limitele în care acesta poate sesiza instanța cu
cererea de chemare în judecată.
În ceea ce privește susținerea conform căreia există o
inegalitate de tratament aplicabil, sub acest aspect, părților din
proces, Curtea reține că această critică este neîntemeiată,
având în vedere că poziția juridică a reclamantului care
declanșează procesul este total diferită de cea a pârâtului

chemat în judecată prin acțiunea introdusă de reclamant. Mai
mult, în condițiile în care însăși legea stabilește instanța
competentă și limitele în care reclamantul își poate exercita
dreptul de opțiune, Curtea constată că susținerile autorului
excepției potrivit cărora dispozițiile criticate ar sta la baza
pronunțării unei hotărâri arbitrare nu pot fi primite. Stabilirea prin
prevederile legale criticate a competenței teritoriale alternative
nu aduce atingere, sub nicio formă, dreptului părților de a
beneficia de un proces echitabil și nu afectează imparțialitatea
justiției.
Potrivit dispozițiilor art. 126 alin. (2) din Constituție, procedura
de judecată este prevăzută de lege, astfel încât stabilirea
regulilor referitoare la competența teritorială alternativă, precum
și la părțile care au dreptul de a alege reprezintă o atribuție
exclusivă a legiuitorului.
În fine, referitor la dispozițiile art. 95 din Codul de procedură
civilă, care prevăd procedura citării prin publicitate în cazurile
strict determinate, Curtea apreciază că, raportat la criticile
formulate, excepția de neconstituționalitate cu un atare obiect
vizează aspecte de interpretare și aplicare a legii, care pot fi
supuse cenzurii exclusive a instanței judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 5, art. 10 pct. 1 și 2, art. 19, art. 95 și art. 159
din Codul de procedură civilă, excepție ridicată de Brândușa Bârsan în Dosarul nr. 4.768/4/2009 al Judecătoriei Sectorului 4
București — Secția civilă.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 89
din 27 ianuarie 2011

referitoare la excepția de neconstituționalitate a dispozițiilor art. IV
din Ordonanța de urgență a Guvernului nr. 114/2009 privind unele măsuri financiar-bugetare
și art. 16 alin. (1) din Legea bugetului asigurărilor sociale de stat pe anul 2010 nr. 12/2010
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. IV din Ordonanța de urgență a Guvernului

nr. 114/2009 privind unele măsuri financiar-bugetare și art. 16
alin. (1) din Legea bugetului asigurărilor sociale de stat pe anul
2010 nr. 12/2010, excepție ridicată de Sindicatul Liber al
Pensionarilor Sălaj în Dosarul nr. 1.171/84/2010 al Tribunalului
Sălaj — Secția civilă.
La apelul nominal se prezintă reprezentantul legal al
Sindicatului Liber al Pensionarilor Sălaj, lipsind celelalte părți,
față de care procedura de citare este legal îndeplinită.
Președintele dispune a se face apelul și în dosarele
nr. 2.354D/2010, nr. 2.952D/2010, nr. 2.958D/2010,
nr. 3.027D/2010 și nr. 3.449D/2010, având ca obiect o excepție
de neconstituționalitate identică cu cea ridicată în Dosarul
nr. 2.351D/2010, excepție ridicată de Uniunea Pensionarilor

MONITORUL OFICIAL AL ROMÂNIEI, PARTEA I, Nr. 192/21.III.2011
Sibiu, Ștefan Lupșa și alții, Liga Pensionarilor din Județul Gorj,
Sindicatul Pensionarilor din județul Mehedinți și Georgeta
Achihăniței și alții în dosarele nr. 991/85/2010,
nr. 1.162/100/2010, nr. 2.641/95/2010, nr. 2.135/101/2010 și
nr. 2.155/121/2010.
La apelul nominal se prezintă reprezentantul legal al Ligii
Pensionarilor din Județul Gorj, lipsind celelalte părți, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus menționate, din
oficiu, pune în discuție conexarea dosarelor nr. 2.354D/2010,
nr. 2.952D/2010, nr. 2.958D/2010, nr. 3.027D/2010 și
nr. 3.449D/2010 la Dosarul nr. 2.351D/2010.
Reprezentanții părților prezente, precum și cel al Ministerului
Public sunt de acord cu măsura conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 2.354D/2010,
nr. 2.952D/2010, nr. 2.958D/2010, nr. 3.027D/2010 și
nr. 3.449D/2010 la Dosarul nr. 2.351D/2010, care este primul
înregistrat.
Cauza fiind în stare de judecată, președintele Curții acordă
cuvântul reprezentantului legal al Sindicatului Liber al
Pensionarilor Sălaj, care solicită admiterea acesteia.
Reprezentantul Ligii Pensionarilor din Județul Gorj arată că
ordonanța de urgență criticată afectează un drept fundamental,
și anume dreptul la pensie. Totodată, se arată că Guvernul, prin
nemajorarea punctului de pensie, nu a luat măsuri pentru
creșterea nivelului de trai al cetățenilor.
Reprezentantul Ministerului Public apreciază că excepția de
neconstituționalitate a devenit inadmisibilă, întrucât, pe de o
parte, Legea nr. 19/2000 a fost abrogată prin Legea
nr. 263/2010, iar Legea nr. 12/2010 a avut aplicabilitate limitată
în timp, respectiv până la data de 31 decembrie 2010.
Solicitând cuvântul în replică, reprezentantul Ligii
Pensionarilor din Județul Gorj arată că instanța judecătorească
a sesizat Curtea Constituțională în mai 2010, astfel încât nu i se
poate opune faptul că, la data pronunțării Curții, textele legale
criticate nu mai sunt în vigoare.
C U R T E A,

având în vedere actele și lucrările dosarelor, constată
următoarele:
Prin încheierile din 11, 13, 14, 24, 28 mai 2010 și 16 iunie
2010,
pronunțate
în
dosarele
nr.
1.171/84/2010,
nr. 991/85/2010, nr. 1.162/100/2010, nr. 2.641/95/2010,
nr. 2.135/101/2010 și nr. 2.155/121/2010, Tribunalul Sălaj —
Secția civilă, Tribunalul Sibiu — Secția civilă, Tribunalul
Maramureș — Secția civilă, Tribunalul Gorj — Secția
conflicte de muncă și asigurări sociale, Tribunalul
Mehedinți — Secția conflicte de muncă și asigurări sociale
și Tribunalul Galați — Secția civilă au sesizat Curtea
Constituțională cu excepția de neconstituționalitate a
dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare și
art. 16 alin. (1) din Legea bugetului asigurărilor sociale de
stat pe anul 2010 nr. 12/2010, excepție ridicată de Sindicatul
Liber al Pensionarilor Sălaj, Uniunea Pensionarilor Sibiu, Ștefan
Lupșa și alții, Liga Pensionarilor din Județul Gorj, Sindicatul
Pensionarilor din județul Mehedinți și Georgeta Achihăniței și
alții în cauze având ca obiect recalcularea cuantumului pensiei.
În motivarea excepției de neconstituționalitate se susține,
în esență, că dispozițiile legale criticate, necorelând valoarea
punctului de pensie cu nivelul salariului mediu brut pentru anul
2010, au determinat reducerea valorii punctului de pensie.
Astfel, dacă valoarea punctului de pensie în perioada octombrie
2008 — martie 2009 reprezenta 45% din salariul mediu brut, în
anul 2010 acesta a reprezentat doar 39,9%. Se arată că o atare
măsură duce la desființarea unui drept câștigat și echivalează cu

15

o expropriere, încălcându-se, astfel, prevederile art. 44 din
Constituție.
Cu referire la art. IV din Ordonanța de urgență a Guvernului
nr. 114/2009, având în vedere cele de mai sus, se susține că
acesta contravine și art. 115 alin. (6) din Constituție.
În final, se arată că prin Legea bugetului asigurărilor sociale —
lege ordinară — nu se poate modifica Legea nr.19/2000, lege
organică.
Tribunalul Sălaj — Secția civilă, contrar art. 29 alin. (4) din
Legea nr. 47/1992, nu și-a exprimat opinia asupra excepției de
neconstituționalitate ridicate.
Tribunalul Sibiu — Secția civilă consideră că excepția de
neconstituționalitate este întemeiată, fără a prezenta argumente
în susținerea opiniei sale.
Tribunalul Galați — Secția civilă consideră că excepția de
neconstituționalitate este întemeiată. În acest sens, se arată că
o măsură legislativă care vizează reducerea cuantumului
pensiei aflate în plată încalcă art. 44 din Constituție, întrucât
ădreptul la pensie este un drept câștigat, fiind protejat întocmai
ca un drept de proprietate”.
Tribunalul Maramureș — Secția civilă, Tribunalul Gorj —
Secția conflicte de muncă și asigurări sociale și Tribunalul
Mehedinți — Secția conflicte de muncă și asigurări sociale
consideră că excepția de neconstituționalitate este
neîntemeiată, reținându-se, în esență, că nici Constituția și nici
vreun instrument juridic internațional nu prevede un anumit
cuantum al pensiei. Se consideră că ordonanța de urgență în
cauză a fost adoptată pentru protejarea interesului public și
pentru a se putea asigura respectarea angajamentelor
economice asumate de România în actualul context socioeconomic. Totodată, se arată că art. 44 din Constituție, invocat
în susținerea excepției, nu este incident în cauză.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în punctul de vedere comunicat în Dosarul
nr. 3.449D/2010, consideră că excepția de neconstituționalitate
ridicată este neîntemeiată, întrucât, în considerarea deficitului
resurselor bugetului de asigurări sociale de stat, legiuitorul este
în drept să mențină și pentru anul 2010 valoarea punctului de
pensie la nivelul stabilit momentului 1 octombrie 2009. Mai mult,
se arată că, în conformitate cu jurisprudența Curții
Constituționale, legiuitorul, ordinar sau delegat, poate suspenda
temporar aplicarea unor dispoziții legale în situația în care
condițiile economice, financiare și sociale o impun. Totodată, se
arată că stabilirea punctajului mediu anual este de competența
legiuitorului și că nici jurisprudența Curții Constituționale și nici
cea a Curții Europene a Drepturilor Omului nu garantează
dreptul la o pensie într-un anumit cuantum, sumele plătite cu
titlu de contribuție la sistemul de asigurări sociale neputând da
naștere vreunui drept de creanță asupra statului.
Guvernul, în dosarele nr. 2.351D/2010, nr. 2.354D/2010,
nr. 2.952D/2010, nr. 2.958D/2010 și nr. 3.027D/2010, nu a
comunicat punctul de vedere solicitat.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

16

MONITORUL OFICIAL AL ROMÂNIEI, PARTEA I, Nr. 192/21.III.2011

precum și ale art. 1 alin. (2), ale art. 2, 3, 10 și 29 din Legea vieții. Totodată, sunt invocate în susținerea excepției și
nr. 47/1992, să soluționeze prezenta excepție.
prevederile art. 1 paragraful 1 din Protocolul adițional la
Obiectul excepției de neconstituționalitate îl constituie Convenția pentru apărarea drepturilor omului și a libertăților
dispozițiile art. IV din Ordonanța de urgență a Guvernului fundamentale privind protecția proprietății.
nr. 114/2009 privind unele măsuri financiar-bugetare, publicată
Examinând excepția de neconstituționalitate, Curtea observă
în Monitorul Oficial al României, Partea I, nr. 919 din că Legea nr. 19/2000 a fost abrogată prin art. 196 lit. a) din
29 decembrie 2009, precum și ale art. 16 alin. (1) din Legea Legea nr. 263/2010 privind sistemul unitar de pensii publice,
bugetului asigurărilor sociale de stat pe anul 2010 nr. 12/2010, publicată în Monitorul Oficial al României, Partea I, nr. 852 din
publicată în Monitorul Oficial al României, Partea I, nr. 61 din 20 decembrie 2010; acest din urmă act normativ nu a mai
27 ianuarie 2010, care au următorul cuprins:
preluat modalitatea de calcul și actualizare a punctului de pensie
— Art. IV din Ordonanța de urgență a Guvernului în funcție de salariul mediu brut, prevăzută de art. 80 din Legea
nr. 114/2009: ăPrevederile art. 80 alin. (1) și (3) din Legea
nr. 19/2000. Prin urmare, Curtea reține că soluția legislativă
nr. 19/2000 privind sistemul public de pensii și alte drepturi de
criticată nu a fost preluată de noua reglementare legală în
asigurări sociale, publicată în Monitorul Oficial al României,
materie.
Partea I, nr. 140 din 1 aprilie 2000, cu modificările și completările
În ce privește dispozițiile art. 16 alin. (1) din Legea
ulterioare, nu se aplică în anul 2010.”;
nr. 12/2010, Curtea observă că acestea fac parte integrantă din
— Art. 16 alin. (1) din Legea nr. 12/2010: ăValoarea punctului
de pensie este de 732,8 lei și se aplică începând cu data de legea bugetului, lege care este guvernată de principiul
anualității, astfel încât aplicarea în timp a acestor dispoziții legale
1 ianuarie 2010.”
Autorii excepției susțin că dispozițiile legale criticate încalcă este limitată la anul 2010.
În aceste condiții, Curtea reține că, în momentul de față,
prevederile constituționale ale art. 16 alin. (1) privind egalitatea
în drepturi, art. 47 alin. (1) privind nivelul de trai, ale art. 115 textele legale criticate nu mai sunt în vigoare în sensul art. 29
alin. (6) privind domeniile în care Guvernul nu poate adopta alin. (1) din Legea nr. 47/1992; astfel, ținând seama și de faptul
ordonanțe de urgență, art. 44 alin. (1) și (3) privind dreptul de că sesizarea Curții a intervenit în cursul anului 2010, excepția de
proprietate privată și ale art. 135 alin. (2) lit. f) privind obligația neconstituționalitate urmează să fie respinsă ca devenită
statului de a crea condițiile necesare pentru creșterea calității inadmisibilă.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. IV din Ordonanța de urgență a
Guvernului nr. 114/2009 privind unele măsuri financiar-bugetare și art. 16 alin. (1) din Legea bugetului asigurărilor sociale de stat
pe anul 2010 nr. 12/2010, excepție ridicată de Sindicatul Liber al Pensionarilor Sălaj, Uniunea Pensionarilor Sibiu, Ștefan Lupșa
și alții, Liga Pensionarilor din Județul Gorj, Sindicatul Pensionarilor din județul Mehedinți și Georgeta Achihăniței și alții în dosarele
nr. 1.171/84/2010, nr. 991/85/2010, nr. 1.162/100/2010, nr. 2.641/95/2010, nr. 2.135/101/2010 și nr. 2.155/121/2010 ale Tribunalului
Sălaj — Secția civilă, Tribunalului Sibiu — Secția civilă, Tribunalului Maramureș — Secția civilă, Tribunalului Gorj — Secția conflicte
de muncă și asigurări sociale, Tribunalului Mehedinți — Secția conflicte de muncă și asigurări sociale și Tribunalului Galați —
Secția civilă.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent-șef,
Benke Károly

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 192/21.III.2011 conține 16 pagini.

Prețul: 3,20 lei

&JUYDGY|521537]
ISSN 1453—4495

