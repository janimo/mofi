PARTEA I

Anul 179 (XXIII) — Nr. 603

Vineri, 26 august 2011

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 802 din 21 iunie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 50/2008 pentru instituirea
taxei pe poluare pentru autovehicule, în ansamblu, și,
în special, a celor ale art. 1 și art. 3 alin. (1) din aceeași
ordonanță de urgență ................................................
Decizia nr. 845 din 23 iunie 2011 referitoare la excepția de
neconstituționalitate a prevederilor art. III din
Ordonanța de urgență a Guvernului nr. 75/2008 privind
stabilirea de măsuri pentru soluționarea unor aspecte
financiare în sistemul justiției......................................
Decizia nr. 873 din 28 iunie 2011 referitoare la excepția de
neconstituționalitate a prevederilor art. 14 alin. (1) lit. e)
din Ordonanța de urgență a Guvernului nr. 12/2006
pentru stabilirea unor măsuri de reglementare a pieței
pe filiera cerealelor și a produselor procesate din
cereale........................................................................
Decizia nr. 882 din 30 iunie 2011 referitoare la excepția de
neconstituționalitate a dispozițiilor art. XIII alin. (1) teza
întâi din Ordonanța de urgență a Guvernului
nr. 32/2001 pentru reglementarea unor probleme
financiare....................................................................
Decizia nr. 938 din 7 iulie 2011 referitoare la excepția de
neconstituționalitate a prevederilor art. 75 din Legea
nr. 192/2006 privind medierea și organizarea profesiei
de mediator ................................................................
Decizia nr. 1.076 din 14 iulie 2011 referitoare la excepția de
neconstituționalitate a prevederilor art. 90 alin. (1),
art. 91 alin. (1), (3) și (4) și art. 92 alin. (1) și (4) din
Legea nr. 161/2003 privind unele măsuri pentru
asigurarea transparenței în exercitarea demnităților
publice, a funcțiilor publice și în mediul de afaceri,
prevenirea și sancționarea corupției și ale art. 9
alin. (2) lit. b) din Legea nr. 393/2004 privind Statutul
aleșilor locali ..............................................................

12–15

HOTĂRÂRI ALE GUVERNULUI ROMÂNIEI
— Hotărâre privind aplicarea mobilității pentru domnul
Bitea Cristian-Vasile din funcția publică de subprefect
al județului Bihor în funcția publică de inspector
guvernamental............................................................

15

DECIZII ALE PRIMULUI-MINISTRU
— Decizie privind numirea prin mobilitate a domnului
Bitea Cristian-Vasile în funcția publică de inspector
guvernamental............................................................

16

845.

80.

2–4

4–5

6–7

8–9

9–12

2

MONITORUL OFICIAL AL ROMÂNIEI, PARTEA I, Nr. 603/26.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 802
din 21 iunie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 50/2008 pentru instituirea taxei pe poluare pentru autovehicule, în ansamblu, și, în special,
a celor ale art. 1 și art. 3 alin. (1) din aceeași ordonanță de urgență
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 50/2008
pentru instituirea taxei pe poluare pentru autovehicule, în
ansamblu, și, în special, a celor ale art. 1 și art. 3 alin. (1) din
aceeași ordonanță de urgență, excepție ridicată de Sergiu Toma
în Dosarul nr. 3.101/107/2009 al Curții de Apel Alba Iulia —
Secția de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care solicită
admiterea excepției de neconstituționalitate, ca urmare a
Hotărârii din 7 aprilie 2011 pronunțată în Cauza C-402/09 Ioan
Tatu împotriva României de către Curtea de Justiție a Uniunii
Europene.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2010, pronunțată în Dosarul
nr. 3.101/107/2009, Curtea de Apel Alba Iulia — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 50/2008
pentru instituirea taxei pe poluare pentru autovehicule, în
ansamblu, și, în special, a celor ale art. 1 și art. 3 alin. (1) din
aceeași ordonanță de urgență. Excepția a fost ridicată de
Sergiu Toma în recursul promovat de Direcția Generală a
Finanțelor Publice a Județului Alba în nume propriu și pentru
Administrația Finanțelor Publice a Municipiului Alba Iulia și
Administrația Fondului pentru Mediu împotriva unei sentințe prin
care autorului excepției i s-a restituit suma plătită cu titlu de taxă
pe poluare.
În motivarea excepției de neconstituționalitate autorul
arată că Ordonanța de urgență a Guvernului nr. 50/2008, în
integralitatea sa, încalcă dispozițiile art. 115 alin. (4) din

Constituție, întrucât nu este justificată urgența adoptării acesteia
în condițiile în care termenul său de aplicare a fost amânat până
la data de 1 iulie 2008. Totodată, actul normativ criticat aduce
atingere art. 15 alin. (2) referitor la principiul neretroactivității legii
din Legea fundamentală, deoarece statuează pentru trecut. Cu
privire la dispozițiile art. 1 și art. 3 alin. (1) din Ordonanța de
urgență a Guvernului nr. 50/2008, se apreciază că acestea aduc
atingere principiului nediscriminării produselor importate cu
produsele interne, întrucât taxa instituită se aplică
autovehiculelor ce urmează să fie înmatriculate în România, fără
a se aplica și acelora care sunt deja înmatriculate. Autorul
excepției mai arată că este încălcat și principiul egalității în
drepturi, prevăzut de art. 16 alin. (1) din Constituție, prin
discriminarea realizată de legiuitor, care a legat plata taxei pe
poluare de faptul înmatriculării, deși din preambulul Ordonanței
de urgență a Guvernului nr. 50/2008 rezultă că s-a urmărit
asigurarea protecției mediului prin realizarea unor programe și
proiecte pentru îmbunătățirea aerului, ceea ce implică instituirea
unei taxe pe poluare pentru toate autoturismele aflate în trafic.
Totodată, autorul susține că această taxă impusă unilateral
asupra mărfurilor constituie o taxă cu efect echivalent interzisă
de art. 23 și 25 din Tratatul de instituire a Comunității Europene
(devenite art. 28 și 30 din Tratatul privind funcționarea Uniunii
Europene), precum și de art. 90 din același tratat (devenit
art. 110 din Tratatul privind funcționarea Uniunii Europene).
Curtea de Apel Alba Iulia — Secția de contencios
administrativ și fiscal apreciază că excepția invocată este
neîntemeiată, textele de lege criticate nu creează nicio
discriminare, iar modul de percepere a taxei reprezintă o
problemă de aplicare a legii în timp.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

MONITORUL OFICIAL AL ROMÂNIEI, PARTEA I, Nr. 603/26.VIII.2011
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 50/2008
pentru instituirea taxei pe poluare pentru autovehicule, în
ansamblu, și, în special, a celor ale art. 1 și art. 3 alin. (1) din
aceeași ordonanță de urgență, publicată în Monitorul Oficial al
României, Partea I, nr. 327 din 25 aprilie 2008, cu modificările și
completările aduse prin art. 35 pct. 1 din Legea nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și
Fondul Monetar Internațional, publicată în Monitorul Oficial al
României, Partea I, nr. 761 din 9 noiembrie 2009.
Textele de lege criticate au următorul conținut:
— Art. 1: ă(1) Prezenta ordonanță de urgență stabilește
cadrul legal pentru instituirea taxei pe poluare pentru
autovehicule, denumită în continuare taxă, care constituie venit
la bugetul Fondului pentru mediu și se gestionează de
Administrația Fondului pentru Mediu.
(2) Din sumele colectate potrivit prezentei ordonanțe de
urgență se finanțează programe și proiecte pentru protecția
mediului.”;
— Art. 3 alin. (1): ăIntră sub incidența taxei autovehiculele din
categoriile M1 - M3 și N1 - N3, astfel cum sunt acestea definite în
RNTR 2.”
Textele de lege criticate aduc atingere prevederilor art. 11
referitor la dreptul internațional și dreptul intern, ale art. 15
alin. (2) referitor la principiul neretroactivității legii, art. 16 alin. (1)
privind egalitatea în drepturi, art. 20 referitor la tratatele
internaționale privind drepturile omului și art. 115 alin. (4) privind
reglementarea prin ordonanțe de urgență numai în situații
extraordinare.
I. Cu privire la criticile de neconstituționalitate extrinsecă, și
anume pretinsa încălcare a dispozițiilor art. 115 alin. (4) din
Legea fundamentală, Curtea a reținut, în esență, prin Decizia
nr. 802 din 19 mai 2009, publicată în Monitorul Oficial al
României, Partea I, nr. 428 din 23 iunie 2009, că ordonanța de
urgență criticată a fost adoptată pentru a evita o eventuală
procedură în fața Curții de Justiție a Uniunii Europene, în
contextul în care Comisia Europeană deschisese procedura de
infringement împotriva României. Curtea a constatat, cu acel
prilej, că ordonanța de urgență criticată respectă exigențele
art. 115 alin. (4) din Legea fundamentală și că folosirea
ordonanțelor de urgență pentru punerea de acord a legislației
naționale cu cea comunitară, în situația în care era iminentă
declanșarea procedurii de infringement în fața Curții de Justiție,
este pe deplin constituțională.
II. Cu privire la criticile de neconstituționalitate intrinsecă, prin
aceeași decizie Curtea a reținut, referitor la prevederile art. 11
din Ordonanța de urgență a Guvernului nr. 50/2008, că acestea
nu cuprind dispoziții de natură a duce la concluzia că instituie o
nouă taxă, ci doar redefinesc taxa specială pentru autoturisme
și autovehicule. Faptul că inițial taxa a fost definită ca taxă
specială pentru autoturisme și autovehicule și, ulterior, a fost
definită drept taxă pe poluare nu poate acredita ideea că se
instituie taxa pe poluare pentru trecut, natura sa juridică
rămânând nealterată, ceea ce s-a modificat fiind doar
modalitatea de calcul al acesteia reflectată în cuantumul ei.
Această motivare își păstrează valabilitatea și în ceea ce
privește excepția de neconstituționalitate a Ordonanței de

3

urgență a Guvernului nr. 50/2008, în ansamblul său, prin
raportare la art. 15 alin. (2) referitor la principiul neretroactivității
legii din Constituție.
Referitor la susținerea potrivit căreia taxa pe poluare impusă
unilateral asupra mărfurilor constituie o taxă cu efect echivalent
interzisă de art. 28, art. 30 și art. 110 din Tratatul privind
funcționarea Uniunii Europene, Curtea constată că prin Decizia
nr. 137 din 25 februarie 2010, publicată în Monitorul Oficial al
României, Partea I, nr. 182 din 22 martie 2010, a stabilit că nu
este de competența sa să analizeze conformitatea unei dispoziții
de drept național cu textul Tratatului de instituire a Comunității
Europene, ci este de competența instanței de judecată, care
poate formula o întrebare preliminară la Curtea de Justiție a
Comunităților Europene, în sensul art. 234 din Tratatul de
instituire a Comunității Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce este inadmisibil.
Ulterior pronunțării acestei decizii, Curtea, fără a-și
reconsidera jurisprudența, prin Decizia nr. 668 din 18 mai 2011,
publicată în Monitorul Oficial al României, Partea I, nr. 487 din
8 iulie 2011, observând că la data de 7 aprilie 2011 Curtea de
Justiție a Uniunii Europene a pronunțat o hotărâre în Cauza
C-402/09 Ioan Tatu împotriva României, a statuat că folosirea
unei norme de drept european în cadrul controlului de
constituționalitate ca normă interpusă celei de referință implică,
în temeiul art. 148 alin. (2) și (4) din Constituția României, o
condiționalitate cumulativă: pe de o parte, această normă să fie
suficient de clară, precisă și neechivocă prin ea însăși sau
înțelesul acesteia să fi fost stabilit în mod clar, precis și
neechivoc de Curtea de Justiție a Uniunii Europene și, pe de
altă parte, norma trebuie să se circumscrie unui anumit nivel de
relevanță constituțională, astfel încât conținutul său normativ să
susțină posibila încălcare de către legea națională a
Constituției — unica normă directă de referință în cadrul
controlului de constituționalitate. Deși înțelesul normei europene
a fost deslușit de Curtea de Justiție a Uniunii Europene, Curtea
a apreciat că cerințele rezultate din această hotărâre nu au
relevanță constituțională, ele ținând mai degrabă de obligația
legislativului de a edicta norme în sensul hotărârilor Curții de
Justiție a Uniunii Europene, în caz contrar găsindu-și eventual
aplicarea art. 148 alin. (2) din Constituția României.
Întrucât nu au intervenit elemente noi, care să justifice
reconsiderarea jurisprudenței Curții, soluțiile pronunțate cu acele
prilejuri și argumentele care au stat la baza lor își mențin
valabilitatea și în cauza de față.
Cu acest prilej, Curtea observă că principiul constituțional al
egalității în drepturi statuează cu privire la egalitatea cetățenilor
în fața legii și a autorităților publice, iar nu la ăegalitatea
produselor importate cu produsele interne”, prin urmare art. 16
alin. (1) din Constituție nu este incident în speță.
Referitor la art. 11 și 20 din Constituție, Curtea observă că
autorul se mulțumește să le invoce, fără a arăta prevederile din
tratatele internaționale sau pactele și tratatele privitoare la
drepturile fundamentale ale omului la care România este parte
care ar fi încălcate ori care ar putea fi aplicate cu prioritate. Prin
urmare, critica referitoare la încălcarea acestor articole este
nemotivată.

4

MONITORUL OFICIAL AL ROMÂNIEI, PARTEA I, Nr. 603/26.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 50/2008
pentru instituirea taxei pe poluare pentru autovehicule, în ansamblu, și, în special, a celor ale art. 1 și art. 3 alin. (1) din aceeași
ordonanță de urgență, excepție ridicată de Sergiu Toma în Dosarul nr. 3.101/107/2009 al Curții de Apel Alba Iulia — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 845
din 23 iunie 2011

referitoare la excepția de neconstituționalitate a prevederilor art. III din Ordonanța de urgență
a Guvernului nr. 75/2008 privind stabilirea de măsuri pentru soluționarea unor aspecte financiare
în sistemul justiției
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antonella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 75/2008
privind stabilirea de măsuri pentru soluționarea unor aspecte
financiare în sistemul justiției, excepție ridicată de Mioara
Iolanda Grecu, Paula Cristina Brotac, Ștefan Fieraru, Maria
Pohoață, Andra Botez, Cristina Georgescu, Alexandrina
Urlățeanu, Aurelia Popa, Ștefania Anghel, Elisabeta Gherasim,
Eliza Marin, Maria David, Elena Chirică, Elena Costea, Rodica
Buboșaru și Veronica Grozescu în Dosarul nr. 9.553/281/2008
al Judecătoriei Ploiești — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
inadmisibilă, deoarece, prin Decizia nr. 784/2009, Curtea
Constituțională a admis excepția de neconstituționalitate a
dispozițiilor de lege criticate.

C U R T E A,

având în vedere actele și lucrările dosarului, constată
următoarele:
Prin Încheierea din 14 august 2008, pronunțată în Dosarul
nr. 9.553/281/2008 (trimisă Curții Constituționale prin Adresa din
data de 13 septembrie 2010), Judecătoria Ploiești — Secția
civilă a sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 75/2008 privind stabilirea de măsuri pentru
soluționarea unor aspecte financiare în sistemul justiției.
Excepția de neconstituționalitate a fost ridicată de petenții
Mioara Iolanda Grecu, Paula Cristina Brotac, Ștefan Fieraru,
Maria Pohoață, Andra Botez, Cristina Georgescu, Alexandrina
Urlățeanu, Aurelia Popa, Ștefania Anghel, Elisabeta Gherasim,
Eliza Marin, Maria David, Elena Chirică, Elena Costea, Rodica
Buboșaru și Veronica Grozescu într-o cauză civilă având ca
obiect soluționarea unei contestații la executare.
În motivarea excepției de neconstituționalitate autorii
acesteia susțin, în esență, că prevederile de lege criticate sunt
neconstituționale, deoarece contravin dreptului la un proces
echitabil. În acest sens, arată că, prin instituirea termenului de
executare a drepturilor de natură salarială de 18 luni, statul ăse
face vinovat de nerespectarea hotărârilor judecătorești”. Astfel,
plata drepturilor restante, de natură salarială, se prelungește
nejustificat, iar motivația dată de Guvern nu are o justificare
rezonabilă. În acest sens, este menționată hotărârea Curții
Europene a Drepturilor Omului, în Cauza Ruianu împotriva
României, 2003. Faza de executare a unei hotărâri judecătorești
face parte din procesul civil, în sensul art. 6 paragraful 1 din
Convenția pentru apărarea drepturilor omului și a libertăților
fundamentale și, prin urmare, neexecutarea sau executarea cu

MONITORUL OFICIAL AL ROMÂNIEI, PARTEA I, Nr. 603/26.VIII.2011
întârziere a unei hotărâri judecătorești poate, în mod indirect, să
ducă la lăsarea fără conținut a dreptului de acces la tribunal,
potrivit jurisprudenței instanței de la Strasbourg (a se vedea
cauzele Sabin Popescu împotriva României, 2004, Burdov
împotriva Rusiei, 2002, Hornsby împotriva Greciei, 1997).
Judecătoria Ploiești — Secția civilă consideră că
dispozițiile de lege criticate contravin dispozițiilor constituționale
ale art. 16 privind egalitatea în fața legii și ale art. 21 privind
accesul liber la justiție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, deoarece, prin Decizia nr. 784/2009, Curtea
Constituțională a admis această excepție și a constatat că
dispozițiile art. III din Ordonanța de urgență a Guvernului
nr. 75/2008 sunt neconstituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum este
menționat în dispozitivul încheierii de sesizare, îl constituie
dispozițiile Ordonanței de urgență a Guvernului nr. 75/2008
privind stabilirea de măsuri pentru soluționarea unor aspecte
financiare în sistemul justiției, publicată în Monitorul Oficial al
României, Partea I, nr. 462 din 20 iunie 2008.
Din susținerile autorilor excepției de neconstituționalitate,
reiese însă că aceștia critică doar dispozițiile art. III din
Ordonanța de urgență a Guvernului nr. 75/2008, prevederi care

5

au următorul cuprins: ă(1) Plata sumelor prevăzute în titlurile
executorii emise până la intrarea în vigoare a prezentei
ordonanțe de urgență, având ca obiect acordarea unor drepturi
de natură salariată stabilite în favoarea personalului din sistemul
justiției, se va realiza, eșalonat, în termen de 18 luni de la
intrarea în vigoare a prezentei ordonanțe de urgență,
modalitatea de eșalonare fiind stabilită prin ordin comun al
ministrului justiției, ministrului economiei și finanțelor,
președintelui Consiliului Superior al Magistraturii, președintelui
Înaltei Curți de Casație și Justiție și al procurorului general al
Parchetului de pe lângă Înalta Curte de Casație și Justiție.
(2) Ordinul prevăzut la alin. (1) se emite în termen de 15 zile
de la intrarea în vigoare a prezentei ordonanțe de urgență și va
fi comunicat executorilor judecătorești, precum și trezoreriei ori
instituției bancare unde debitorii au deschise conturi.”
Autorii excepției de neconstituționalitate susțin că prevederile
de lege criticate contravin dispozițiilor constituționale ale art. 21
privind accesul liber la justiție, ale art. 6 din Convenția pentru
apărarea drepturilor omului și a libertăților fundamentale, ale
art. 10 din Declarația Universală a Drepturilor Omului și ale
art. 14 pct. 1 din Pactul internațional cu privire la drepturile civile
și politice.
Examinând excepția de neconstituționalitate, Curtea reține
următoarele:
Prin Decizia nr. 784/2009, publicată în Monitorul Oficial al
României, Partea I, nr. 466 din 7 iulie 2009, Curtea a admis
excepția de neconstituționalitate a dispozițiilor art. III din
Ordonanța de urgență a Guvernului nr. 75/2008 privind stabilirea
de măsuri pentru soluționarea unor aspecte financiare în
sistemul justiției și a constatat că acestea sunt neconstituționale.
Potrivit art. 29 alin. (3) din Legea nr. 47/1992 privind
organizarea și funcționarea Curții Constituționale, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale.”
Prin urmare, Curtea constată că excepția de
neconstituționalitate a devenit inadmisibilă, prevederile de lege
criticate fiind constatate ca neconstituționale între momentul
sesizării Curții Constituționale (prin Încheierea din 14 august
2008) și momentul pronunțării instanței de contencios
constituțional asupra excepției de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. III din Ordonanța de urgență a
Guvernului nr. 75/2008 privind stabilirea de măsuri pentru soluționarea unor aspecte financiare în sistemul justiției, excepție ridicată
de Mioara Iolanda Grecu, Paula Cristina Brotac, Ștefan Fieraru, Maria Pohoață, Andra Botez, Cristina Georgescu, Alexandrina
Urlățeanu, Aurelia Popa, Ștefania Anghel, Elisabeta Gherasim, Eliza Marin, Maria David, Elena Chirică, Elena Costea, Rodica
Buboșaru și Veronica Grozescu în Dosarul nr. 9.553/281/2008 al Judecătoriei Ploiești — Secția civilă.
Definitivă și general obligatorie.
Pronunțată în ședința publică din data de 23 iunie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

6

MONITORUL OFICIAL AL ROMÂNIEI, PARTEA I, Nr. 603/26.VIII.2011
CURTEA CONSTITUȚIONALĂ

D E C I Z I A Nr. 873
din 28 iunie 2011

referitoare la excepția de neconstituționalitate a prevederilor art. 14 alin. (1) lit. e) din Ordonanța
de urgență a Guvernului nr. 12/2006 pentru stabilirea unor măsuri de reglementare a pieței
pe filiera cerealelor și a produselor procesate din cereale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, excepție ridicată de Societatea
Comercială Piraeus Leasing România I.F.N. — S.A. din
București în Dosarul nr. 17.147/193/2009 al Judecătoriei
Botoșani — Secția civilă, care formează obiectul Dosarului Curții
Constituționale nr. 2.166 D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune să se facă apelul și în Dosarul
nr. 2.344D/2010 având ca obiect o excepție de
neconstituționalitate cu obiect identic, ridicată de Societatea
Comercială Pan Star Comimpex — S.R.L. din București în
Dosarul nr. 6.593/315/2009 al Judecătoriei Târgoviște.
La apelul nominal se constată lipsa părților, față de care
procedura de citare este legal îndeplinită.
Magistratul-asistent învederează Plenului că la Dosarul
nr. 2.166D/2010 Garda financiară — Secția Botoșani a depus
un înscris denumit ăîntâmpinare” prin care solicită respingerea
excepției ca neîntemeiată, potrivit jurisprudenței Curții, și
judecarea cauzei în lipsă.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 2.344D/2010 la
Dosarul nr. 2.166 D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 2.344D/2010 la
Dosarul nr. 2.166 D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca devenită
inadmisibilă, arătând că textul de lege criticat a fost modificat în
sensul celor dorite de autorii excepției.
C U R T E A,

având în vedere actele și lucrările dosarelor, constată
următoarele:

Prin încheierile din 12 aprilie 2010 și 12 martie 2010,
pronunțate
în
dosarele
nr.
17.147/193/2009
și
nr. 6.593/315/2009, Judecătoria Botoșani — Secția civilă și
Judecătoria Târgoviște au sesizat Curtea Constituțională
cu excepția de neconstituționalitate a dispozițiilor art. 14
alin. (1) lit. e) din Ordonanța de urgență a Guvernului
nr. 12/2006 pentru stabilirea unor măsuri de reglementare a
pieței pe filiera cerealelor și a produselor procesate din
cereale. Excepția a fost ridicată în cauze având ca obiect
soluționarea plângerilor formulate împotriva unor proceseverbale de constatare și sancționare a contravenției prin care
au fost supuse confiscării anumite bunuri aflate în proprietatea
societăților de leasing Societatea Comercială Piraeus Leasing
România I.F.N. — S.A. din București și O.T.P. Leasing România
I.F.N. din București, bunuri ce erau utilizate în temeiul unui
contract de leasing de către alți comercianți care au săvârșit
contravenții.
În motivarea excepției de neconstituționalitate autorii
arată că textul de lege criticat aduce atingere dispozițiilor
constituționale ale art. 44 alin. (1)—(3) și (8), precum și art. 45
referitor la libertatea economică, deoarece prevederile art. 14
alin. (1) lit. e) din Ordonanța de urgență a Guvernului nr. 12/2006
nu fac nicio distincție cu privire la modul de deținere a mijlocului
de transport de către contravenient. Astfel, în condițiile în care
societatea de leasing transferă contravenientului, în temeiul
contractului de leasing, reglementat prin Ordonanța Guvernului
nr. 51/1997 privind operațiunile de leasing și societățile de
leasing, numai dreptul de folosință asupra acestor bunuri, dar
nu și dreptul de proprietate (păstrând așadar nuda proprietate),
patrimoniul acesteia va fi nejustificat afectat de măsura
confiscării, care, în principiu, ar trebui să urmărească
sancționarea faptei contravenientului. A se considera că, de
fiecare dată când se încheie un contract de leasing, societatea
de leasing își asumă riscul săvârșirii de către utilizator a unei
fapte penale sau contravenționale are semnificația prezumării
activității economice desfășurate de aceasta ca fiind ilicită, ceea
ce este contrar art. 45 referitor la libertatea economică din Legea
fundamentală. Autorii mai arată că, în speță, nu poate fi vorba
despre aplicarea art. 44 alin. (9) din Constituție, deoarece textul
acestuia trebuie coroborat cu caracterul personal al răspunderii
contravenționale, iar sancțiunea confiscării [ca o limitare a
dreptului de proprietate în acord cu art. 44 alin. (1) din Legea
fundamentală] trebuie să privească numai patrimoniul
făptuitorului. Mai mult, prin textul de lege criticat se instituie o
expropriere fără despăgubire și se încalcă prezumția dobândirii
licite a mijlocului de transport ce poate fi confiscat.
Judecătoria Botoșani — Secția civilă apreciază că
excepția invocată este neîntemeiată, deoarece proprietatea
privată poate constitui obiectul unor măsuri restrictive potrivit
art. 44 alin. (9) din Constituție.
Judecătoria Târgoviște apreciază că excepția invocată este
neîntemeiată, deoarece aplicarea unor sancțiuni pecuniare,
inclusiv măsura confiscării unor bunuri, nu încalcă dispozițiile

MONITORUL OFICIAL AL ROMÂNIEI, PARTEA I, Nr. 603/26.VIII.2011
constituționale privind ocrotirea proprietății private, întrucât
dreptul de proprietate trebuie exercitat în condițiile prevăzute de
lege, iar garantarea dreptului de proprietate, precum și
desfășurarea liberă a unei activități comerciale implică
respectarea de către toți comercianții a obligațiilor ce le revin.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, publicată în Monitorul Oficial al României,
Partea I, nr. 184 din 27 februarie 2006, introduse prin art. 2 pct. 1
din Ordonanța de urgență a Guvernului nr. 93/2009 privind unele
măsuri pentru întărirea controlului în scopul combaterii
transporturilor ilicite de mărfuri, publicată în Monitorul Oficial al
României, Partea I, nr. 457 din 1 iulie 2009, care aveau
următorul cuprins: ă(1) Următoarele fapte constituie contravenții
și se sancționează după cum urmează: [...]
e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop.”
Textul de lege criticat a fost modificat, ulterior sesizării Curții
Constituționale, prin pct. 1 al articolului unic din Legea
nr. 89/2010 pentru aprobarea Ordonanței de urgență a

7

Guvernului nr. 93/2009 privind unele măsuri pentru întărirea
controlului în scopul combaterii transporturilor ilicite de mărfuri,
publicată în Monitorul Oficial al României, Partea I, nr. 351 din
27 mai 2010, având în prezent următorul cuprins:
ă(1) Următoarele fapte constituie contravenții și se sancționează
după cum urmează: [...]
e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop, dacă acesta aparține
contravenientului sau dacă nu există contract legal de cărăușie.”
Se susține că textul de lege criticat aduce atingere
dispozițiilor constituționale ale art. 44 alin. (1) referitoare la
garantarea dreptului de proprietate și a creanțelor asupra
statului, alin. (2) privind garantarea și ocrotirea în mod egal de
lege a proprietății private, indiferent de titular, alin. (3) referitor la
interzicerea exproprierii cu excepția cauzelor de utilitate publică,
stabilite potrivit legii, cu dreaptă și prealabilă despăgubire și
alin. (8) privind interzicerea confiscării averii dobândite licit,
precum și art. 45 referitor la libertatea economică.
Examinând excepția de neconstituționalitate a dispozițiilor
art. 14 alin. (1) lit. e) din Ordonanța de urgență a Guvernului
nr. 12/2006 pentru stabilirea unor măsuri de reglementare a
pieței pe filiera cerealelor și a produselor procesate din cereale,
Curtea constată că, ulterior sesizării sale, textul de lege criticat
a fost modificat prin Legea nr. 89/2010, publicată în Monitorul
Oficial al României, Partea I, nr. 351 din 27 mai 2010, în sensul
dorit de autorii excepției.
Astfel, potrivit noii reglementări, confiscarea mijlocului de
transport marfă utilizat pentru transportul în scop comercial al
cerealelor sau al produselor de panificație, neînsoțite de
documentele prevăzute de lege care să justifice proveniența
licită a acestora, se dispune numai dacă acesta aparține
contravenientului, ceea ce semnifică, potrivit opțiunii
legiuitorului, că acesta se află în proprietatea contravenientului,
sau dacă nu există un contract legal de cărăușie.
Curtea observă că în speță este incident art. 15 alin. (2) din
Constituție potrivit căruia ăLegea dispune numai pentru viitor, cu
excepția legii penale sau contravenționale mai favorabile.”
Prin urmare, excepția va fi respinsă ca devenită inadmisibilă,
în temeiul art. 29 alin. (1) și (5) din Legea nr. 47/1992, întrucât
textul de lege criticat nu mai are legătură cu soluționarea cauzei.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 14 alin. (1) lit. e) din Ordonanța de
urgență a Guvernului nr. 12/2006 pentru stabilirea unor măsuri de reglementare a pieței pe filiera cerealelor și a produselor
procesate din cereale, excepție ridicată de Societatea Comercială Piraeus Leasing România I.F.N. — S.A. din București și de
Societatea Comercială Pan Star Comimpex — S.R.L. din București în dosarele nr. 17.147/193/2009 și nr. 6.593/315/2009 ale
Judecătoriei Botoșani — Secția civilă și Judecătoriei Târgoviște.
Definitivă și general obligatorie.
Pronunțată în ședința publică din data de 28 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

8

MONITORUL OFICIAL AL ROMÂNIEI, PARTEA I, Nr. 603/26.VIII.2011
CURTEA CONSTITUȚIONALĂ

D E C I Z I A Nr. 882
din 30 iunie 2011

referitoare la excepția de neconstituționalitate a dispozițiilor art. XIII alin. (1) teza întâi
din Ordonanța de urgență a Guvernului nr. 32/2001 pentru reglementarea unor probleme financiare
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Cristina Cătălina Turcu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. XIII din Ordonanța de urgență a Guvernului
nr. 32/2001 pentru reglementarea unor probleme financiare,
excepție ridicată de Consiliul Local al Municipiului Râmnicu
Vâlcea și primarul municipiului Râmnicu Vâlcea în Dosarul
nr. 520/90/2009 al Tribunalului Vâlcea — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
păstrarea jurisprudenței Curții în materie și respingerea excepției
de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 martie 2010, pronunțată în Dosarul
nr. 520/90/2009, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. XIII din Ordonanța de urgență a
Guvernului nr. 32/2001 pentru reglementarea unor probleme
financiare. Excepția a fost ridicată de Consiliul Local al
Municipiului Râmnicu Vâlcea și primarul municipiului Râmnicu
Vâlcea în cauze având ca obiect drepturi bănești.
În motivarea excepției de neconstituționalitate se arată
că textul de lege criticat obligă unitățile administrativ-teritoriale
să suporte din bugetul local cheltuielile cu salarizarea
personalului din învățământul preuniversitar. Se consideră că,
în acest fel, este păgubit bugetul local al comunei, orașului sau
municipiului, fiind favorizate instituțiile publice care ar trebui, de
fapt, să aloce sumele necesare finanțării cheltuielilor de
personal menționate, respectiv cele care au calitatea de
angajator. Se mai arată că ordonanța de urgență criticată a fost
adoptată în condițiile în care nu exista un ăcaz excepțional”, și
nici nu a fost emisă în temeiul unei legi de abilitare. În fine, se
mai susține că autonomia locală are drept fundament economic
sfera patrimonială proprie pe care autoritățile locale o
gestionează; ele administrează și dispun de resursele financiare
pe care le constituie, dar nu pot face același lucru cu bugetul de
stat, care este principala sursă din care se constituie cheltuielile
cu personalul din învățământul preuniversitar. Bugetul local
constituie doar o sursă secundară de finanțare a învățământului
preuniversitar, iar acordurile de finanțare se încheie sub forma
unui contract care reflectă acordul de voință atât al instituției de
învățământ, cât și al autorității locale. Or, în măsura în care
sursa de cheltuieli nu este alimentată din bugetul de stat,
bugetul local este cel care, în mod direct și în lipsa vreunui acord

de voință, urmează să suporte sumele de bani câștigate în
instanță de către personalul din învățământul preuniversitar.
Tribunalul Vâlcea — Secția civilă consideră că excepția de
neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată, făcând referire la jurisprudența Curții în materie.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. XIII din Ordonanța de
urgență a Guvernului nr. 32/2001 pentru reglementarea unor
probleme financiare, publicată în Monitorul Oficial al României,
Partea I, nr. 110 din 5 martie 2001. În realitate, din motivarea
excepției de neconstituționalitate reiese că autorii acesteia
critică numai art. XIII alin. (1) teza întâi din Ordonanța de urgență
a Guvernului nr. 32/2001, care are următorul cuprins:
ă(1) Începând cu anul 2001 finanțarea instituțiilor de învățământ
preuniversitar de stat se asigură din bugetele locale ale unităților
administrativ-teritoriale pe a căror rază acestea își desfășoară
activitatea [...]”.
Textul de lege criticat aduce atingere prevederilor
constituționale ale art. 61 (și nu art. 58, cum greșit indică autorii
excepției) privind rolul și structura Parlamentului, art. 73 privind
categoriile de legi, art. 115 alin. (4) [și nu art. 114 alin. (4), cum
greșit indică autorii excepției] privind delegarea legislativă,
art. 120 alin. (1) privind principiile de bază ale administrației
publice locale și art. 121 alin. (2) privind autoritățile comunale și
orășenești.
Examinând excepția, Curtea constată că s-a mai pronunțat
asupra textului de lege criticat, prin prisma unor critici similare
celor formulate în prezenta cauză. Astfel, prin Decizia nr. 1.195
din 30 septembrie 2010, publicată în Monitorul Oficial al
României, Partea I, nr. 755 din 12 noiembrie 2010, Curtea a
reținut, în esență, că nu se susține critica de neconstituționalitate
extrinsecă, întrucât măsura adoptată nu a fost una de
oportunitate, ci a avut un caracter stringent în condițiile în care
la momentul emiterii ordonanței de urgență existau reale
dificultăți în asigurarea fondurilor necesare învățământului
preuniversitar, dificultăți înlăturate prin intrarea acesteia în
vigoare. Totodată, cu privire la criticile de constituționalitate
intrinsecă, Curtea a observat că ordonanța de urgență criticată
transpune la nivelul legii prevederile art. 120 din Constituție.

MONITORUL OFICIAL AL ROMÂNIEI, PARTEA I, Nr. 603/26.VIII.2011
Curtea a mai constatat că autorii excepției de
neconstituționalitate și-au circumstanțiat critica unor împrejurări
de fapt, și anume că bugetele locale nu sunt alimentate în mod
constant de la bugetul de stat pentru a putea suporta sarcinile
financiare ce le-au fost impuse prin ordonanța de urgență
adoptată. Or, o atare chestiune privește de fapt lipsa de
coordonare între autoritățile de la nivel local și cele de la nivel
central, ceea ce nu poate atrage neconstituționalitatea textului
legal criticat. Aceste autorități trebuie să își îndeplinească

9

obligațiile legale cu bună-credință, în sensul art. 57 din
Constituție, astfel încât să nu fie afectată plata drepturilor
bănești în domeniul învățământului preuniversitar, inclusiv a
celor obținute în urma pronunțării unor hotărâri judecătorești.
Soluția pronunțată cu acel prilej și argumentele care au stat
la baza acesteia își mențin valabilitatea și în cauza de față,
neintervenind elemente noi care să justifice reconsiderarea
jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. XIII alin. (1) teza întâi din Ordonanța de
urgență a Guvernului nr. 32/2001 pentru reglementarea unor probleme financiare, excepție ridicată de Consiliul Local al Municipiului
Râmnicu Vâlcea și primarul municipiului Râmnicu Vâlcea în Dosarul nr. 520/90/2009 al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 938
din 7 iulie 2011

referitoare la excepția de neconstituționalitate a prevederilor art. 75 din Legea nr. 192/2006
privind medierea și organizarea profesiei de mediator
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 75 din Legea nr. 192/2006 privind medierea
și organizarea profesiei de mediator, excepție ridicată de
Consiliul de mediere în Dosarul nr. 639/2/2010 al Curții de Apel
București — Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 16 septembrie 2010, pronunțată în
Dosarul nr. 639/2/2010, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 75 din Legea nr. 192/2006 privind medierea
și organizarea profesiei de mediator. Excepția de
neconstituționalitate a fost ridicată de pârâtul Consiliul de
mediere într-o cauză de contencios administrativ având ca
obiect soluționarea unei cereri de anulare a unui act
administrativ.
În motivarea excepției de neconstituționalitate autorul
acesteia arată că prevederile de lege criticate sunt
neconstituționale, deoarece creează privilegii pentru membrii
corpurilor profesionale prevăzute de acestea, prin crearea
facilității de a desfășura activitatea de mediere în cadrul formelor
de exercitare a profesiilor lor.
În acest sens, arată că profesia de mediator este o profesie
reglementată de Legea nr. 192/2006, care prevede norme
speciale și care se completează cu dispozițiile Legii nr. 200/2004
privind recunoașterea diplomelor și calificărilor profesionale

10

MONITORUL OFICIAL AL ROMÂNIEI, PARTEA I, Nr. 603/26.VIII.2011

pentru profesiile reglementate din România, lege care reprezintă
dreptul comun în materia profesiilor reglementate în România.
Profesia de mediator este o profesie liberală, în sensul dat de
art. 46 din Codul fiscal, fiind o profesie reglementată, exercitată
în mod independent, delimitată juridic de activitatea de
comerciant, precum și de cea de autor de opere de creație
intelectuală, iar, conform art. 4 alin. (1) din Legea nr. 192/2006,
medierea este o activitate de interes public.
De asemenea, arată că, în baza art. 17 din Legea
nr. 192/2006, a fost înființat Consiliul de mediere, organism
autonom, cu personalitate juridică, de interes public, având
următoarele atribuții principale, prevăzute la art. 20 din aceeași
lege: de reprezentare a mediatorilor autorizați în scopul
asigurării calității serviciilor de mediere (competență de
reprezentare), de reglementare a formării profesionale inițiale,
continue și a specializării în profesie (competență normativă),
de stabilire a regulilor de exercitare a profesiei (competență
administrativă autonomă), de control al accesului în profesie și
înscriere în tablou (competență administrativă individuală), de
asigurare a respectării normelor profesionale de etică și
probitate profesională (competență administrativ-jurisdicțională).
Potrivit art. 22 alin. (1) din Legea nr. 192/2006, mediatorii își pot
desfășura activitatea în cadrul unui birou, în care pot funcționa
unul sau mai mulți mediatori asociați, în cadrul unei societăți
civile profesionale sau în cadrul unei organizații
neguvernamentale, iar, în conformitate cu alin. (3) al aceluiași
articol, mediatorii pot lucra în baza unui contract de muncă.
Art. 36 din Regulamentul de organizare și funcționare a
Consiliului de mediere, aprobat prin Hotărârea Consiliului de
mediere nr. 5/2007, precizează că mediatorul autorizat poate fi
angajat cu contract de muncă în interiorul profesiei, angajatorul
său putând fi doar una din formele de exercitare a profesiei de
mediator, astfel cum sunt prevăzute la art. 22 alin. (1) din Legea
nr. 192/2006. Prin urmare, profesia de mediator are propriile
forme de exercitare.
Dispozițiile art. 75 din Legea nr. 192/2006 derogă de la
dispozițiile art. 22 din aceeași lege, precizând că membrii
corpurilor profesionale ale avocaților, consilierilor juridici și
notarilor publici pot desfășura activitatea de mediere în cadrul
formelor de exercitare a profesiilor lor. În aplicarea acestor
dispoziții, Consiliul de mediere ar trebui ca pentru cele
3 categorii profesionale să avizeze desfășurarea profesiei de
mediator în cadrul formelor de exercitare ale acelor profesii
reglementate, după cum urmează: pentru avocați, în cadrul
cabinetelor individuale, asociate sau societăților civile
profesionale de avocați (Legea nr. 51/1995 privind organizarea
și exercitarea profesiei de avocat), pentru consilieri juridici, în
baza contractului de muncă încheiat de aceștia cu angajatorii
proprii (art. 3 din Legea nr. 514/2003 privind organizarea și
exercitarea funcției de consilier juridic), pentru notari publici, în
cadrul birourilor individuale/asociate ale acestora (art. 14 din
Legea notarilor publici și a activității notariale nr. 36/1995).
Mai consideră autorul excepției de neconstituționalitate că
dispozițiile de lege criticate contravin principiilor de organizare a
profesiilor reglementate de legile speciale ale celor 3 profesii
menționate mai sus, având drept consecință crearea unui regim
diferențiat și discriminatoriu între mediatorii autorizați care sunt
și membri ai corpurilor profesionale ale avocaților, consilierilor
juridici și notarilor publici, pe de o parte, și ceilalți mediatori, pe
de altă parte, contravenind astfel dispozițiilor art. 16 din
Constituție.
Aceste forme de exercitare a celor 3 profesii sunt
reglementate prin legi speciale (Legea nr. 51/1995, Legea
nr. 514/2003 și Legea nr. 36/1995), astfel încât numai
organismele proprii corpului profesional pot interveni în stabilirea
regulilor pentru exercitarea profesiei, iar aplicarea art. 75 din
Legea nr. 192/2006 va lipsi Consiliul de mediere de puterea de

a-și exercita prerogativele prevăzute de lege în privința
mediatorilor. Drept consecință directă, dispozițiile din Legea
nr. 192/2006 referitoare la regulile de exercitare a profesiei de
mediator și la normele disciplinare vor fi în parte inaplicabile
mediatorilor cu forme de exercitare constituite în baza art. 75
din această lege, ceea ce îi pune în situația de a fi mai presus
de lege și, totodată, îi pune într-o situație privilegiată față de
mediatorii care își exercită profesia în baza art. 22 din lege.
Astfel, în cazul avocaților, existența unei reglementări
distincte privind organizarea și funcționarea profesiei de avocat
exclude aplicarea unui alt regim decât cel specific profesiei
respective și cu atât mai puțin a unui regim aplicabil altei profesii,
cum este cea de mediator.
În raport cu prevederea expresă a art. 40 din Legea
nr. 192/2006, potrivit căreia Consiliul de mediere hotărăște cu
privire la răspunderea disciplinară a mediatorului, corelat cu
dispozițiile art. 38 lit. c), care prevăd sancțiunea suspendării, în
situația în care Consiliul dispune o astfel de măsură, suspendă
forma de exercitare a profesiei, iar mediatorul devine inactiv pe
perioada cât operează această sancțiune (maximum 6 luni).
Mențiunea suspendării se operează în Tabloul mediatorilor. Dar,
potrivit legii, Consiliul de mediere nu poate dispune suspendarea
formei de exercitare a cabinetului de avocat, care este o formă
de exercitare specifică profesiei de avocat și asupra căreia
poate dispune doar baroul, potrivit Legii nr. 51/1995. În
consecință, Consiliul de mediere este lipsit de una dintre
competențele sale legale de natură administrativ-jurisdicțională
și nu își poate îndeplini rolul în asigurarea respectării de către
mediatori a legii și codului deontologic al mediatorului. Însuși
scopul pentru care a fost creat Consiliul de mediere ca organism
de interes public de a asigura calitatea serviciului de mediere
nu poate fi îndeplinit.
Arată că, deși, potrivit art. 16 alin. (2) din Constituție, ăNimeni
nu este mai presus de lege”, în cazul aplicării art. 75 din Legea
nr. 192/2006, avocaților li se creează privilegiul de a nu
răspunde disciplinar potrivit Legii nr. 192/2006, iar Consiliul de
mediere este pus în situația de a fi în imposibilitatea de a-și
îndeplini rolul pentru care a fost înființat, iar aceeași situație se
aplică și în cazul notarilor publici sau al consilierilor juridici.
În final, consideră că înțelesul art. 75 poate fi interpretat
numai în sensul că avocații, consilierii juridici și notarii publici își
pot desfășura activitatea ca mediator autorizat la același sediu
unde își desfășoară activitatea de avocat, consilier juridic și,
respectiv, de notar public.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, întrucât dispozițiile de
lege criticate nu instituie un tratament discriminatoriu în cariera
profesională a mediatorilor, ci stabilesc regulile de desfășurare
a activității de mediator, reguli pe care legiuitorul are dreptul să
le instituie și care se aplică tuturor persoanelor aflate în situația
reglementată de ipoteza normei juridice, fără a institui privilegii
sau discriminări pe criterii arbitrare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. Astfel, în ceea ce privește critica de
neconstituționalitate raportată la prevederile art. 16 din
Constituție, constată că aceasta nu poate fi reținută, deoarece
reglementarea criticată nu instituie discriminări, privilegii sau o
diferență de regim juridic comparativ cu alte persoane din
aceleași categorii profesionale. Legiuitorul poate să stabilească
reguli de organizare și desfășurare a activității mediatorilor,
precum și condițiile în care se exercită profesia de mediator, cu

MONITORUL OFICIAL AL ROMÂNIEI, PARTEA I, Nr. 603/26.VIII.2011
respectarea principiului egalității în drepturi a cetățenilor. Ca
atare, dispoziția legală supusă controlului de constituționalitate
se aplică în mod egal tuturor celor vizați de ipoteza normei
legale, fără nicio discriminare pe criterii arbitrare.
Textul de lege criticat reprezintă o dezvoltare a aplicării
medierii în relație cu sistemul judiciar și, pentru ca medierea să
devină o reală alternativă de soluționare a disputelor, cu
consecințe în degrevarea instanțelor, este nevoie de
promovarea mai insistentă, inclusiv prin măsuri legale a acestei
modalități de rezolvare a disputelor și de asumarea și
promovarea ei la nivelul mediului juridic (judecători, procurori,
avocați, consilieri juridici, executori judecătorești, notari publici).
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 75 din Legea nr. 192/2006 privind medierea și
organizarea profesiei de mediator, publicată în Monitorul Oficial
al României, Partea I, nr. 441 din 22 mai 2006, astfel cum au
fost modificate prin art. I pct. 34 din Legea nr. 370 din
26 noiembrie 2009 pentru modificarea și completarea Legii
nr. 192/2006 privind medierea și organizarea profesiei de
mediator, publicată în Monitorul Oficial al României, Partea I,
nr. 831 din 3 decembrie 2009.
Textul de lege criticat are, în prezent, următorul conținut:
— Art. 75: ăAvocații, notarii publici și consilierii juridici care
dobândesc calitatea de mediator potrivit prevederilor prezentei
legi pot desfășura activitatea de mediere în cadrul formelor de
exercitare a profesiei lor la sediul unde își exercită activitatea.”
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 1 alin. (5), potrivit căruia, în România, respectarea
Constituției, a supremației sale și a legilor este obligatorie și ale
art. 16 alin. (1) și (2) privind principiul egalității cetățenilor în fața
legii.
Examinând excepția de neconstituționalitate, Curtea reține
următoarele:
Potrivit dispozițiilor de lege criticate, avocații, notarii publici și
consilierii juridici care dobândesc calitatea de mediator potrivit
Legii nr. 192/2006 pot desfășura activitatea de mediere în cadrul
formelor de exercitare a profesiei lor la sediul unde își exercită
activitatea, ceea ce, în opinia autorului excepției de
neconstituționalitate, creează o discriminare de statut — în
special sub aspectul răspunderii disciplinare — între mediatorii
care sunt și avocați, notari publici și consilieri juridici, pe de o
parte, și mediatorii care nu au și alte asemenea profesii, pe de
altă parte.
Referitor la pretinsa încălcare a art. 16 alin. (1) din Constituție
privind egalitatea în fața legii, prin discriminarea creată între cele
două categorii de mediatori, Curtea constată că această
susținere este neîntemeiată. Astfel, așa cum a statuat Curtea
Constituțională în mod constant în jurisprudența sa, principiul
constituțional al egalității în fața legii presupune instituirea unui
tratament egal pentru situații care, în funcție de scopul urmărit,
nu sunt diferite. De aceea, el nu exclude, ci, dimpotrivă,
presupune soluții diferite pentru situații diferite. (A se vedea

11

Decizia nr. 1 din 8 februarie 1994, publicată în Monitorul Oficial
al României, Partea I, nr. 69 din 16 martie 1994.) În același sens
este și jurisprudența constantă a Curții Europene a Drepturilor
Omului, care a statuat, în aplicarea prevederilor art. 14 privind
interzicerea discriminării din Convenția privind apărarea
drepturilor omului și a libertăților fundamentale, că reprezintă o
încălcare a acestor prevederi orice diferență de tratament
săvârșită de stat între indivizi aflați în situații analoage, fără o
justificare obiectivă și rezonabilă (de exemplu, prin Hotărârea
din 13 iunie 1979, pronunțată în Cauza Marckx împotriva
Belgiei, și prin Hotărârea din 29 aprilie 2008, pronunțată în
Cauza Burden împotriva Regatului Unit al Marii Britanii).
Or, Curtea constată că dispozițiile de lege criticate nu
creează nicio discriminare, sub aspectul statutului profesie de
mediator, între mediatorii care sunt și avocați, notari publici și
consilieri juridici, pe de o parte, și mediatorii care nu au și alte
asemenea profesii, pe de altă parte, ci lasă doar posibilitatea
mediatorilor care sunt și avocați, notari publici și consilieri juridici
de a-și desfășura activitatea de mediere în cadrul formelor de
exercitare a profesiei lor la sediul unde își exercită activitatea.
În condițiile în care, potrivit art. 13 din Legea nr. 192/2006,
exercitarea profesiei de mediator este compatibilă cu orice altă
activitate sau profesie, cu excepția incompatibilităților prevăzute
prin legi speciale, dispozițiile de lege criticate ce dau
posibilitatea mediatorilor care sunt și avocați, notari publici și
consilieri juridici de a-și desfășura activitatea de mediere în
cadrul formelor de exercitare a profesiei lor la sediul unde își
exercită activitatea sunt pe deplin justificate.
Potrivit art. 22 alin. (1) din lege, mediatorii își pot desfășura
activitatea în cadrul unei societăți civile profesionale, al unui
birou în care pot funcționa unul sau mai mulți mediatori asociați,
cu personalul auxiliar corespunzător, sau în cadrul unei
organizații neguvernamentale, cu respectarea condițiilor
prevăzute de lege. Or, art. 75 din lege care face obiectul
prezentei excepții de neconstituționalitate vine în completarea
acestei reglementări de principiu, cu situația specială a
mediatorilor autorizați care sunt și avocați, notari publici sau
consilieri juridici, ceea ce nu conduce la o diferență de statut
juridic între cele două categorii de mediatori.
Curtea observă că, în motivarea excepției de
neconstituționalitate, autorul acesteia pornește de la premisa
greșită potrivit căreia dispozițiile din Legea nr. 192/2006
referitoare la regulile de exercitare a profesiei de mediator și la
răspunderea disciplinară vor fi inaplicabile mediatorilor cu forme
de exercitare constituite în baza dispozițiilor de lege criticate.
Potrivit dispozițiilor Legii nr. 192/2006, nu există nicio diferență
de tratament juridic între cele două categorii de mediatori, în
ceea ce privește statutul lor, atât sub aspectul suspendării și
încetării calității de mediator, cât și sub aspectul dobândirii
calității de mediator, al drepturilor și obligațiilor și al răspunderii.
De asemenea, Curtea constată că dispozițiile de lege
criticate nu îngrădesc exercitarea deplină a competențelor
Consiliului de mediere în ceea ce privește activitatea de mediere
desfășurată de mediatorii care sunt și avocați, notari publici și
consilieri juridici, așa cum susține autorul excepției de
neconstituționalitate, deoarece, potrivit art. 16 din Legea
nr. 192/2006, în toate cazurile, suspendarea, precum și
încetarea calității de mediator se dispun sau, după caz, se
constată de către Consiliul de mediere, iar în caz de încetare a
calității de mediator, numele acestuia se radiază din tabloul
mediatorilor.
Cât privește activitățile specifice profesiilor de avocat, notar
public și consilier juridic, Curtea reține că acestea rămân supuse
regulilor specifice reglementate pentru fiecare profesie în parte.
Prin urmare, orice mediator răspunde, în ceea ce privește
activitatea de mediere, în fața Consiliului de mediere, iar
avocații, notarii și consilierii juridici răspund, în ceea ce privește

12

MONITORUL OFICIAL AL ROMÂNIEI, PARTEA I, Nr. 603/26.VIII.2011

activitățile specifice fiecărei profesii — în mod corespunzător —
în baza legilor care reglementează aceste 3 profesii, și anume
Legea nr. 51/1995 pentru organizarea și exercitarea profesiei
de avocat, republicată în Monitorul Oficial al României, Partea I,
nr. 98 din 7 februarie 2011, Legea notarilor publici și a activității
notariale nr. 36/1995, publicată în Monitorul Oficial al României,
Partea I, nr. 92 din 16 mai 1995, și Legea nr. 514/2003 privind
organizarea și exercitarea profesiei de consilier juridic, publicată

în Monitorul Oficial al României, Partea I, nr. 867 din
5 decembrie 2003.
În final, cu privire la invocarea art. 1 alin. (5) din Legea
fundamentală, Curtea constată că și această susținere este
neîntemeiată, deoarece dispozițiile de lege criticate nu contravin
principiului potrivit căruia, în România, respectarea Constituției,
a supremației sale și a legilor este obligatorie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 75 din Legea nr. 192/2006 privind medierea
și organizarea profesiei de mediator, excepție ridicată de Consiliul de mediere în Dosarul nr. 639/2/2010 al Curții de Apel București —
Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.076
din 14 iulie 2011

referitoare la excepția de neconstituționalitate a prevederilor art. 90 alin. (1), art. 91 alin. (1), (3)
și (4) și art. 92 alin. (1) și (4) din Legea nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor publice și în mediul de afaceri,
prevenirea și sancționarea corupției și ale art. 9 alin. (2) lit. b) din Legea nr. 393/2004
privind Statutul aleșilor locali
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

delegație depusă în ședință publică, lipsind autorul excepției de
neconstituționalitate, față de care procedura de citare a fost legal
îndeplinită.
Cauza fiind în stare de judecată, președintele Curții acordă
cuvântul reprezentantului Agenției Naționale de Integritate, care
solicită respingerea excepției de neconstituționalitate ca
neîntemeiată, deoarece dispozițiile de lege criticate reprezintă o
aplicarea a prevederilor din Constituție. În acest sens, depune
concluzii scrise.
Reprezentantul Ministerului Public pune concluzii de
respingere a excepției de neconstituționalitate, ca neîntemeiată.

Pe rol se află soluționarea excepției de neconstituționalitate
a prevederilor art. 90 alin. (1), art. 91 alin. (1), (3) și (4) și art. 92
alin. (1) și (4) din Legea nr. 161/2003 privind unele măsuri pentru
asigurarea transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției și ale art. 9 alin. (2) lit. b) din Legea
nr. 393/2004 privind Statutul aleșilor locali, excepție ridicată de
Dan Felician Gavrea în Dosarul nr. 1.429/33/2009 al Înaltei Curți
de Casație și Justiție — Secția contencios administrativ și fiscal.
La apelul nominal răspunde, pentru Agenția Națională de
Integritate, consilierul juridic Dumitru Adrian Eduard, cu

având în vedere actele și lucrările dosarului, constată
următoarele:
Prin Încheierea din 1 octombrie 2010, pronunțată în Dosarul
nr. 1.429/33/2009, Înalta Curte de Casație și Justiție — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 90 alin. (1), art. 91 alin. (1), (3) și (4) și art. 92
alin. (1) și (4) din Legea nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri,

C U R T E A,

MONITORUL OFICIAL AL ROMÂNIEI, PARTEA I, Nr. 603/26.VIII.2011
prevenirea și sancționarea corupției și ale art. 9 alin. (2)
lit. b) din Legea nr. 393/2004 privind Statutul aleșilor locali.
Excepția de neconstituționalitate a fost ridicată de recurentul
Dan Felician Gavrea într-o cauză de contencios administrativ
având ca obiect anularea Actului de constatare nr. 72/1/1/2009,
emis de Agenția Națională de Integritate.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece prin acestea se aduce atingere unor
drepturi prevăzute în Constituție, cu referire la dreptul de a fi
ales într-o funcție de demnitate publică și dreptul de a îndeplini,
pe perioada unui mandat, funcția de administrator într-o
societate comercială.
Astfel, prin calificarea funcției de ăadministrator” al unei
societăți comerciale cu care consiliul județean sau local încheie
contracte ca fiind incompatibilă cu funcția de consilier județean
sau local și prin sancționarea acestei stări se încalcă dreptul la
muncă. Potrivit Clasificării Ocupațiilor din România, ocupația de
ăadministrator societate comercială” este o ocupație legală,
aceasta având codul 241939. În același timp, calitatea de
asociat la o societate comercială nu este o ocupație
reglementată de Clasificarea Ocupațiilor din România, iar
asociații sunt cei care primesc dividende în urma activității
desfășurate la societate. Prin urmare, în cazul asociațiilor —
consilieri locali/județeni, incompatibilitatea este justificată, pe
când în cazul administratorilor, nu.
Textele de lege criticate sunt neconstituționale mai ales în
măsura în care instituie starea de incompatibilitate și prevăd
sancționarea acestei stări și în ipoteza încheierii unor contracte
de achiziție publică, a căror procedură are o reglementare
strictă, și anume Ordonanța de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii și Hotărârea Guvernului nr. 925/2006 pentru
aprobarea normelor de aplicare a prevederilor referitoare la
atribuirea contractelor de achiziție publică din Ordonanța de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii.
Astfel, potrivit art. 2 din Ordonanța de urgență a Guvernului
nr. 34/2006, ăScopul prezentei ordonanțe de urgență îl
constituie:
a) promovarea concurenței între operatorii economici;
b) garantarea tratamentului egal și nediscriminarea
operatorilor economici;
c) asigurarea transparenței și integrității procesului de
achiziție publică;
d) asigurarea utilizării eficiente a fondurilor publice, prin
aplicarea procedurilor de atribuire de către autoritățile
contractante.
(2) Principiile care stau la baza atribuirii contractului de
achiziție publică sunt:
a) nediscriminarea;
b) tratamentul egal [...]”.
În aplicarea acestor principii, cap. II din Ordonanța de
urgență a Guvernului nr. 34/2006 prevede regulile comune
aplicabile pentru atribuirea contractului de achiziție publică,
cap. V se referă la atribuirea contractului de achiziție publică,
cap. VI stabilește dosarul achiziției publice, cap. IX
reglementează soluționarea contestațiilor, inclusiv atacarea prin
plângere a deciziilor Consiliului Național de Soluționare a
Contestațiilor, iar cap. X stabilește contravențiile și sancțiunile
aplicabile în cazul încălcării prevederilor ordonanței.
Mai arată că prin instituirea stării de incompatibilitate se
restrâng nu numai dreptul la muncă și dreptul de a fi ales într-o
funcție, ci și dispozițiile art. 16 alin. (1) din Constituție referitoare
la principiul egalității.

13

În final, susține că astfel cum sunt înțelese și aplicate
dispozițiile criticate, unui cetățean aflat în situația sa, de a alege
între statutul de administrator și funcția de demnitate publică,
i se aduce atingere fie dreptului la muncă, în cazul în care
cetățeanul dorește să păstreze funcția de consilier local, fie
dreptului de a fi ales și de a rămâne în funcția de demnitate
publică, în cazul în care persoana în cauză nu demisionează
din funcția de administrator.
Înalta Curte de Casație și Justiție — Secția contencios
administrativ și fiscal consideră că demersul prefectului de a
constata, prin ordin, încetarea de drept a mandatului de ales
local nu este de natură a încălca prevederile constituționale care
exclud eventualele raporturi de subordonare între acesta și aleșii
locali ori pe acelea care privesc separarea puterilor în stat sau
supremația legii, ci se exercită în virtutea competențelor pe care
le are un prefect de a verifica și contesta legalitatea actelor
emise de aleșii locali. Mai arată că Legea nr. 161/2003 are
caracter organic, ceea ce este în conformitate cu prevederile
art. 123 alin. (3) din Constituție.
Totodată, prevederile art. 9 alin. (3) din Legea nr. 393/2004,
potrivit cărora încetarea de drept a mandatului de consilier se
constată și prin hotărâre a consiliului local sau județean, nu sunt
de natură a afecta atribuția prefectului prevăzută la art. 91
alin. (4) din Legea nr. 161/2003.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale. În acest sens, arată că nu este
încălcat art. 16 alin. (1) și (3) din Constituție, deoarece
dispozițiile de lege criticate reglementează incompatibilitățile
aleșilor locali, modalitățile încetării stării de incompatibilitate prin
renunțarea din partea alesului local la funcția deținută sau, în
caz contrar, prin emiterea de către prefect a ordinului prin care
constată încetarea mandatului de ales local ca urmare a
incompatibilității. Dispozițiile de lege criticate nu încalcă
egalitatea în drepturi a cetățenilor, ci se aplică în mod egal
tuturor celor vizați de ipoteza normei legale și se circumscriu
înseși Legii nr. 161/2003, constituind o măsură pentru
asigurarea transparenței în exercitarea demnităților publice, a
funcțiilor publice și în mediul de afaceri, precum și pentru
prevenirea și sancționarea corupției. În jurisprudența sa, Curtea
Constituțională a statuat că ordinul emis de prefect constată
doar ceea ce legea prevede, obligația legală de a renunța la
funcția avută anterior numirii sau alegerii în funcția care atrage
incompatibilitatea (deciziile nr. 9/2006 și nr. 326/2006).
Cât privește critica de neconstituționalitate raportată la art. 41
alin. (1) din Constituție, arată că aceasta nu poate fi reținută,
deoarece interdicția impusă de dispozițiile de lege criticate nu
constituie în realitate o restrângere a exercitării dreptului la
muncă, ci o modalitate prin care legiuitorul a urmărit să asigure
o autoritate morală de necontestat aleșilor locali, prin garantarea
imparțialității, protejarea interesului social și evitarea conflictului
de interese.
Referitor la critica de neconstituționalitate raportată la art. 37
din Constituție, arată că nici aceasta nu poate fi primită,
deoarece prevederile de lege criticate nu îngrădesc dreptul de
a fi ales, ci reglementează condițiile în care un ales local
urmează să își exercite funcția publică. Mai mult,
incompatibilitățile nu sunt condiții de eligibilitate și înlăturarea lor
depinde de voința celui ales, care poate opta, chiar și după
alegeri, pentru una dintre cele două calități incompatibile
între ele.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 603/26.VIII.2011
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 90 alin. (1), art. 91 alin. (1), (3) și (4) și art. 92
alin. (1) și (4) din Legea nr. 161/2003 privind unele măsuri pentru
asigurarea transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției, publicată în Monitorul Oficial al
României, Partea I, nr. 279 din 21 aprilie 2003, și ale art. 9
alin. (2) lit. b) din Legea nr. 393/2004 privind Statutul aleșilor
locali, publicată în Monitorul Oficial al României, Partea I, nr. 912
din 7 octombrie 2004.
Textele criticate din Legea nr. 161/2003 au următorul
conținut:
— Art. 90 alin. (1): ăConsilierii locali și consilierii județeni care
au funcția de președinte, vicepreședinte, director general,
director, manager, administrator, membru al consiliului de
administrație sau cenzor ori alte funcții de conducere, precum și
calitatea de acționar sau asociat la societățile comerciale cu
capital privat sau cu capital majoritar de stat ori cu capital al unei
unități administrativ-teritoriale nu pot încheia contracte
comerciale de prestări de servicii, de executare de lucrări, de
furnizare de produse sau contracte de asociere cu autoritățile
administrației publice locale din care fac parte, cu instituțiile sau
regiile autonome de interes local aflate în subordinea ori sub
autoritatea consiliului local sau județean respectiv ori cu
societățile comerciale înființate de consiliile locale sau consiliile
județene respective.”;
— Art. 91: ă(1) Starea de incompatibilitate intervine numai
după validarea mandatului, iar în cazul prevăzut la art. 88
alin. (2), după validarea celui de-al doilea mandat, respectiv
după numirea sau angajarea alesului local, ulterior validării
mandatului, într-o funcție incompatibilă cu cea de ales local.
[...]
(3) Alesul local poate renunța la funcția deținută înainte de a
fi numit sau ales în funcția care atrage starea de
incompatibilitate sau în cel mult 15 zile de la numirea sau
alegerea în această funcție. Alesul local care devine incompatibil
prin aplicarea prevederilor prezentei secțiuni este obligat să
demisioneze din una dintre funcțiile incompatibile în cel mult
60 de zile de la intrarea în vigoare a prezentei legi.
(4) În situația în care alesul local aflat în stare de
incompatibilitate nu renunță la una dintre cele două funcții
incompatibile în termenul prevăzut la alin. (3), prefectul va emite
un ordin prin care constată încetarea de drept a mandatului de
ales local la data împlinirii termenului de 15 zile sau, după caz,
60 de zile, la propunerea secretarului unității administrativteritoriale. Orice persoană poate sesiza secretarul unității
administrativ-teritoriale.”;
— Art. 92: ă(1) Încălcarea dispozițiilor art. 90 atrage încetarea
de drept a mandatului de ales local la data încheierii
contractelor.
[...]
(4) Constatarea încetării mandatului de consilier local sau
consilier județean se face prin ordin al prefectului, la propunerea
secretarului unității administrativ-teritoriale.”;
— Art. 9 alin. (2) lit. b) din Legea nr. 393/2004 are următorul
conținut: ăCalitatea de consilier local sau de consilier județean
încetează de drept, înainte de expirarea duratei normale a
mandatului, în următoarele cazuri: [...] b) incompatibilitate;”.

Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 16 alin. (1) și (3) privind egalitatea în fața legii și condițiile
de ocupare a funcțiilor și demnităților publice, ale art. 37 privind
dreptul de a fi ales și ale art. 41 alin. (1) privind dreptul la muncă.
Examinând excepția de neconstituționalitate, Curtea reține
următoarele:
Cu privire la dispozițiile de lege criticate din perspectiva
încălcării dreptului la muncă, Curtea constată că aceste susțineri
sunt neîntemeiate, deoarece, potrivit art. 41 din Constituție,
dreptul la muncă nu poate fi îngrădit, iar alegerea profesiei, a
meseriei sau a ocupației, precum și a locului de muncă este
liberă. Prin instituirea incompatibilității prevăzute de textele de
lege criticate nu se îngrădește alegerea profesiei deținute
anterior alegerii într-o funcție publică de autoritate, deoarece
activitatea aleșilor locali trebuie să se circumscrie regulilor pe
care legiuitorul le-a edictat în vederea creării cadrului legal de
funcționare a acestora.
Curtea constată că incompatibilitatea consilierilor locali și
județeni care au funcția de președinte, vicepreședinte, director
general, director, manager, administrator, membru al consiliului
de administrație sau cenzor ori alte funcții de conducere, precum
și calitatea de acționar sau asociat la societățile comerciale cu
capital privat sau cu capital majoritar de stat ori cu capital al unei
unități administrativ-teritoriale de a încheia contracte comerciale
de prestări de servicii, de executare de lucrări, de furnizare de
produse sau contracte de asociere cu autoritățile administrației
publice locale din care fac parte, cu instituțiile sau regiile
autonome de interes local aflate în subordinea ori sub
autoritatea consiliului local sau județean respectiv ori cu
societățile comerciale înființate de consiliile locale sau consiliile
județene respective a fost instituită de legiuitor ținând cont de
necesitatea prevenirii conflictelor de interese ale aleșilor locali.
Astfel, dispozițiile de lege criticate dau expresie principiilor care
stau la baza acestei preveniri, și anume: imparțialitatea,
integritatea, transparența deciziei și supremația interesului
public, astfel cum rezultă din prevederile art. 71 din Legea
nr. 161/2003.
Referitor la pretinsa încălcare a art. 37 din Legea
fundamentală, privind dreptul de a fi ales, Curtea reține că și
această
susținere
este
neîntemeiată,
deoarece
incompatibilitatea prevăzută de textele de lege criticate nu are
ca efect îngrădirea dreptului de a fi ales. Astfel, potrivit art. 91
alin. (3) din Legea nr. 161/2003, alesul local poate renunța la
funcția deținută înainte de a fi numit sau ales în funcția care
atrage starea de incompatibilitate sau în cel mult 15 zile de la
numirea sau alegerea în aceasta funcție, iar numai în situația în
care alesul local aflat în stare de incompatibilitate nu renunță la
una dintre cele două funcții incompatibile în termenul prevăzut
la alin. (3), prefectul va emite un ordin prin care constată
încetarea de drept a mandatului de ales local la data împlinirii
termenului de 15 zile sau, după caz, 60 de zile, la propunerea
secretarului unității administrativ-teritoriale.
De altfel, asupra prevederilor art. 91 alin. (4) din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, Curtea s-a mai pronunțat prin Decizia nr. 398 din
24 aprilie 2007, publicată în Monitorul Oficial al României,
Partea I, nr. 342 din 21 mai 2007, respingând excepția de
neconstituționalitate a acestora. Cu acel prilej, Curtea a reținut
că prevederile criticate ănu vizează crearea unui raport de
subordonare între prefect și autoritățile administrației publice
locale, dimpotrivă, încetarea mandatului intervine în temeiul
legii, fără a i se atribui prefectului competența de a aprecia
asupra valabilității mandatului de ales local. De altfel, ordinul
prefectului are doar rolul de a constata o stare de fapt în ceea
ce îl privește, în mod exclusiv, pe alesul local”.

MONITORUL OFICIAL AL ROMÂNIEI, PARTEA I, Nr. 603/26.VIII.2011
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluția
deciziilor menționate își păstrează valabilitatea și în cauza de
față.
În ceea ce privește critica de neconstituționalitate raportată
la dispozițiile constituționale ale art. 16 alin. (1) și (3) privind
egalitatea în fața legii și condițiile de ocupare a funcțiilor și
demnităților publice, Curtea constată că aceasta este

15

neîntemeiată, deoarece, pe de-o parte, dispozițiile de lege
criticate nu conțin norme discriminatorii, deoarece se aplică în
mod egal tuturor celor vizați de ipoteza lor, iar, pe de altă parte,
potrivit art. 16 alin. (3) din Constituție, funcțiile și demnitățile
publice pot fi ocupate doar ăîn condițiile legii”. Or, Legea
nr. 161/2003, având ca scop asigurarea transparenței în
exercitarea demnităților publice, a funcțiilor publice și în mediul
de afaceri, prevenirea și sancționarea corupției, a instituit
anumite incompatibilități pe care legiuitorul, în mod justificat, le-a
considerat ca putând conduce la un conflict de interese.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 90 alin. (1), art. 91 alin. (1), (3) și (4) și
art. 92 alin. (1) și (4) din Legea nr. 161/2003 privind unele măsuri pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și sancționarea corupției și ale art. 9 alin. (2) lit. b) din Legea
nr. 393/2004 privind Statutul aleșilor locali, excepție ridicată de Dan Felician Gavrea în Dosarul nr. 1.429/33/2009 al Înaltei Curți
de Casație și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aplicarea mobilității
pentru domnul Bitea Cristian-Vasile din funcția publică
de subprefect al județului Bihor
în funcția publică de inspector guvernamental
Având în vedere prevederile art. 19 alin. (1) lit. a) din Legea nr. 188/1999
privind Statutul funcționarilor publici, republicată, cu modificările și completările
ulterioare, și ale art. 33 alin. (1) lit. c) din Hotărârea Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — La data intrării în vigoare a prezentei hotărâri, domnului Bitea
Cristian-Vasile i se aplică mobilitatea din funcția publică de subprefect al județului
Bihor în funcția publică de inspector guvernamental.
Art. 2. — Numirea în funcția publică de inspector guvernamental se face prin
decizie a primului-ministru.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 24 august 2011.
Nr. 845.

16

MONITORUL OFICIAL AL ROMÂNIEI, PARTEA I, Nr. 603/26.VIII.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea prin mobilitate
a domnului Bitea Cristian-Vasile
în funcția publică de inspector guvernamental
Având în vedere prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare, și al art. 33 alin. (1) lit. d) din
Hotărârea Guvernului nr. 341/2007, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul Bitea
Cristian-Vasile se numește în funcția publică de inspector guvernamental, în
aplicarea mobilității înalților funcționari publici.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 24 august 2011.
Nr. 80.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 603/26.VIII.2011 conține 16 pagini.

Prețul: 3,20 lei

&JUYDGY|525641]
ISSN 1453—4495

