Anul 179 (XXIII) — Nr. 54

PARTEA I

LEGI, DECRETE, HOTĂRÂRI ȘI ALTE ACTE

Vineri, 21 ianuarie 2011

SUMAR

Nr.
DECIZII ALE CURȚII CONSTITUȚIONALE
Decizia nr. 1.536 din 25 noiembrie 2010 referitoare la excepția
de neconstituționalitate a prevederilor art. 101 alin. (3)
lit. a) din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 1.539 din 25 noiembrie 2010 referitoare la excepția
de neconstituționalitate a prevederilor art. 11 alin. (1) și
art. 51 alin. (1) din Ordonanța de urgență a Guvernului
nr. 194/2002 privind regimul străinilor în
România ....................................................................
Decizia nr. 1.555 din 7 decembrie 2010 referitoare la excepția
de neconstituționalitate a prevederilor art. 55 alin. (3)
lit. b) din Ordonanța de urgență a Guvernului
nr. 194/2002 privind regimul străinilor în România ....
Decizia nr. 1.568 din 7 decembrie 2010 referitoare la excepția
de neconstituționalitate a prevederilor art. 97 alin. (5)
din Ordonanța de urgență a Guvernului nr. 194/2002
privind regimul străinilor în România ..........................

Pagina

Nr.

Pagina

Acord între Guvernul Republicii Socialiste România și
Guvernul Republicii Italiene privind reglementarea
problemelor financiare în suspensie ..........................
2–3

3–4

5–6

6–8

HOTĂRÂRI ALE GUVERNULUI ROMÂNIEI
1.112/2010. — Hotărâre pentru modificarea unor anexe la
Hotărârea Guvernului nr. 562/2002 privind atestarea
domeniului public al județului Galați, precum și al
municipiilor, orașelor și comunelor din județul Galați ....

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.329/2010. — Ordin al ministrului afacerilor externe privind
publicarea textului unui tratat ....................................

9

9–13

2.351/2010. — Ordin al ministrului afacerilor externe privind
intrarea în vigoare a unor tratate internaționale ..........

14

30. — Ordin al președintelui Agenției Naționale de
Administrare Fiscală privind modificarea și
completarea anexei nr. 2 la Ordinul președintelui
Agenției Naționale de Administrare Fiscală nr. 75/2010
pentru aprobarea modelului și conținutului formularului
(301) ăDecont special de taxă pe valoarea adăugată”

15

ACTE ALE CASEI NAȚIONALE
DE ASIGURĂRI DE SĂNĂTATE
29. — Ordin pentru modificarea și completarea Normelor
metodologice privind stabilirea documentelor
justificative pentru dobândirea calității de asigurat,
respectiv asigurat fără plata contribuției, precum și
pentru aplicarea măsurilor de executare silită pentru
încasarea sumelor datorate Fondului național unic de
asigurări sociale de sănătate, aprobate prin Ordinul
președintelui Casei Naționale de Asigurări de Sănătate
nr. 617/2007 ..............................................................

16

2

MONITORUL OFICIAL AL ROMÂNIEI, PARTEA I, Nr. 54/21.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.536
din 25 noiembrie 2010

referitoare la excepția de neconstituționalitate a prevederilor art. 101 alin. (3) lit. a)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor ăart. 100 pct. 3 din Ordonanța de urgență a
Guvernului nr. 195/2002 privind circulația pe drumurile publice”,
excepție ridicată de Vlad Duncescu în Dosarul
nr. 5.451/325/2009 al Tribunalului Timiș — Secția comercială și
de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 martie 2010, pronunțată în Dosarul
nr. 5.451/325/2009, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor ăart. 100 pct. 3 din Ordonanța de urgență a
Guvernului nr. 195/2002 privind circulația pe drumurile
publice”, excepție ridicată de Vlad Duncescu într-o cauză
având ca obiect soluționarea recursului formulat împotriva
sentinței prin care a fost respinsă plângerea introdusă de către
acesta împotriva unui proces-verbal de constatare și
sancționare a unei contravenții.
În motivarea excepției de neconstituționalitate autorul
excepției susține că dispozițiile de lege criticate contravin
prevederilor art. 21 alin. (1) și (2) din Constituție care garantează
dreptul de acces liber la justiție, întrucât sancțiunea
complementară se aplică automat, fără a exista posibilitatea
instanței de judecată de a cenzura această măsură independent
de sancțiunea principală a amenzii contravenționale. Arată că,
dacă o persoană este nemulțumită doar de aplicarea sancțiunii
complementare potrivit textului de lege criticat, măsura
complementară a suspendării dreptului de a conduce nu poate
fi atacată separat în justiție.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată. Consideră că nu se poate reține o încălcare
a art. 21 din Constituție, întrucât procesul-verbal de contravenție
prin care se aplică atât sancțiunea principală, cât și sancțiunea
complementară este supus controlului instanțelor judecătorești.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea observă că a fost în mod eronat precizat de autorul
acesteia ca fiind ăart. 100 pct. 3 din Ordonanța de urgență a
Guvernului nr. 195/2002”, astfel reținându-l și instanța în
dispozitivul încheierii de sesizare. În realitate, astfel cum rezultă
atât din cuprinsul încheierii de sesizare, cât și din notele scrise
ale autorului excepției, obiectul acesteia îl constituie prevederile
art. 101 alin. (3) lit. a) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006. Textul de lege criticat are următorul cuprins:
— Art. 101 alin. (3) lit. a): ă(3) Constituie contravenție și se
sancționează cu amenda prevăzută în clasa a III-a de sancțiuni
și cu aplicarea sancțiunii contravenționale complementare a
suspendării dreptului de a conduce pentru o perioadă de 60 de
zile săvârșirea de către conducătorul de autovehicul sau tramvai
a următoarelor fapte:
a) nerespectarea regulilor privind prioritatea de trecere,
depășirea sau trecerea la culoarea roșie a semaforului, dacă
prin aceasta s-a produs un accident de circulație din care au
rezultat avarierea unui vehicul sau alte pagube materiale.”
În opinia autorului excepției de neconstituționalitate, textele
de lege criticate contravin dispozițiilor art. 21 alin. (1) și (2) din
Constituție care garantează dreptul de acces liber la justiție.
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor de lege criticate în prezenta cauză, din perspectiva
unor critici asemănătoare și prin prisma acelorași texte din
Legea fundamentală invocate și în prezenta cauză. Prin Decizia
nr. 340 din 25 martie 2010, publicată în Monitorul Oficial al
României, Partea I, nr. 322 din 17 mai 2010, Curtea a reținut că
dispozițiile art. 101 alin. (3) lit. a) din Ordonanța de urgență a
Guvernului nr. 195/2002 nu aduc atingere dreptului de acces
liber la justiție, câtă vreme împotriva procesului-verbal de
contravenție poate fi formulată plângere în condițiile cap. VIII din
Ordonanța de urgență a Guvernului nr. 195/2002 ăCăi de atac
împotriva procesului-verbal de constatare a contravenției”, cadru
în care, beneficiind de toate garanțiile dreptului la un proces
echitabil, persoana contravenientă poate formula orice apărări
pe care le consideră necesare, iar instanța de judecată învestită
cu soluționarea acesteia procedează la verificarea legalității și

MONITORUL OFICIAL AL ROMÂNIEI, PARTEA I, Nr. 54/21.I.2011
temeiniciei procesului-verbal de contravenție și hotărăște asupra
sancțiunilor contravenționale aplicate de organul constatator.
Totodată, pronunțându-se asupra unei probleme similare,
prin Decizia nr. 1.048 din 14 septembrie 2010, publicată în
Monitorul Oficial al României, Partea I, nr. 675 din 5 octombrie
2010, Curtea a observat că, în conformitate cu prevederile
art. 118 alin. (1) din Ordonanța de urgență a Guvernului
nr. 195/2002, persoana nemulțumită de sancțiunile aplicate prin
procesul-verbal de contravenție are deschisă calea contestației

3

la instanța de judecată, prilej cu care își poate formula plângerea
în așa manieră încât să evidențieze intenția sa de a contesta
doar sancțiunea complementară.
Cele reținute de Curtea Constituțională în deciziile
menționate își mențin valabilitatea și în cauza de față, nefiind
evidențiate elemente de noutate care să justifice reconsiderarea
jurisprudenței instanței de contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 101 alin. (3) lit. a) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Vlad Duncescu în Dosarul nr. 5.451/325/2009
al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.539
din 25 noiembrie 2010

referitoare la excepția de neconstituționalitate a prevederilor art. 11 alin. (1) și art. 51 alin. (1)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 11 alin. (1) și art. 51 alin. (1) din Ordonanța de
urgență a Guvernului nr. 194/2002 privind regimul străinilor în
România, excepție ridicată de Xu Liqin în Dosarul
nr. 7.944/2/2009 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției de
neconstituționalitate, arătând că autorul acesteia ridică probleme

legate de interpretarea și aplicarea prevederilor de lege criticate,
care nu intră în competența de soluționare a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 decembrie 2009, pronunțată în
Dosarul nr. 7.944/2/2009, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 11 alin. (1) și art. 51 alin. (1) din Ordonanța
de urgență a Guvernului nr. 194/2002 privind regimul
străinilor în România, excepție ridicată de Xu Liqin într-o cauză
având ca obiect anularea deciziei de returnare a acesteia de pe
teritoriul României.
În motivarea excepției de neconstituționalitate autorul
excepției susține, în esență, că textele de lege criticate sunt
lipsite de precizie și claritate, neîndeplinind criteriul de calitate
prevăzut de Convenția pentru apărarea drepturilor omului și a
libertăților fundamentale, în înțelesul dat de practica
jurisprudențială a Curții Europene a Drepturilor Omului. Aceasta,

4

MONITORUL OFICIAL AL ROMÂNIEI, PARTEA I, Nr. 54/21.I.2011

deoarece textele de lege criticate nu cuprind prevederi care să
reglementeze situații similare cu cea în care aceasta se află,
astfel încât să poată avea o indicare precisă asupra normelor
aplicabile în situația sa, și nu protejează suficient străinii
împotriva arbitrarului și abuzurilor Oficiului Român pentru
Imigrări. În acest sens, susține că ălegea ar fi trebuit să fie mai
specifică pe aspectul înțelesului de ședere ilegală, ca motiv de
sancționare prin emiterea unei dispoziții de returnare, în
condițiile în care, din actele depuse la dosarul cauzei rezultă clar
că în speță este vorba doar de o întârziere, motivată, la
prelungirea dreptului de ședere, sancțiunea aplicată fiind
disproporționat de mare față de fapta comisă”. Mai susține că
refuzul de prelungire a dreptul de ședere pentru desfășurarea de
activități comerciale îl pune pe solicitant în situație de faliment și
de pierdere a investițiilor realizate în România, ceea ce
reprezintă o vătămare gravă a dreptului de proprietate.
Curtea de Apel București — Secția a VIII-a contencios
administrativ și fiscal precizează că aprecierea conținutului și
înțelesului termenilor dintr-un text de lege nu intră în competența
instanței de contencios constituțional, ci în cea a instanțelor de
drept comun. Observă că, sub aparența unor critici referitoare la
ambiguitatea și neclaritatea textelor de lege, se solicită
interpretarea acestora, aspect ce excedează competenței Curții
Constituționale. Consideră că se urmărește astfel interpretarea
noțiunii de ședere ilegală și, mai concret, interpretarea acesteia
într-un sens restrictiv, prin considerarea ca legală a unei șederi
peste termenul legal cu o perioadă de întârziere foarte scurtă.
Apreciază că nu se pot reține argumentele în sprijinul încălcării
prevederilor constituționale și convenționale referitoare la
dreptul de proprietate privată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 11 alin. (1) și art. 51 alin. (1) din Ordonanța de
urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul conținut:
— Art. 11 alin. (1): ă(1) Străinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.”;
— Art. 51 alin. (1): ă(1) Cererile de prelungire a dreptului de
ședere temporară se depun personal de către solicitanți, cu cel
puțin 30 de zile înainte de expirarea termenului pentru care li
s-a aprobat șederea, la formațiunile teritoriale ale Oficiului
Român pentru Imigrări de la locul de reședință.”
În opinia autorului excepției de neconstituționalitate, textele
de lege criticate contravin dispozițiilor din Legea fundamentală
cuprinse la art. 21 care consacră dreptul la un proces echitabil
și la art. 44 alin. (1) și (2) referitoare la garantarea și ocrotirea
proprietății private, precum și celor ale art. 6 paragraful 1 din
Convenția pentru apărarea drepturilor omului și a libertăților
fundamentale privind dreptul la un proces echitabil și celor ale
art. 1 paragraful 1 din Primul protocol adițional la aceeași
convenție, referitoare la protecția și garantarea proprietății
private.
Examinând excepția de neconstituționalitate, Curtea
constată că argumentele formulate de autorul acesteia în
motivarea pretinsei neconstituționalități reprezintă, în realitate,
critici referitoare la modalitatea de aplicare în practică a
prevederilor de lege ce formează obiect al excepției.
Or, lămurirea aspectelor legate de aplicarea și interpretarea
legii în spețe individual determinate revine exclusiv instanțelor
de judecată învestite cu soluționarea litigiilor în cadrul cărora au
fost ridicate excepțiile de neconstituționalitate, excedând
competenței Curții Constituționale. Totodată, Curtea observă că
autorul excepției își întemeiază criticile și pe lipsa din cuprinsul
Ordonanței de urgență a Guvernului nr. 194/2002 a unor norme
care consideră că ar fi necesare pentru clarificarea situației sale
personale sau care să reglementeze aspecte similare celor care
caracterizează situația sa. Instanța de contencios constituțional
nu poate examina însă astfel de susțineri, întrucât, potrivit art. 2
alin. (3) din Legea nr. 47/1992, se pronunță numai asupra
constituționalității actelor normative cu privire la care a fost
sesizată, fără a putea modifica sau completa prevederile supuse
controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 11 alin. (1) și art. 51 alin. (1) din Ordonanța
de urgență a Guvernului nr. 194/2002 privind regimul străinilor în România, excepție ridicată de Xu Liqin în Dosarul nr. 7.944/2/2009
al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 54/21.I.2011

5

CURTEA CONSTITUȚIONALĂ

D E C I Z I A Nr. 1.555
din 7 decembrie 2010

referitoare la excepția de neconstituționalitate a prevederilor art. 55 alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 55 alin. (3) lit. b) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Zhang Wangying în Dosarul
nr. 4.285/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză solicitat
pentru a asigura traducerea în cauză.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
apreciind că nu se impune reconsiderarea jurisprudenței deja
existente în acest domeniu.
C U R T E A,

având în vedere actele și lucrările dosarului, constată
următoarele:
Prin Încheierea din 9 februarie 2010, pronunțată în Dosarul
nr. 4.285/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 55 alin. (3) lit. b) din Ordonanța de urgență
a Guvernului nr. 194/2002 privind regimul străinilor în
România, excepție ridicată de Zhang Wangying într-o cauză
având ca obiect soluționarea unei plângeri formulate împotriva
deciziei de returnare emise de Oficiul Român pentru Imigrări.
În motivarea excepției de neconstituționalitate se susține
că textul de lege criticat este ălipsit de precizie și claritate,
neîndeplinind criteriul de calitate prevăzut de Convenția pentru
apărarea drepturilor omului și a libertăților fundamentale în
înțelesul dat de practica jurisprudențială a Curții Europene a
Drepturilor Omului”. Se arată că textul criticat ar avea caracter
ăredundant și foarte vag”, întrucât ănu precizează nici care ar fi
documentele respective și nici criteriile de evaluare a
conținutului acestora”. În opinia autorului excepției sunt astfel
ăcreate condițiile ca Oficiul Român pentru Imigrări să aprecieze
pe baza unor criterii aleatorii și arbitrare dacă activitatea

societății comerciale se desfășoară în conformitate cu planul de
afaceri și, în consecință, să prelungească sau să refuze
prelungirea dreptului de ședere a solicitantului”. Autorul
conchide că lipsa de precizie și claritate ăconstituie un
impediment pentru reclamant de a avea acces la o judecată
dreaptă a cauzei sale și la obținerea unei hotărâri corecte”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (3) lit. b) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008. Textul de lege criticat are următorul cuprins:
— Art. 55 alin. (3) lit. b): ă(3) Dovada îndeplinirii condițiilor
prevăzute în prezentul articol se face cu următoarele
documente: (...)
b) documentele care atestă că activitatea se desfășoară în
conformitate cu planul de afaceri.”
În opinia autorului excepției de neconstituționalitate, textul de
lege criticat contravine dispozițiilor art. 21 din Constituție și celor
ale art. 6 paragraful 1 din Convenția pentru apărarea drepturilor
omului și a libertăților fundamentale, ambele referitoare la
dreptul la un proces echitabil.
Examinând excepția de neconstituționalitate, Curtea
constată că instituirea unor norme potrivit cărora străinului intrat
în România în scopul desfășurării de activități comerciale i se
poate prelungi dreptul de ședere temporară cu condiția
prezentării unor documente care să ateste realizarea unor
investiții nu este de natură să aducă atingere dreptului la un
proces echitabil. În jurisprudența sa, reprezentată, de exemplu,
prin Decizia nr. 159 din 10 februarie 2009, publicată în Monitorul
Oficial al României, Partea I, nr. 134 din 4 martie 2009, Curtea

6

MONITORUL OFICIAL AL ROMÂNIEI, PARTEA I, Nr. 54/21.I.2011

a reținut că textele de lege criticate sunt suficient de clare și
precise încât destinatarii acestora să aibă o reprezentare
adecvată a semnificației lor și, în plus, nu sunt susceptibile a
conduce la interpretări arbitrare din partea Oficiului Român
pentru Imigrări. Mai mult, cu același prilej, Curtea nu a constatat
că o eventuală enumerare limitativă a documentelor ce pot fi
prezentate în scopul dovedirii conformității activității economice
desfășurate de societatea comercială la care străinul solicitant

al prelungirii dreptului de ședere este acționar sau asociat ăar
putea genera consecințe nefavorabile, întrucât s-ar îngusta
foarte mult posibilitățile aflate la îndemâna solicitantului de
dovedire a îndeplinirii condițiilor cerute de lege și, așa cum a
statuat Curtea Europeană a Drepturilor Omului în Cauza
Rekvenyi contra Ungariei, 1999, reglementarea ar suferi de o
rigiditate excesivă”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 55 alin. (3) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Zhang Wangying în Dosarul nr. 4.285/2/2008
al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.568
din 7 decembrie 2010

referitoare la excepția de neconstituționalitate a prevederilor art. 97 alin. (5)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Wang Cunqiu în Dosarul nr. 3.535/2/2010 al
Curții de Apel București — Secția a VIII-a contencios
administrativ și fiscal, care formează obiectul Dosarului
nr. 1.311D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză solicitat
pentru a asigura traducerea în cauză.
Președintele dispune a se face apelul și în dosarele
nr. 1.316D/2010 și nr. 1.367D/2010, având ca obiect excepția
de neconstituționalitate a acelorași prevederi legale, ridicată de
Kaaniche Slim Ben Abdeljelil și Ziaulhaq Noori în dosarele

nr. 3.038/2/2010 și, respectiv, nr. 1.587/2/2010 ale Curții de Apel
București — Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă doamna
Alexandra Gotea, interpretul autorizat de limba persană solicitat
pentru a asigura traducerea în Dosarul nr. 1.367D/2010.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 1.316D/2010 și
nr. 1.367D/2010 la Dosarul nr. 1.311D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 27 aprilie 2010, 13 aprilie 2010 și 3 martie
2010, pronunțate în dosarele nr. 3.535/2/2010, nr. 3.038/2/2010
și, respectiv, nr. 1.587/2/2010, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate

MONITORUL OFICIAL AL ROMÂNIEI, PARTEA I, Nr. 54/21.I.2011
a prevederilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în
România, excepție ridicată de Wang Cunqiu, Kaaniche Slim
Ben Abdeljelil și, respectiv, Ziaulhaq Noori în cauze având ca
obiect soluționarea unor cereri de prelungire a duratei măsurii
luării acestora în custodie publică.
În motivarea excepției de neconstituționalitate se susține
că textul de lege criticat este neconstituțional, pentru
următoarele motive: este lipsit de precizie și claritate; nu
protejează suficient străinii împotriva arbitrarului și abuzurilor
Oficiului Român pentru Imigrări; încalcă dreptul la apărare,
întrucât nu reglementează o procedură clară de prelungire a
perioadei de luare în custodie publică și limitează durata
procedurii; aduce o gravă atingere independenței justiției, soluția
prelungirii măsurii luării în custodie publică fiind impusă instanței
prin lege; este nesocotit principiul egalității părților în proces,
întrucât textul de lege criticat exceptează Ministerul
Administrației și Internelor, în calitate de reclamant, de la plata
taxei de timbru pentru acțiunea introdusă; în cadrul proceselor
prin care se solicită prelungirea duratei de luare în custodie
publică a străinilor nu sunt respectate toate garanțiile procesuale
prevăzute de lege; accesul la justiție este limitat, întrucât măsura
se ia pe o perioadă de 5 luni, timp în care nu se mai analizează
dacă mai subzistă motivele avute în vedere la luarea deciziei
sau dacă starea de fapt s-a schimbat; luarea în custodie publică
este o măsură privativă de libertate, constituind și o restrângere
a libertății de circulație.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul cuprins:
— Art. 97 alin. (5): ăPrelungirea duratei de luare în custodie
publică a străinilor prevăzuți la alin. (2) care nu au putut fi
îndepărtați de pe teritoriul României în termen de 30 de zile se
dispune de către curtea de apel în a cărei rază de competență
teritorială se află locul de cazare, la solicitarea motivată a
Oficiului Român pentru Imigrări. Instanța trebuie să se pronunțe
înainte de expirarea termenului luării în custodie publică dispuse
anterior, iar hotărârea instanței este irevocabilă.”
În opinia autorilor excepției de neconstituționalitate, textele
de lege criticate contravin dispozițiilor din Legea fundamentală
cuprinse în art. 1 alin. (4) care instituie principiul separației și
echilibrului puterilor în stat, art. 16 care consacră principiul
egalității cetățenilor în fața legii și a autorităților publice, art. 21
privind dreptul la un proces echitabil, art. 23 alin. (1) care
stabilește că libertatea individuală și siguranța persoanei sunt
inviolabile, art. 24 care garantează dreptul la apărare, art. 53

7

referitor la restrângerea exercițiului unor drepturi sau al unor
libertăți și în art. 124 alin. (3) potrivit căruia judecătorii sunt
independenți și se supun numai legii. De asemenea, au fost
invocate și dispozițiile art. 5 din Convenția pentru apărarea
drepturilor omului și a libertăților fundamentale care garantează
dreptul la libertate și siguranță.
Examinând excepția de neconstituționalitate, Curtea observă
că a mai exercitat controlul de constituționalitate a acelorași
texte de lege, din perspectiva acelorași critici și prin raportare la
aceleași dispoziții constituționale și convenționale ca și cele
invocate în prezentele cauze conexate. Prin Decizia nr. 158 din
10 februarie 2009, publicată în Monitorul Oficial al României,
Partea I, nr. 143 din 9 martie 2009, Curtea a constatat că nu
poate reține susținerile referitoare la natura neclară a procedurii
de prelungire a perioadei de luare în custodie publică, textul de
lege criticat cuprinzând elemente suficiente, clare și previzibile,
astfel încât subiectul de drept să înțeleagă conduita pe care
norma juridică o impune. Totodată, Curtea a observat că
instanța de judecată, și nu legea este cea care dispune această
măsură, în urma soluționării cauzei în care străinul, în calitate de
parte, beneficiază de toate garanțiile dreptului la apărare și ale
unui proces echitabil în fața unei instanțe independente și
imparțiale. Faptul că instanței de judecată îi este impus un
termen imperativ pentru pronunțarea hotărârii, raportat la data
expirării termenului luării în custodie publică dispuse anterior,
sau că hotărârea are caracter irevocabil nu constituie aspecte
de natură să afecteze exercitarea drepturilor fundamentale
invocate. Dimpotrivă, acestea dau expresie prevederilor art. 21
alin. (3) din Constituție privind soluționarea cauzelor într-un
termen rezonabil, circumstanțiat la necesitatea rezolvării cu
celeritate și în anumite termene a cauzelor referitoare la situația
străinilor în România. Faptul că autorii excepției critică ălimitarea
duratei procedurii” nu poate fi considerat în niciun caz ca fiind
contrar prevederilor Legii fundamentale.
Totodată, prin Decizia nr. 714 din 7 mai 2009, publicată în
Monitorul Oficial al României, Partea I, nr. 449 din 30 iunie 2009,
Curtea, analizând susținerea referitoare la exceptarea
Ministerului Administrației și Internelor, prin Oficiul Român pentru
Imigrări, în calitate de reclamant, de la plata taxei de timbru
pentru acțiunea introdusă, a constatat că, la fel ca și în cazul de
față, autorii excepției sunt nemulțumiți de lipsa din cuprinsul
textelor de lege criticate a unor prevederi care să impună acestei
autorități obligația plății unei astfel de taxe. Or, potrivit art. 2
alin. (3) din Legea nr. 47/1992 privind organizarea și
funcționarea Curții Constituționale, instanța de contencios
constituțional nu poate să modifice sau să completeze textele
de lege ce îi sunt supuse controlului, asemenea atribuții intrând
în competența exclusivă a puterii legislative.
În plus, prin Decizia nr. 773 din 7 noiembrie 2006, publicată
în Monitorul Oficial al României, Partea I, nr. 1.009 din
19 decembrie 2006, pronunțându-se asupra acelorași prevederi
legale, dar în varianta anterioară republicării, Curtea a statuat
în sensul că prelungirea duratei de luare în custodie publică
reprezintă o măsură administrativă, dispusă de magistrat, de
restrângere temporară a libertății de circulație a străinului care
nu a putut fi îndepărtat de pe teritoriul României, în cadrul
procedurii legale, iar nu o măsură privativă de libertate. Perioada
pentru care se poate dispune prelungirea duratei de luare în
custodie publică este strict prevăzută de lege, înăuntrul acestor
termene străinul având oricând posibilitatea părăsirii centrului
de cazare odată ce condițiile pentru care a fost dispusă măsura
încetează.

8

MONITORUL OFICIAL AL ROMÂNIEI, PARTEA I, Nr. 54/21.I.2011

Întrucât nu au intervenit elemente noi, de natură să
determine

schimbarea

acestei

jurisprudențe

a

Curții

Constituționale, considerentele și soluțiile deciziilor menționate
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în România, excepție ridicată de Wang Cunqiu, Kaaniche Slim Ben Abdeljelil și
Ziaulhaq Noori în dosarele nr. 3.535/2/2010, nr. 3.038/2/2010 și, respectiv, nr. 1.587/2/2010 ale Curții de Apel București — Secția
a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea unor anexe la Hotărârea Guvernului nr. 562/2002 privind atestarea domeniului
public al județului Galați, precum și al municipiilor, orașelor și comunelor din județul Galați
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 562/2002 privind atestarea
domeniului public al județului Galați, precum și al municipiilor,
orașelor și comunelor din județul Galați, publicată în Monitorul
Oficial al României, Partea I, nr. 605 și 605 bis din 15 august
2002, cu modificările ulterioare, se modifică și se completează
după cum urmează:
1. Anexa nr. 7 ăInventarul bunurilor care aparțin domeniului
public al comunei Bălăbănești” se modifică și se înlocuiește cu
anexa nr. 1.

2. După anexa nr. 7 se introduce o nouă anexă, anexa nr. 71
ăInventarul bunurilor care aparțin domeniului public al comunei
Rădești”, care are cuprinsul prevăzut în anexa nr. 2.
3. Anexa nr. 9 ăInventarul bunurilor care aparțin domeniului
public al comunei Băleni” se modifică și se înlocuiește cu anexa
nr. 3.
4. Anexa nr. 48 ăInventarul bunurilor care aparțin domeniului
public al comunei Scânteiești” se modifică și se înlocuiește cu
anexa nr. 4.
Art. II. — Anexele nr. 1—4*) fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 3 noiembrie 2010.
Nr. 1.112.

*) Anexele nr. 1—4 se publică în Monitorul Oficial al României, Partea I, nr. 54 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 54/21.I.2011

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea textului unui tratat
În baza art. 38 alin. (4) din Legea nr. 590/2003 privind tratatele,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
având în vedere că tratatul de mai jos a intrat în vigoare în conformitate cu prevederile lui,
ministrul afacerilor externe emite prezentul ordin.
Articol unic. — Se publică în Monitorul Oficial al României,
Partea I, Acordul dintre Guvernul Republicii Socialiste România
și Guvernul Republicii Italiene privind reglementarea
problemelor financiare în suspensie, semnat la Roma la

23 ianuarie 1968, intrat în vigoare la 7 martie 1972, ratificat prin
Decretul nr. 569 din 4 iulie 1968, publicat în Buletinul Oficial,
Partea I, nr. 91 din 10 iulie 1968.

Ministrul afacerilor externe,
Teodor Baconschi
București, 24 decembrie 2010.
Nr. 2.329.
ACORD

între Guvernul Republicii Socialiste România și Guvernul Republicii Italiene
privind reglementarea problemelor financiare în suspensie
Guvernul Republicii Socialiste România și Guvernul Republicii Italiene, în dorința de a reglementa definitiv problemele
financiare în suspensie între cele două țări,
au convenit asupra celor ce urmează:
ARTICOLUL 1

ARTICOLUL 4

Guvernul Republicii Socialiste România va plăti Guvernului
Republicii Italiene suma forfetară de 1.312.500.000 lire italiene,
cu titlu de indemnizație globală și definitivă pentru pretențiile de
orice natură ale statului italian și ale persoanelor fizice și juridice
italiene față de statul român și persoanele fizice și juridice
române, cu privire la:
a) bunurile, drepturile și interesele italiene atinse de măsurile
românești de naționalizare, expropriere, luare în administrare
sau orice alte măsuri legislative ori administrative similare,
precum și creanțele financiare și comerciale născute înainte de
25 noiembrie 1950 (data semnării la București a Acordului de
plăți dintre cele două țări);
b) titlurile datoriei publice externe române.

Plata integrală a sumei forfetare indicate la art. 1 va avea
efect liberator pentru statul român și persoanele fizice și juridice
române față de statul italian și persoanele fizice și juridice
italiene și, ca urmare, Guvernul Republicii Italiene va considera
stinse, integral și definitiv, toate pretențiile reglementate prin
prezentul acord.

ARTICOLUL 2

Sunt considerate bunuri, drepturi și interese italiene, în
sensul art. 1, acele bunuri, drepturi și interese care, în momentul
luării măsurilor românești, aparțineau, direct sau indirect, total ori
parțial, unor persoane fizice care aveau cetățenia italiană sau
unor persoane juridice care aveau sediul în Italia, cu condiția ca
ele să aibă cetățenia italiană sau, respectiv, sediul în Italia și la
data semnării prezentului acord.
La determinarea bunurilor, drepturilor și intereselor italiene
indicate la art. 1 s-a ținut seama de prevederile Tratatului de
pace dintre Italia și Puterile Aliate și Asociate, semnat la Paris la
10 februarie 1947.

ARTICOLUL 5

Guvernul Republicii Italiene nu va mai prezenta și nici susține
în vreun fel față de Guvernul Republicii Socialiste România
pretenții de natura celor reglementate în articolele precedente.
Guvernul Republicii Socialiste România consideră eliberate
persoanele fizice și juridice italiene de orice sarcini, obligații sau
impozite cu privire la bunurile, drepturile și interesele prevăzute
în articolele precedente.
ARTICOLUL 6

Repartizarea între cei în drept a sumei indicate la art. 1 este
în competența exclusivă a Guvernului Republicii Italiene, fără
ca din aceasta să poată rezulta vreo răspundere pentru
Guvernul Republicii Socialiste România.
Spre a facilita repartizarea sumei, Guvernul Republicii
Socialiste România va furniza, la cererea Guvernului Republicii
Italiene, în măsura posibilului, informațiile și documentația
necesare cu privire la bunurile, drepturile și interesele
reglementate prin articolele precedente.
ARTICOLUL 7

ARTICOLUL 3

Plata sumei forfetare indicate la art. 1 va fi efectuată potrivit
modalităților prevăzute în anexa care face parte integrantă din
prezentul acord.

Guvernul Republicii Italiene va remite Guvernului Republicii
Socialiste România, în termen de 2 ani de la plata integrală a
sumei forfetare indicate la art. 1, documentele pe baza cărora au
fost indemnizați pretendenții italieni.

10

MONITORUL OFICIAL AL ROMÂNIEI, PARTEA I, Nr. 54/21.I.2011
ARTICOLUL 8

ARTICOLUL 9

Prevederile prezentului acord nu se referă la obligațiile
decurgând din acordurile comerciale și de plăți în vigoare dintre
cele două țări.

Prezentul acord va fi ratificat și va intra în vigoare în ziua
efectuării schimbului instrumentelor de ratificare.

Făcut la Roma la 23 ianuarie 1968, în două exemplare originale, în limbile română și italiană, ambele texte având aceeași
valoare.
Pentru Guvernul Republicii Socialiste România,
(semnătură indescifrabilă)

Pentru Guvernul Republicii Italiene,
(semnătură indescifrabilă)

ANEXĂ

M O D A L I T Ă Ț I D E P L AT Ă

1. Suma indicată la art. 1 din Acordul dintre Guvernul
Republicii Socialiste România și Guvernul Republicii Italiene
privind reglementarea problemelor financiare în suspensie va fi
plătită de Guvernul Republicii Socialiste România prin prelevări
în proporție de 3% din contravaloarea exporturilor românești
efectuate direct în Republica Italiană.
2. Prelevările prevăzute la alineatul precedent nu vor putea
depăși însă anual suma de 325.000.000 lire italiene.
3. Guvernul Republicii Socialiste România va lua măsurile
necesare ca în termen de o lună de la sfârșitul fiecărui
trimestru — începând de la data intrării în vigoare a acordului
sus-menționat și până la plata integrală a sumei prevăzute la
art. 1 din acord — suma rezultată din prelevările aferente

trimestrului respectiv să fie transferată, potrivit prevederilor
Acordului de plăți în vigoare dintre cele două țări, într-un cont
special în lire italiene intitulat ăIndemnizare România”, deschis în
acest scop la l’Ufficio Italiano dei Cambi, pe numele Ministerului
Tezaurului italian.
4. Modalitățile tehnice de transfer cu privire la prelevările
prevăzute la alin. 1 vor fi stabilite de comun acord între Banca
Națională a Republicii Socialiste România și l’Ufficio Italiano dei
Cambi.
5. În cazul în care se vor produce modificări în regimul
schimburilor comerciale și în cel al plăților în vigoare între cele
două țări, părțile contractante vor putea conveni asupra altor
modalități de plată decât cele prevăzute la alin. 3.

23 ianuarie 1968
Domnule ministru,
Referindu-mă la art. 1 din Acordul dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, am onoarea să constat că s-au convenit cele ce
urmează:
1. Prin acord sunt reglementate titlurile datoriei publice externe române care aparțineau unor persoane italiene la
31 decembrie 1967.
2. Valoarea nominală a titlurilor de datorie publică externă română reglementate este de 308.575.000 lire italiene. Calculul
valorii nominale a fost efectuat pe baza următoarelor cursuri:
— 1 liră sterlină = 1.500 lire italiene;
— 1 dolar S.U.A. = 625 lire italiene;
— 1 franc francez aur = 204,18 lire italiene.
3. Guvernul Republicii Italiene se angajează să remită Guvernului Republicii Socialiste România titlurile de datorie publică
externă română reglementate prin sus-menționatul acord, în valoare nominală de 293.146.250 lire italiene. În cazul în care valoarea
nominală a titlurilor remise va fi inferioară sumei de 293.146.250 lire italiene, Guvernul Republicii Italiene va restitui Guvernului
Republicii Socialiste România, în două luni de la termenul prevăzut la art. 7 din acord, 7% din diferența de valoare.
Vă rog, domnule ministru, să binevoiți a-mi confirma cele ce precedă.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Socialiste România,
(semnătură indescifrabilă)
Excelenței Sale,
Amintore Fanfani,
ministrul afacerilor externe al Republicii Italiene

MONITORUL OFICIAL AL ROMÂNIEI, PARTEA I, Nr. 54/21.I.2011

11
23 ianuarie 1968

Domnule ministru,
Am onoarea a confirma primirea scrisorii dumneavoastră cu data de astăzi, cu următorul conținut:
ăReferindu-mă la art. 1 din Acordul dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, am onoarea să constat că s-au convenit cele ce
urmează:
1. Prin acord sunt reglementate titlurile datoriei publice externe române care aparțineau unor persoane italiene la
31 decembrie 1967.
2. Valoarea nominală a titlurilor de datorie publică externă română reglementate este de 308.575.000 lire italiene. Calculul
valorii nominale a fost efectuat pe baza următoarelor cursuri:
— 1 liră sterlină = 1.500 lire italiene;
— 1 dolar S.U.A. = 625 lire italiene;
— 1 franc francez aur = 204,18 lire italiene.
3. Guvernul Republicii Italiene se angajează să remită Guvernului Republicii Socialiste România titlurile de datorie publică
externă română reglementate prin sus-menționatul acord, în valoare nominală de 293.146.250 lire italiene. În cazul în care valoarea
nominală a titlurilor remise va fi inferioară sumei de 293.146.250 lire italiene, Guvernul Republicii Italiene va restitui Guvernului
Republicii Socialiste România, în două luni de la termenul prevăzut la art. 7 din acord, 7% din diferența de valoare.
Vă rog, domnule ministru, să binevoiți a-mi confirma cele ce precedă.”
Informându-vă că sunt de acord cu cele de mai sus, vă rog să primiți, domnule ministru, asigurarea înaltei mele considerații.
Ministrul afacerilor externe al Republicii Italiene,
(semnătură indescifrabilă)
Excelenței Sale,
Corneliu Mănescu,
ministrul afacerilor externe al Republicii Socialiste România
23 ianuarie 1968
Domnule ministru,
Cu ocazia încheierii Acordului dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, s-a convenit că Guvernul Republicii Italiene va continua
să acorde, în limitele posibilului, sprijinul său cu privire la pretențiile interesaților români pentru realizarea creanțelor lor născute
înainte de 25 noiembrie 1950, față de persoanele fizice și juridice italiene.
Vă rog, domnule ministru, să binevoiți a-mi confirma cele ce precedă.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Socialiste România,
(semnătură indescifrabilă)
Excelenței Sale,
Amintore Fanfani,
ministrul afacerilor externe al Republicii Italiene
23 ianuarie 1968
Domnule ministru,
Am onoarea a confirma primirea scrisorii dumneavoastră cu data de astăzi, cu următorul conținut:
ăCu ocazia încheierii Acordului dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, s-a convenit că Guvernul Republicii Italiene va continua
să acorde, în limitele posibilului, sprijinul său cu privire la pretențiile interesaților români pentru realizarea creanțelor lor născute
înainte de 25 noiembrie 1950, față de persoanele fizice și juridice italiene.
Vă rog, domnule ministru, să binevoiți a-mi confirma cele ce precedă.”
Informându-vă că sunt de acord cu cele de mai sus, vă rog să primiți, domnule ministru, asigurarea înaltei mele considerații.
Ministrul afacerilor externe al Republicii Italiene,
(semnătură indescifrabilă)
Excelenței Sale,
Corneliu Mănescu,
ministrul afacerilor externe al Republicii Socialiste România

12

MONITORUL OFICIAL AL ROMÂNIEI, PARTEA I, Nr. 54/21.I.2011
23 ianuarie 1968
Domnule ministru,

Cu ocazia încheierii Acordului dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, am onoarea să vă informez că, în cursul tratativelor,
partea română a adus la cunoștința părții italiene anumite situații din care rezultă că unele creanțe românești față de persoanele
fizice și juridice italiene sunt supuse unor măsuri speciale.
În legătură cu cele de mai sus, vă rog să binevoiți a mă asigura că Guvernul Republicii Italiene va adopta, cu prilejul intrării
în vigoare a acordului sus-menționat, dispoziții corespunzătoare pentru a elimina astfel de măsuri.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Socialiste România,
(semnătură indescifrabilă)
Excelenței Sale,
Amintore Fanfani,
ministrul afacerilor externe al Republicii Italiene

23 ianuarie 1968
Domnule ministru,
Am onoarea a confirma primirea scrisorii dumneavoastră cu data de astăzi, cu următorul conținut:
ăCu ocazia încheierii Acordului dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, am onoarea să vă informez că, în cursul tratativelor,
partea română a adus la cunoștința părții italiene anumite situații din care rezultă că unele creanțe românești față de persoanele
fizice și juridice italiene sunt supuse unor măsuri speciale.
În legătură cu cele de mai sus, vă rog să binevoiți a mă asigura că Guvernul Republicii Italiene va adopta, cu prilejul intrării
în vigoare a acordului sus-menționat, dispoziții corespunzătoare pentru a elimina astfel de măsuri.”
Cu privire la cele de mai sus, am onoarea să vă asigur că, cu prilejul intrării în vigoare a acordului sus-amintit, Guvernul
Republicii Italiene, în cazul în care există măsurile speciale la care vă referiți, va adopta dispozițiile corespunzătoare pentru a
elimina astfel de măsuri.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Italiene,
(semnătură indescifrabilă)
Excelenței Sale,
Corneliu Mănescu,
ministrul afacerilor externe al Republicii Socialiste România

23 ianuarie 1968
Domnule ministru,
Referindu-mă la Acordul dintre Guvernul Republicii Italiene și Guvernul Republicii Socialiste România privind
reglementarea problemelor financiare în suspensie, semnat astăzi la Roma, am onoarea să constat că în cadrul acordului sunt
reglementate prin suma forfetară de 1.312.500.000 lire italiene, de asemenea, bunurile imobile situate în România, aparținând
cetățenilor italieni nerezidenți pe teritoriul român la data de 31 decembrie 1967:
— care au făcut obiectul pretențiilor italiene prezentate în cursul negocierilor, în ziua de 15 ianuarie 1968; și
— care, la data semnării acordului, sunt la libera dispoziție a proprietarilor italieni, potrivit legislației române.
Ca urmare a acestei reglementări, statul român devine proprietarul bunurilor imobile respective.
Vă rog, domnule ministru, să binevoiți a-mi confirma cele ce precedă.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Italiene,
(semnătură indescifrabilă)
Excelenței Sale,
Corneliu Mănescu,
ministrul afacerilor externe al Republicii Socialiste România

MONITORUL OFICIAL AL ROMÂNIEI, PARTEA I, Nr. 54/21.I.2011

13
23 ianuarie 1968

Domnule ministru,
Am onoarea a confirma primirea scrisorii dumneavoastră cu data de astăzi, cu următorul conținut:
ăReferindu-mă la Acordul dintre Guvernul Republicii Italiene și Guvernul Republicii Socialiste România privind
reglementarea problemelor financiare în suspensie, semnat astăzi la Roma, am onoarea să constat că în cadrul acordului sunt
reglementate prin suma forfetară de 1.312.500.000 lire italiene, de asemenea, bunurile imobile situate în România, aparținând
cetățenilor italieni nerezidenți pe teritoriul român la data de 31 decembrie 1967:
— care au făcut obiectul pretențiilor italiene prezentate în cursul negocierilor, în ziua de 15 ianuarie 1968; și
— care, la data semnării acordului, sunt la libera dispoziție a proprietarilor italieni, potrivit legislației române.
Ca urmare a acestei reglementări, statul român devine proprietarul bunurilor imobile respective.
Vă rog, domnule ministru, să binevoiți a-mi confirma cele ce precedă.”
Informându-vă că sunt de acord cu cele de mai sus, vă rog să primiți, domnule ministru, asigurarea înaltei mele considerații.
Ministrul afacerilor externe al Republicii Socialiste România,
(semnătură indescifrabilă)
Excelenței Sale,
Amintore Fanfani,
ministrul afacerilor externe al Republicii Italiene
23 ianuarie 1968
Domnule ministru,
Cu ocazia încheierii Acordului dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, am onoarea a vă informa cele ce urmează:
În cursul negocierilor care au precedat acordul sus-menționat, delegația română a solicitat restituirea unei cantități de
120,9511 kg aur fin, care la timpul său a fost depozitată la Banca Comercială Italiană — sediul din Milano — pe numele ăDirecția
Dunării Maritime” (D.D.M.).
Referindu-mă la cele ce precedă, am onoarea să vă comunic că Guvernul Republicii Socialiste România își menține
această cerere.
Sunt încredințat că Guvernul Republicii Italiene va face tot posibilul pentru a căuta o rezolvare a problemei.
Vă rog, domnule ministru, să-mi confirmați cele ce precedă.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Socialiste România,
(semnătură indescifrabilă)
Excelenței Sale,
Amintore Fanfani,
ministrul afacerilor externe al Republicii Italiene
23 ianuarie 1968
Domnule ministru,
Am onoarea a confirma primirea scrisorii dumneavoastră cu data de astăzi, cu următorul conținut:
ăCu ocazia încheierii Acordului dintre Guvernul Republicii Socialiste România și Guvernul Republicii Italiene privind
reglementarea problemelor financiare în suspensie, semnat astăzi la Roma, am onoarea a vă informa cele ce urmează:
În cursul negocierilor care au precedat acordul sus-menționat, delegația română a solicitat restituirea unei cantități de
120,9511 kg aur fin, care la timpul său a fost depozitată la Banca Comerciala Italiană — sediul din Milano — pe numele «Direcția
Dunării Maritime» (D.D.M.).
Referindu-mă la cele ce precedă, am onoarea să vă comunic că Guvernul Republicii Socialiste România își menține
această cerere.
Sunt încredințat că Guvernul Republicii Italiene va face tot posibilul pentru a căuta o rezolvare a problemei.
Vă rog, domnule ministru, să-mi confirmați cele ce precedă.”
În legătură cu cele de mai sus, vă asigur că Guvernul Republicii Italiene va face tot posibilul pentru a căuta o rezolvare a
problemei.
Primiți vă rog, domnule ministru, asigurarea înaltei mele considerații.
Ministrul afacerilor externe al Republicii Italiene,
(semnătură indescifrabilă)
Excelenței Sale,
Corneliu Mănescu,
ministrul afacerilor externe al Republicii Socialiste România

14

MONITORUL OFICIAL AL ROMÂNIEI, PARTEA I, Nr. 54/21.I.2011

MINISTERUL AFACERILOR EXTERNE

ORDIN
privind intrarea în vigoare a unor tratate internaționale
În temeiul art. 25 alin. (9) din Legea nr. 590/2003 privind tratatele,
constatând că părțile au îndeplinit procedurile legale necesare pentru intrarea în vigoare a tratatelor internaționale
enumerate mai jos,
ministrul afacerilor externe emite prezentul ordin.
Art. 1. — La data de 25 iunie 2009 a intrat în vigoare
Protocolul de cooperare dintre Guvernul României și Guvernul
Republicii Cipru în domeniul cercetării și dezvoltării, semnat la
București la 13 martie 2007, aprobat prin Hotărârea Guvernului
nr. 966/2007, publicată în Monitorul Oficial al României, Partea I,
nr. 647 din 21 septembrie 2007.
Art. 2. — La data de 1 august 2009 a intrat în vigoare Acordul
dintre Guvernul României și Guvernul Republicii Serbia privind
cooperarea în domeniul combaterii criminalității organizate,
traficului ilicit de stupefiante și a terorismului internațional,
semnat la București la 5 iulie 2007, ratificat prin Legea
nr. 17/2008, publicată în Monitorul Oficial al României, Partea I,
nr. 156 din 29 februarie 2008.
Art. 3. — La data de 24 aprilie 2010 a intrat în vigoare
Acordul de cooperare privind serviciile de căutare și salvare pe
mare dintre statele riverane Mării Negre, semnat la Ankara la
27 noiembrie 1998, ratificat prin Ordonanța de urgență a
Guvernului nr. 182/2000, publicată în Monitorul Oficial al
României, Partea I, nr. 545 din 3 noiembrie 2000.
Art. 4. — La data de 21 iunie 2010 a intrat în vigoare
Aranjamentul dintre Ministerul Afacerilor Externe al României și
Ministerul Afacerilor Externe al Statului Israel privind
desfășurarea de activități lucrative de membrii de familie ai
personalului diplomatic și consular, încheiat prin schimb de note
verbale, semnate la Tel Aviv la 7 iunie 2010 și la Ierusalim la
16 iunie 2010.
Art. 5. — La data de 10 noiembrie 2010 a intrat în vigoare
Acordul-cadru dintre Guvernul României și Consiliul Federal
Elvețian privind implementarea Programului de cooperare
elvețiano-român vizând reducerea disparităților economice și
sociale în cadrul Uniunii Europene extinse, semnat la Berna la
7 septembrie 2010, aprobat prin Hotărârea Guvernului
nr. 1.065/2010, publicată în Monitorul Oficial al României, Partea I,
nr. 741 din 5 noiembrie 2010.
Art. 6. — La data de 12 noiembrie 2010 a intrat în vigoare
Acordul dintre România și Organizația Europeană pentru
Cercetări Nucleare (CERN) privind statutul de candidat la
aderarea la CERN, semnat la Geneva la 11 februarie 2010,
ratificat prin Legea nr. 203/2010, publicată în Monitorul Oficial
al României, Partea I, nr. 728 din 2 noiembrie 2010.
Art. 7. — La data de 18 noiembrie 2010 a intrat în vigoare
Acordul dintre Guvernul României și Guvernul Republicii
Moldova privind cooperarea pentru protecția și utilizarea
durabilă a apelor Prutului și Dunării, semnat la Chișinău la
28 iunie 2010, aprobat prin Hotărârea Guvernului nr. 1.092/2010,
publicată în Monitorul Oficial al României, Partea I, nr. 756 din
12 noiembrie 2010.
Art. 8. — La data de 21 noiembrie 2010 a intrat în vigoare
Acordul dintre Guvernul României și Guvernul Republicii
Azerbaidjan privind cooperarea în domeniul prevenirii, limitării
și înlăturării efectelor dezastrelor, semnat la București la
28 septembrie 2009, ratificat prin Legea nr. 182/2010, publicată
în Monitorul Oficial al României, Partea I, nr. 696 din
19 octombrie 2010.
Art. 9. — La data de 22 noiembrie 2010 a intrat în vigoare
Protocolul, semnat la Chișinău la 5 noiembrie 2010, pentru

amendarea Acordului dintre Guvernul României și Guvernul
Republicii Moldova cu privire la principiile colaborării în domeniul
transportului feroviar, încheiat la Chișinău la 21 februarie 1995,
ratificat prin Ordonanța de urgență a Guvernului nr. 101/2010,
publicată în Monitorul Oficial al României, Partea I, nr. 775 din
19 noiembrie 2010.
Art. 10. — La data de 29 noiembrie 2010 a intrat în vigoare
pentru România Convenția privind crearea unei Organizații
Europene pentru Exploatarea Sateliților Meteorologici
(EUMETSAT), adoptată la Geneva la 24 mai 1983, la care
România a aderat prin Legea nr. 164/2010 pentru aderarea
României la Convenția privind crearea unei Organizații
Europene pentru Exploatarea Sateliților Meteorologici
(EUMETSAT), adoptată la Geneva la 24 mai 1983, și la
Protocolul privind privilegiile și imunitățile Organizației Europene
pentru Exploatarea Sateliților Meteorologici (EUMETSAT),
adoptat la Darmstadt la 1 decembrie 1986, publicată în
Monitorul Oficial al României, Partea I, nr. 518 din 26 iulie 2010.
Art. 11. — La data de 2 decembrie 2010 a intrat în vigoare
Schimbul de instrumente pentru corectarea erorii materiale în
textul Protocolului dintre Guvernul României și Guvernul
Republicii Populare Chineze privind inventarierea tratatelor
bilaterale încheiate la nivel de stat și interguvernamental în
perioada 1949—1989, semnat la Beijing la 27 iunie 2002,
publicat în Monitorul Oficial al României, Partea I, nr. 802 din
30 noiembrie 2010, în baza Ordinului ministrului afacerilor
externe nr. 2.055/2010.
Art. 12. — La data de 16 decembrie 2010 a intrat în vigoare
Programul de cooperare în domeniul educației, științei și culturii
dintre Guvernul României și Organizația pentru Eliberarea
Palestinei (care acționează pentru Autoritatea Națională
Palestiniană) pentru anii 2010—2012, semnat la București la
12 iulie 2010, aprobat prin Hotărârea Guvernului nr. 1.203/2010,
publicată în Monitorul Oficial al României, Partea I, nr. 821 din
8 decembrie 2010.
Art. 13. — La data de 29 decembrie 2010 a intrat în vigoare
pentru România Protocolul privind privilegiile și imunitățile
Organizației Europene pentru Exploatarea Sateliților
Meteorologici (EUMETSAT), adoptat la Darmstadt la
1 decembrie 1986, la care România a aderat prin Legea
nr. 164/2010, publicată în Monitorul Oficial al României, Partea I,
nr. 518 din 26 iulie 2010.
Art. 14. — La data de 3 ianuarie 2011 intră în vigoare Acordul
dintre Guvernul României și Guvernul Republicii Cipru privind
recunoașterea reciprocă a calificărilor obținute în învățământul
superior pentru continuarea studiilor în instituții de învățământ
superior din cele două țări, semnat la București la 22 mai 2009,
ratificat prin Legea nr. 180/2010, publicată în Monitorul Oficial
al României, Partea I, nr. 727 din 1 noiembrie 2010.
Art. 15. — La data de 20 februarie 2011 intră în vigoare
Protocolul privind conservarea și utilizarea durabilă a diversității
biologice și a diversității peisajelor, adoptat și semnat la
București la 19 iunie 2008, la Convenția-cadru privind protecția
și dezvoltarea durabilă a Carpaților, adoptată la Kiev la 22 mai
2003, ratificat prin Legea nr. 137/2010, publicată în Monitorul
Oficial al României, Partea I, nr. 477 din 12 iulie 2010.

Ministrul afacerilor externe,
Teodor Baconschi
București, 30 decembrie 2010.
Nr. 2.351.

MONITORUL OFICIAL AL ROMÂNIEI, PARTEA I, Nr. 54/21.I.2011

15

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind modificarea și completarea anexei nr. 2 la Ordinul președintelui Agenției Naționale
de Administrare Fiscală nr. 75/2010 pentru aprobarea modelului și conținutului formularului (301)
ăDecont special de taxă pe valoarea adăugată”
În temeiul art. 12 alin. (3) din Hotărârea Guvernului nr. 109/2009 privind organizarea și funcționarea Agenției Naționale de
Administrare Fiscală, cu modificările și completările ulterioare, al art. 1563 din Legea nr. 571/2003 privind Codul fiscal, cu
modificările și completările ulterioare, și al art. 228 alin. (2) din Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Anexa nr. 2 ăInstrucțiuni de completare a
formularului (301) «Decont special de taxă pe valoarea
adăugată»” la Ordinul președintelui Agenției Naționale de
Administrare Fiscală nr. 75/2010 pentru aprobarea modelului și
conținutului formularului (301) ăDecont special de taxă pe
valoarea adăugată”, publicat în Monitorul Oficial al României,
Partea I, nr. 59 din 26 ianuarie 2010, se modifică și se
completează după cum urmează:
1. La punctul I ăContribuabilii care au obligația să
depună decontul special de taxă pe valoarea adăugată”, cu
referire la secțiunea 1, după paragraful al treilea se
introduce un nou paragraf, cu următorul cuprins:
ăÎn această secțiune se declară și achizițiile intracomunitare
de mijloace de transport care nu sunt considerate noi conform
art. 1251 alin. (3) din Codul fiscal, efectuate de persoanele
înregistrate în scopuri de TVA conform art. 1531 din Codul fiscal,
pentru care se datorează taxă pe valoarea adăugată în
România.”
2. La punctul II ăDepunerea decontului special de taxă
pe valoarea adăugată”, paragraful al treilea se modifică și
va avea următorul cuprins:
ăFormularul se întocmește potrivit modelului prevăzut în
anexa nr. 1 la ordin și se depune după cum urmează:
a) până la data de 25 inclusiv a lunii următoare celei în care
ia naștere exigibilitatea operațiunilor prevăzute la secțiunile 1,
3, 4 și 4.1 din formularul (301) «Decont special de taxă pe
valoarea adăugată», cu excepția achizițiilor intracomunitare de
mijloace de transport care nu sunt considerate noi conform

art. 1251 alin. (3) din Codul fiscal, pentru care se datorează taxă
pe valoarea adăugată în România;
b) înainte de înmatricularea în România a unui mijloc de
transport nou sau a unui mijloc de transport care nu este
considerat nou conform art. 1251 alin. (3) din Codul fiscal și
pentru care se datorează taxa, dar nu mai târziu de data de 25 a
lunii următoare celei în care ia naștere exigibilitatea taxei
aferente achiziției intracomunitare de astfel de mijloace de
transport. Dacă în aceeași lună persoana impozabilă efectuează
mai multe achiziții intracomunitare de mijloace de transport noi
sau de mijloace de transport care nu sunt considerate noi
conform art. 1251 alin. (3) din Codul fiscal, taxabile în România,
aceasta poate depune mai multe deconturi speciale de taxă
pentru aceeași lună, fără a bifa căsuța «Declarație
rectificativă».”
Art. II. — Prezentul ordin se aplică începând cu achizițiile
intracomunitare efectuate după data de 1 ianuarie 2011.
Art. III. — Prezentul ordin se publică în Monitorul Oficial al
României, Partea I.
Art. IV. — Direcția generală proceduri pentru
administrarea veniturilor, Direcția generală de reglementare
a colectării creanțelor bugetare, Direcția generală de
tehnologia informației, Direcția generală de administrare a
marilor contribuabili, precum și direcțiile generale ale
finanțelor publice județene și a municipiului București din
cadrul Agenției Naționale de Administrare Fiscală vor lua
măsuri pentru ducerea la îndeplinire a prevederilor
prezentului ordin.

Președintele Agenției Naționale de Administrare Fiscală,
Sorin Blejnar

București, 14 ianuarie 2011.
Nr. 30.

16

MONITORUL OFICIAL AL ROMÂNIEI, PARTEA I, Nr. 54/21.I.2011

A C T E A L E CASEI NAȚIONALE DE ASI G URĂRI DE SĂNĂ TAT E
CASA NAȚIONALĂ DE ASIGURĂRI DE SĂNĂTATE

ORDIN
pentru modificarea și completarea Normelor metodologice
privind stabilirea documentelor justificative pentru dobândirea calității de asigurat,
respectiv asigurat fără plata contribuției, precum și pentru aplicarea măsurilor de executare silită
pentru încasarea sumelor datorate Fondului național unic de asigurări sociale de sănătate,
aprobate prin Ordinul președintelui Casei Naționale de Asigurări de Sănătate nr. 617/2007
Având în vedere:
— Referatul de aprobare nr. DG 226 din 20 ianuarie 2011 al directorului general al Casei Naționale de Asigurări de Sănătate;
— art. 212 din Legea nr. 95/2006 privind reforma în domeniul sănătății, cu modificările și completările ulterioare,
în temeiul dispozițiilor art. 281 alin. (2) din Legea nr. 95/2006, cu modificările și completările ulterioare, și ale art. 17 alin. (5)
din Statutul Casei Naționale de Asigurări de Sănătate, aprobat prin Hotărârea Guvernului nr. 972/2006, cu modificările și
completările ulterioare,
președintele Casei Naționale de Asigurări de Sănătate emite următorul ordin:
Art. I. — Normele metodologice privind stabilirea
documentelor justificative pentru dobândirea calității de asigurat,
respectiv asigurat fără plata contribuției, precum și pentru
aplicarea măsurilor de executare silită pentru încasarea sumelor
datorate Fondului național unic de asigurări sociale de sănătate,
aprobate prin Ordinul președintelui Casei Naționale de Asigurări
de Sănătate nr. 617/2007, publicat în Monitorul Oficial al
României, Partea I, nr. 649 din 24 septembrie 2007, cu
modificările și completările ulterioare, se modifică și se
completează după cum urmează:
1. La articolul 20, alineatul (4) se modifică și va avea
următorul cuprins:
ă(4) Procesul de eliberare a adeverințelor care atestă
calitatea de asigurat este un proces continuu. Pentru asigurarea
accesului liber la pachetul de servicii de bază, persoanele
încadrate la alin. (1) pot face dovada calității de asigurat, până
la obținerea adeverinței de asigurat, pe baza documentelor la
care se face referire în aceste prevederi sau prin accesarea de
către furnizorii de servicii medicale, medicamente și dispozitive
medicale aflați în relații contractuale cu casele de asigurări de
sănătate a instrumentului electronic pus la dispoziție de CNAS.”

2. La articolul 20, după alineatul (4) se introduc două noi
alineate, alineatele (41) și (42), cu următorul cuprins:
ă(41) Modalitatea electronică de verificare a calității de
asigurat prevăzută la alin. (4) se face prin introducerea de către
furnizorii de servicii medicale, medicamente și dispozitive
medicale a codului numeric personal al persoanei care necesită
servicii medicale, medicamente și dispozitive medicale în
câmpul «CNP» din aplicația instalată pe site-ul CNAS la adresa
http://www.cnas.ro/despre-noi/interfata-siui-online
(42) În cazul în care persoana care necesită servicii
medicale, medicamente și dispozitive medicale, cu excepția
celor din pachetul minim de servicii medicale, ca urmare a
interogării aplicației menționate la alin. (41), apare neasigurată,
aceasta va face dovada calității de asigurat fie cu documentele
prevăzute la alin. (4), fie cu adeverința de asigurat. Pentru
obținerea adeverinței de asigurat se adresează casei de
asigurări de sănătate la care persoana este luată în evidență,
prezentând documentele necesare dovedirii calității de asigurat
împreună cu o copie a rezultatului interogării eliberată de
furnizorul de servicii medicale.”
Art. II. — Prezentul ordin se publică în Monitorul Oficial al
României, Partea I.

Președintele Casei Naționale de Asigurări de Sănătate,
Nicolae-Lucian Duță
București, 20 ianuarie 2011.
Nr. 29.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 54/21.I.2011 conține 16 pagini.

Prețul: 3,20 lei

&JUYDGY|449381]
ISSN 1453—4495

