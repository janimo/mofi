Anul 179 (XXIII) — Nr. 847

PARTEA I

LEGI, DECRETE, HOTĂRÂRI ȘI ALTE ACTE

Marți, 29 noiembrie 2011

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.277 din 29 septembrie 2011 referitoare la
excepția de neconstituționalitate a prevederilor art. 34
și art. 1085 alin. 1 și 3 din Codul de procedură civilă ....

2–3

1.158. — Hotărâre privind alocarea unei sume din Fondul de
rezervă bugetară la dispoziția Guvernului, prevăzut în
bugetul de stat pe anul 2011 ......................................

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 1.278 din 29 septembrie 2011 referitoare la
excepția de neconstituționalitate a prevederilor art. 460
alin. 1 din Codul de procedură civilă ..........................

3–4

Decizia nr. 1.279 din 29 septembrie 2011 referitoare la
excepția de neconstituționalitate a prevederilor art. 244
alin. 1 din Codul de procedură civilă ..........................

5–6

Decizia nr. 1.281 din 29 septembrie 2011 referitoare la
excepția de neconstituționalitate a prevederilor art. 104
din Codul de procedură civilă ....................................

6–8

Decizia nr. 1.380 din 18 octombrie 2011 referitoare la excepția
de neconstituționalitate a dispozițiilor art. 1 lit. c) și
art. 3 din Legea nr. 119/2010 privind stabilirea unor
măsuri în domeniul pensiilor ......................................

Pagina

610/M.46/4.380/265/10.201/149. — Ordin al ministrului
comunicațiilor și societății informaționale, al ministrului
apărării naționale, al ministrului educației, cercetării,
tineretului și sportului, al directorului Serviciului de
Telecomunicații Speciale, al directorului Serviciului
Român de Informații și al directorului Serviciului de
Informații Externe privind stabilirea criteriilor sectoriale
și pragurilor critice aferente pentru identificarea
infrastructurilor critice naționale din sectorul tehnologia
informației și comunicațiilor ........................................
944.

8–11

— Ordin al ministrului transporturilor și infrastructurii
privind aprobarea tarifelor pentru deservire generală în
transportul feroviar public de călători ........................

13–14

15–16

2

MONITORUL OFICIAL AL ROMÂNIEI, PARTEA I, Nr. 847/29.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.277
din 29 septembrie 2011

referitoare la excepția de neconstituționalitate a prevederilor art. 34 și art. 1085 alin. 1 și 3
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 34 și art. 1085 alin. 1 și 3 din Codul de
procedură civilă, excepție ridicată de Adrian Radu Comaniță în
Dosarul nr. 376/301/2010 al Judecătoriei Sectorului 3 București —
Secția civilă, și care formează obiectul Dosarului Curții
Constituționale nr. 4.294D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât aceasta nu este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2010, pronunțată în Dosarul
nr. 376/301/2010, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 34 și art. 1085 alin. 1
și 3 din Codul de procedură civilă, excepție ridicată de Adrian
Radu Comaniță într-o cauză având ca obiect soluționarea unei
plângeri contravenționale.
În motivarea excepției de neconstituționalitate autorul
arată, în esență, că dispozițiile legale criticate sunt
neconstituționale, întrucât prin efectul acestora, cererile sale de
recuzare și reexaminare a amenzii judiciare dispuse au fost
soluționate într-un cadru neconstituțional și, în consecință,
cauza sa nu a fost supusă unei judecăți imparțiale.
Judecătoria Sectorului 3 București — Secția civilă
consideră că excepția de neconstituționalitate este
neîntemeiată, deoarece art. 34 din Codul de procedură civilă
reglementează o procedură simplă și operativă de soluționare a
cererii de recuzare, iar încheierea prin care s-a respins
recuzarea se poate ataca odată cu fondul. Se susține că
art. 1085 a fost adoptat de legiuitor în cadrul competenței sale
constituționale, astfel cum este consacrată prin art. 126 alin. (2)
și art. 129 din Constituție. De asemenea, instanța face referire
la
jurisprudența
Curții
Constituționale,
menționând,
exemplificativ, Decizia nr. 268 din 6 martie 2008, Decizia nr. 972
din 6 iulie 2010, Decizia nr. 836 din 8 iulie 2008 și Decizia nr. 200
din 17 februarie 2009.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 34 și art. 1085 din Codul de procedură civilă,
care au următorul cuprins:
— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai o dată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”;
— Art. 1085 alin. 1 și 3: ăÎmpotriva încheierii prevăzute la
art. 1084 cel obligat la amendă sau despăgubire va putea face
numai cerere de reexaminare, solicitând, motivat, să se revină
asupra amenzii ori despăgubirii sau să se dispună reducerea
acestora.
[...]
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”
În opinia autorului excepției de neconstituționalitate,
prevederile legale criticate contravin dispozițiilor art. 21 privind
accesul liber la justiție din Constituție.
Examinând excepția de neconstituționalitate, Curtea
constată că autorul acesteia s-a limitat doar la indicarea unor
texte din Constituție pretins a fi încălcate, fără a explica în mod
concret în ce constă relația de contrarietate dintre dispozițiile
legale atacate și normele fundamentale invocate.
În jurisprudența sa, Curtea a apreciat că menționarea
formală a unor texte din Constituție pretins a fi încălcate, fără a
explica în mod concret în ce constă relația de contrarietate dintre
dispozițiile legale atacate și normele fundamentale invocate, nu
este de natură să satisfacă exigențele art. 10 alin. (2) din Legea
nr. 47/1992. De altfel, în acest sens, Curtea s-a mai pronunțat
prin numeroase decizii, cu titlu exemplificativ reținându-se
Decizia nr. 495 din 6 mai 2008, publicată în Monitorul Oficial al
României, Partea I, nr. 378 din 19 mai 2008, Decizia nr. 627 din
29 mai 2008, publicată în Monitorul Oficial al României, Partea I,

MONITORUL OFICIAL AL ROMÂNIEI, PARTEA I, Nr. 847/29.XI.2011
nr. 555 din 23 iulie 2008, și Decizia nr. 517 din 8 mai 2008,
publicată în Monitorul Oficial al României, Partea I, nr. 412 din
2 iunie 2008.
În aceste condiții, Curtea constată că autorul excepției nu a
motivat pretinsa contrarietate a dispozițiilor art. 34 și art. 1085

3

alin. 1 și 3 din Codul de procedură civilă cu prevederile
Constituției și, neputându-se substitui autorului acesteia în
vederea argumentării excepției, urmează a respinge ca
inadmisibilă excepția invocată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 34 și art. 1085 alin. 1 și 3 din Codul de
procedură civilă, excepție ridicată de Adrian Radu Comaniță în Dosarul nr. 376/301/2010 al Judecătoriei Sectorului 3 București —
Secția civilă.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.278
din 29 septembrie 2011

referitoare la excepția de neconstituționalitate a prevederilor art. 460 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 460 alin. 1 din Codul de procedură civilă,
excepție ridicată de Primăria Comunei Bradu în Dosarul
nr. 12.990/280/2009 al Tribunalului Argeș — Secția civilă, și care
formează
obiectul
Dosarului
Curții
Constituționale
nr. 4.307D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, făcând trimitere la jurisprudența Curții
Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 4 octombrie 2010, pronunțată în Dosarul
nr. 12.990/280/2009, Tribunalul Argeș — Secția civilă a
sesizat Curtea Constituțională cu excepția de
neconstituționalitate a dispozițiilor art. 460 alin. 1 din Codul
de procedură civilă, excepție ridicată de Primăria Comunei
Bradu într-o cauză având ca obiect soluționarea recursului
formulat împotriva unei sentințe civile prin care a fost validată
poprirea.
În motivarea excepției de neconstituționalitate autoarea
acesteia susține, în esență, că dispozițiile legale criticate sunt
neconstituționale, întrucât creditorul se poate îndrepta direct
împotriva terțului poprit în scopul valorificării creanței, fiind astfel
încălcat dreptul la un proces echitabil, deoarece actul juridic în
baza căruia terțul poprit îi datorează debitorului o sumă de bani
nu poate avea efecte decât între părțile sale, conform principiului
relativității. De asemenea, autoarea excepției de
neconstituționalitate arată că prin textul legal criticat se dă
posibilitatea executorului judecătoresc de a sesiza instanța, care
nu este în niciun fel parte a raportului juridic dintre debitor și
terțul poprit, fiind doar o autoritate a statului învestită cu punerea
în executare a hotărârilor judecătorești ori a altor titluri executorii,
fiind astfel încălcat principiul disponibilității din dreptul civil și,
implicit, dreptul la un proces echitabil.
Tribunalul Argeș — Secția civilă consideră că excepția de
neconstituționalitate este neîntemeiată, deoarece dispozițiile
legale invocate nu aduc nicio atingere dreptului la un proces

4

MONITORUL OFICIAL AL ROMÂNIEI, PARTEA I, Nr. 847/29.XI.2011

echitabil al debitorului, care beneficiază de aceleași drepturi și
garanții procesuale ca și celelalte părți implicate în această
procedură.
Nici critica privind încălcarea liberului acces la justiție și a
dreptului la un proces echitabil, formulată din perspectiva
pretinsei nerespectări a principiului disponibilității, nu poate fi
reținută, întrucât, potrivit art. 49 alin. (1) din Legea nr. 188/2000
privind executorii judecătorești, ăExecutarea silită și celelalte
acte care sunt de competența executorului judecătoresc se
îndeplinesc la cerere, dacă legea nu dispune altfel.”
Cât despre încălcarea principiului relativității, instanța
apreciază că, în primul rând, situația premisă, și anume
raporturile juridice obligaționale stabilite prin titluri executorii,
sentințe judecătorești definitive și irevocabile, raporturi care nu
pot fi schimbate prin voința părților, nu este similară cu cea
emanând din acte juridice care reprezintă voința exclusivă a
părților contractante atât din punctul de vedere al nașterii lor, cât
și al desființării lor. În plus, instituția validării popririi poate fi
asimilată excepțiilor de la principiul invocat, cel al relativității,
prin unirea a două raporturi juridice succesive, mediate, într-unul
singur, direct, venindu-se astfel în întâmpinarea creditorului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 460 alin. 1 din Codul de procedură civilă, text de
lege care are următorul cuprins: ăDacă terțul poprit nu-și mai
îndeplinește obligațiile ce-i revin pentru efectuarea popririi,
inclusiv în cazul în care, în loc să consemneze suma urmăribilă
a liberat-o debitorului poprit, creditorul, debitorul sau organul de
executare, în termen de 3 luni de la data când terțul poprit
trebuia să consemneze sau să plătească suma urmăribilă, poate
sesiza instanța de executare, în vederea validării popririi.”

În opinia autoarei excepției de neconstituționalitate,
prevederile legale criticate contravin dispozițiilor art. 21 alin. (3)
privind dreptul la un proces echitabil și la soluționarea cauzelor
într-un termen rezonabil și art. 20 referitor la tratatele
internaționale privind drepturile omului din Constituție, raportat
la art. 6 paragraful 1 referitor la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că s-a mai pronunțat asupra dispozițiilor legale
criticate, reținând în acest sens, prin Decizia nr. 1.164 din
17 septembrie 2009, publicată în Monitorul Oficial al României,
Partea I, nr. 731 din 28 octombrie 2009, că acestea nu aduc
nicio atingere dreptului la un proces echitabil al debitorului, care
beneficiază de aceleași drepturi și garanții procesuale ca și
celelalte părți implicate în această procedură. Astfel, potrivit
art. 460 alin. 2 din Codul de procedură civilă, instanța de
executare sesizată cu cererea de validare a popririi ăva cita
creditorul urmăritor, debitorul și terțul poprit și [...] va da o
hotărâre de validare a popririi prin care va obliga terțul poprit să
plătească creditorului, în limita creanței, suma datorată
debitorului [...]”. Ca urmare, numai în contradictoriu cu aceștia
(creditorul urmăritor, debitorul și terțul poprit), ca părți ale
raportului juridic dedus judecății, se analizează dacă terțul poprit
datorează debitorului sume de bani, cu respectarea pentru toate
părțile a garanțiilor care caracterizează dreptul la un proces
echitabil.
Curtea a reținut că este neîntemeiată și critica privind
încălcarea liberului acces la justiție și a dreptului la un proces
echitabil, formulată din perspectiva pretinsei nerespectări a
principiului disponibilității, întrucât, potrivit art. 49 alin. (1) din
Legea nr. 188/2000 privind executorii judecătorești, publicată în
Monitorul Oficial al României, Partea I, nr. 559 din 10 noiembrie
2000, ăExecutarea silită și celelalte acte care sunt de
competența executorului judecătoresc se îndeplinesc la cerere,
dacă legea nu dispune altfel”.
Pentru aceleași motive arătate mai sus, Curtea a reținut că
nu sunt încălcate nici prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 460 alin. 1 din Codul de procedură civilă,
excepție ridicată de Primăria Comunei Bradu în Dosarul nr. 12.990/280/2009 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

MONITORUL OFICIAL AL ROMÂNIEI, PARTEA I, Nr. 847/29.XI.2011

5

CURTEA CONSTITUȚIONALĂ

D E C I Z I A Nr. 1.279
din 29 septembrie 2011

referitoare la excepția de neconstituționalitate a prevederilor art. 244 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 244 alin. 1 din Codul de procedură civilă,
excepție ridicată de Nicolae Sobco în Dosarul nr. 6.602/2/2010
al Curții de Apel București — Secția a IV-a civilă, și care
formează
obiectul
Dosarului
Curții
Constituționale
nr. 4.353D/2010.
La apelul nominal se prezintă partea Societatea Comercială
ăFulgerul Prod Transport” — S.R.L. din București, prin lichidator
judiciar AMD Grup Expert SPRL din București, prin avocat Dănuț
Dinu, cu delegație depusă la dosar. Lipsesc autorul excepției și
celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul avocatului părții prezente, care solicită respingerea
excepției de neconstituționalitate, sens în care invocă
jurisprudența în materie a Curții Constituționale.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
având în vedere jurisprudența instanței de contencios
constituțional.
C U R T E A,

având în vedere actele și lucrările dosarului, constată
următoarele:
Prin Încheierea din 26 octombrie 2010, pronunțată în Dosarul
nr. 6.602/2/2010, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 244 alin. 1 din Codul
de procedură civilă, excepție ridicată de Nicolae Sobco din
București, într-o cauză având ca obiect soluționarea contestației
în anulare formulate împotriva unei decizii civile.
În motivarea excepției de neconstituționalitate autorul
susține, în esență, că dispozițiile legale criticate sunt
neconstituționale, întrucât condiționează suspendarea judecății
de aprecierea unor participanți la procesul civil și împiedică
părțile aflate în proces de a da eficiență existenței unor drepturi
ce fac obiectul altei judecăți, limitând în mod ilegitim egalitatea
acestora în fața legii. Mai mult, sintagma ăpoate” este de natură
să îngrădească accesul la justiție pentru cetățenii care invocă
existența sau inexistența unui drept ce face obiectul altei
judecăți.
Curtea de Apel București — Secția a IV-a civilă consideră
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 244 alin. 1 din Codul de procedură civilă, text de
lege care are următorul cuprins:
ăInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți;
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce urmează
să se dea.”
În opinia autorului excepției de neconstituționalitate,
prevederile legale criticate contravin dispozițiilor art. 16 privind
egalitatea în drepturi, art. 20 privind principiul priorității dreptului
comunitar și art. 21 privind accesul liber la justiție din Constituție,
precum și ale art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că s-a mai pronunțat asupra dispozițiilor legale
criticate, de exemplu, prin Decizia nr. 120 din 3 februarie 2009,
publicată în Monitorul Oficial al României, Partea I, nr. 178 din
23 martie 2009, Decizia nr. 1.131 din 10 septembrie 2009,
publicată în Monitorul Oficial al României, Partea I, nr. 715 din
23 octombrie 2009, și prin Decizia nr. 29 din 27 ianuarie 2004,
publicată în Monitorul Oficial al României, Partea I, nr. 170 din
26 februarie 2004. Cu acele prilejuri Curtea a reținut că
dispozițiile legale criticate reglementează cazuri de suspendare
facultativă a judecății procesului civil, iar instanța, având
posibilitatea de a aprecia oportunitatea suspendării cursului
judecății, este chemată să cenzureze toate acele cazuri care ar
putea constitui pretext pentru tergiversarea judecății. Prin
urmare, lăsarea măsurii suspendării la aprecierea judecătorului,
atunci când dezlegarea pricinii depinde de existența unui drept
care face obiectul unui alt proces aflat în curs, este menită să îi
permită acestuia să își exercite rolul activ, sancționând
eventualele tentative de exercitare abuzivă a drepturilor
procesuale, incontestabil mai eficient decât în situația în care
suspendarea ar avea caracter imperativ.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

6

MONITORUL OFICIAL AL ROMÂNIEI, PARTEA I, Nr. 847/29.XI.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 244 alin. 1 din Codul de procedură civilă,
excepție ridicată de Nicolae Sobco în Dosarul nr. 6.602/2/2010 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.281
din 29 septembrie 2011

referitoare la excepția de neconstituționalitate a prevederilor art. 104 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 104 din Codul de procedură civilă, excepție
ridicată de Societatea Comercială ăEuropencils” — S.A. din
Sibiu în Dosarul nr. 173/1/2010 al Înaltei Curți de Casație și
Justiție — Secția comercială, și care formează obiectul
Dosarului Curții Constituționale nr. 4.422D/2010.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra faptului că autorul
excepției de neconstituționalitate, Societatea Comercială
ăEuropencils” — S.A. din Sibiu, a depus la dosar un înscris prin
care solicită admiterea excepției invocate și judecarea cauzei în
lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, menționând că art. 93 din Regulamentul de ordine
interioară a instanțelor judecătorești, aprobat prin Hotărârea
Plenului Consiliului Superior al Magistraturii nr. 387 din
22 septembrie 2005, cu modificările și completările ulterioare,
prevede posibilitatea transmiterii actelor de sesizare a instanței
inclusiv prin fax.

C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2010, pronunțată în Dosarul
nr. 173/1/2010, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a dispozițiilor art. 104 din Codul de
procedură civilă, excepție ridicată de Societatea Comercială
ăEuropencils” — S.A. din Sibiu într-o cauză având ca obiect
soluționarea recursului formulat împotriva unei decizii
comerciale privind reziliere contract.
În motivarea excepției de neconstituționalitate autorul
susține, în esență, că dispozițiile legale criticate sunt
neconstituționale, întrucât legiuitorul nu a putut anticipa, la
momentul adoptării Codului de procedură civilă, că mijloacele
de comunicare cu instanțele se vor diversifica (fax, e-mail etc.),
situație în care normele art. 104 din Codul de procedură civilă
îngrădesc liberul acces la justiție și folosirea căilor de atac
corespunzător noilor mijloace tehnice.
Înalta Curte de Casație și Justiție — Secția comercială
consideră că excepția de neconstituționalitate este
neîntemeiată, prevederile legale nu contravin principiilor
constituționale pentru că există modalități alternative de
transmitere a actelor de procedură către instanțele judecătorești,
respectiv prin serviciul registratură și prin poștă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale. Acestea sunt dispoziții procedurale prin
care sunt reglementate condițiile de admisibilitate și transmitere
a actelor de procedură către instanțele judecătorești.
Articolul 104 din Codul de procedură civilă nu îngrădește liberul
acces la justiție și nici nu împiedică părțile interesate să apeleze
la instanțele judecătorești și să se prevaleze de toate garanțiile
procesuale.

MONITORUL OFICIAL AL ROMÂNIEI, PARTEA I, Nr. 847/29.XI.2011
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 104 din Codul de procedură civilă, text de lege
care are următorul cuprins: ăActele de procedură trimise prin
poștă instanțelor judecătorești se socotesc îndeplinite în termen
dacă au fost predate recomandat la oficiul poștal înainte de
împlinirea lui.”
În opinia autorului excepției de neconstituționalitate,
prevederile legale criticate contravin dispozițiilor art. 21 privind
accesul liber la justiție și ale art. 129 referitor la folosirea căilor
de atac din Constituție.
Examinând excepția de neconstituționalitate, Curtea
constată următoarele:
Dreptul fundamental de acces liber la justiție este consacrat
prin art. 21 din Constituție, potrivit căruia orice persoană se
poate adresa justiției pentru apărarea drepturilor sale legitime.
Legea fundamentală nu interzice stabilirea prin lege a anumitor
condiții sau reguli de procedură în privința exercitării acestui
drept, ci — dimpotrivă — statuează în art. 126 alin. (2):
ăCompetența instanțelor judecătorești și procedura de judecată
sunt prevăzute numai prin lege”.
Curtea reține că stabilirea unor condiționări pentru
introducerea acțiunilor în justiție nu constituie o încălcare a
dreptului la liber acces la justiție, în acest sens fiind Decizia nr. 1
din 8 februarie 1994, publicată în Monitorul Oficial al României,
Partea I, nr. 69 din 16 martie 1994, în care s-a stabilit că liberul
acces la justiție presupune accesul la mijloacele procedurale
prin care justiția se înfăptuiește și este de competența exclusivă
a legiuitorului de a institui regulile de desfășurare a procesului în
fața instanțelor judecătorești.
Principiul accesului liber la justiție trebuie interpretat și prin
prisma art. 6 paragraful 1 privind dreptul la un proces echitabil
din Convenția pentru apărarea drepturilor omului și a libertăților
fundamentale. Cu privire la interpretarea acestui articol Curtea
Europeană a Drepturilor Omului a stabilit că dreptul de acces la
un tribunal nu este un drept absolut, existând posibilitatea
limitărilor implicit admise chiar în afara limitelor care circumscriu
conținutul oricărui drept (Hotărârea din 21 februarie 1975,
pronunțată în Cauza Golder împotriva Regatului Unit al Marii
Britanii, paragrafele 37—38).
Totodată, în Hotărârea din 26 ianuarie 2006, pronunțată în
Cauza Lungoci împotriva României, paragraful 36, publicată în
Monitorul Oficial României, Partea I, nr. 588 din 7 iulie 2006,
Curtea Europeană a Drepturilor Omului a arătat că accesul liber
la justiție implică prin natura sa o reglementare din partea
statului și poate fi supus unor limitări, atât timp cât nu este atinsă
substanța dreptului.
De asemenea, Curtea Europeană a Drepturilor Omului, în
Hotărârea din 22 octombrie 1996, pronunțată în Cauza
Stubbings împotriva Regatului Unit al Marii Britanii, paragrafele
51—52, a reținut că instituirea unor termene pentru efectuarea
diferitelor acte de procedură, termenele de prescripție și cele de
decădere sau sancțiunile pentru nerespectarea acestora nu sunt
de natură a încălca art. 6 paragraful 1 din Convenție, acestea

7

fiind restricții admise atât timp cât nu aduc atingere dreptului la
un tribunal în substanța sa, iar în Hotărârea din 10 mai 2001,
pronunțată în Cauza Z și alții împotriva Regatului Unit al Marii
Britanii, paragraful 93, a statuat că ădreptul de acces la tribunale
nu este un drept absolut” și că ăacesta poate fi supus unor
restricții legitime, cum ar fi termenele legale de prescripție sau
ordonanțele care impun depunerea unei cauțiuni”.
În acest sens este și jurisprudența Curții Constituționale cu
privire la existența termenelor procedurale, de exemplu în
Decizia nr. 123 din 16 februarie 2006, publicată în Monitorul
Oficial al României, Partea I, nr. 257 din 22 martie 2006, Curtea
a statuat că instituirea termenelor procedurale a avut în vedere
securitatea și stabilitatea raporturilor juridice și nicidecum
îngrădirea accesului liber la justiție.
Referitor la art. 104 din Codul de procedură civilă, Curtea
constată că prin dispozițiile procedurale criticate de autorul
excepției nu se limitează drepturile părților de a comunica cu
instanțele judecătorești, deoarece nimic nu le împiedică pe
acestea să se adreseze instanțelor prin orice mijloace, cu
condiția — subînțeleasă — de a o face în termenele prevăzute
de lege. În speță, fiind vorba despre declararea unei căi de atac
împotriva unei hotărâri judecătorești, comunicarea prin fax a
acesteia la dosar este posibilă înăuntrul termenului legal,
întrucât dispozițiile art. 104 din Codul de procedură civilă impun
tocmai comunicarea actelor de procedură înăuntrul termenelor
legale și nu, neapărat, o anumită modalitate de comunicare a
acestora.
De asemenea, Curtea reține că textul criticat nu exclude nici
explicit, nici implicit alte modalități de comunicare a actelor de
procedură, altele decât transmiterea prin poștă. Acest text
reprezintă o reglementare normativă tehnică care stabilește
regula generală în privința actelor de procedură trimise
instanțelor prin poștă, care se socotesc a fi îndeplinite în termen
dacă au fost predate recomandat la oficiul poștal înainte de
împlinirea acestui termen. Astfel, momentul de la care începe
să curgă termenul nu poate fi afectat sau modificat de
modalitatea de comunicare sau notificare a actelor de
procedură.
De altfel, Codul de procedură civilă aduce în prim plan și alte
modalități de comunicare a actelor de procedură, de exemplu,
prin art. 82 alin. 1, art. 86 alin. 3 sau art. 132 alin. 2. În acest
sens, Curtea observă că alin. 3 al art. 86 din Codul de procedură
civilă, sediul general al materiei în privința modalităților de
comunicare a actelor de procedură, prevede că ăîn cazul în care
comunicarea [...] nu este posibilă, aceasta se va face prin poștă,
cu scrisoare recomandată cu dovadă de primire sau prin alte
mijloace ce asigură transmiterea textului actului și confirmarea
primirii acestuia”.
Totodată, Curtea observă că Regulamentul de ordine
interioară a instanțelor judecătorești, aprobat prin Hotărârea
Plenului Consiliului Superior al Magistraturii nr. 387 din
22 septembrie 2005, publicat în Monitorul Oficial al României,
Partea I, nr. 958 din 28 octombrie 2005, cu modificările și
completările ulterioare, prevede la art. 93 că ăActele de sesizare
a instanței, depuse personal sau prin reprezentant, sosite prin
poștă, curier ori fax, se depun la registratură, unde, în aceeași
zi, după stabilirea obiectului cauzei, primesc număr din aplicația
ECRIS și dată certă”, fiind, deci, evident că actele procedurale
pot fi transmise și prin alte mijloace de comunicare decât prin
poștă sau depuse personal.

8

MONITORUL OFICIAL AL ROMÂNIEI, PARTEA I, Nr. 847/29.XI.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 104 din Codul de procedură civilă, excepție
ridicată de Societatea Comercială ăEuropencils” — S.A. din Sibiu în Dosarul nr. 173/1/2010 al Înaltei Curți de Casație și Justiție —
Secția comercială.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.380
din 18 octombrie 2011

referitoare la excepția de neconstituționalitate a dispozițiilor art. 1 lit. c) și art. 3
din Legea nr. 119/2010 privind stabilirea unor măsuri în domeniul pensiilor
Augustin Zegrean
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 lit. c) și art. 3 din Legea nr. 119/2010 privind
stabilirea unor măsuri în domeniul pensiilor, excepție ridicată de
Curtea de Apel Craiova — Secția a II-a civilă și pentru conflicte
de muncă și asigurări sociale, din oficiu, în Dosarul
nr. 12.780/63/2010 și care formează obiectul Dosarului
nr. 912D/2011 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 913D—927D/2011, 929D/2011, 931D—933D/2011, 941D—
959D/2011, 968D—969D/2011, 972D/2011 și 976D/2011, având
ca obiect excepția de neconstituționalitate a dispozițiilor art. 1
lit. c) și art. 3 din Legea nr. 119/2010 privind stabilirea unor
măsuri în domeniul pensiilor, excepție ridicată de Curtea de Apel
Craiova — Secția a II-a civilă și pentru conflicte de muncă și
asigurări sociale, din oficiu, în dosarele nr. 3.232/104/2010,
3.130/104/2010,
13.635/63/2010,
13.302/63/2010,
2.866/104/2010,
12.543/63/2010,
11.944/63/2010,
12.209/63/2010,
12.754/63/2010,
3.441/104/2010,
3.359/104/2010,
3.497/104/2010,
3.060/104/2010,
3.498/104/2010,
18.939/63/2010,
12.161/63/2010,
12.753/63/2010,
12.028/63/2010,
3.115/104/2010,

11.935/63/2010,
13.417/63/2010,
13.391/63/2010,
3.020/104/2010,
12.655/63/2010,
12.779/63/2010,
12.448/63/2010,
12.657/63/2010,
3.033/104/2010,
13.422/63/2010,
13.726/63/2010,
13.740/63/2010,
11.737/63/2010,
12.658/63/2010,
3.514/104/2010,
12.778/63/2010,
11.153/63/2010,
15.647/63/2010,
12.542/63/2010,
11.838/63/2010,
11.860/63/2010,
12.659/63/2010 și 13.988/63/2010.
La apelul nominal răspunde în Dosarul nr. 929D/2011
reprezentantul părții Aurelia Dumitrescu, domnul avocat Ștefan
Dan Dumitrescu, din cadrul Baroului Dolj. Se constată lipsa
celorlalte părți, față de care procedura de citare a fost legal
îndeplinită.
Magistratul-asistent referă asupra faptului că în dosarele
nr. 932D/2011 și nr. 933D/2011 părțile Nicolae Gheorgheache
și Teodora Scherăr au depus întâmpinări prin care solicită
admiterea excepției de neconstituționalitate.
Curtea, având în vedere identitatea de obiect a excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 913D—
927D/2011, 929D/2011, 931D—933D/2011, 941D—959D/2011,
968D—969D/2011, 972D/2011 și 976D/2011 la Dosarul
nr. 912D/2011.
Reprezentantul părții Aurelia Dumitrescu, precum și cel al
Ministerului Public arată că sunt de acord cu măsura conexării
dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 913D—
927D/2011, 929D/2011, 931D—933D/2011, 941D—959D/2011,
968D—969D/2011, 972D/2011 și 976D/2011 la Dosarul
nr. 912D/2011, care este primul înregistrat.
Cauza fiind în stare de judecată, președintele acordă
cuvântul reprezentantului părții Aurelia Dumitrescu, care solicită
admiterea excepției de neconstituționalitate și depune, în acest
sens, concluzii scrise.

MONITORUL OFICIAL AL ROMÂNIEI, PARTEA I, Nr. 847/29.XI.2011
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile Legii nr. 119/2010 nu contravin prevederilor
constituționale invocate.
C U R T E A,

având în vedere actele și lucrările dosarelor, constată
următoarele:
Prin încheierile din 10, 17, 24 și 27 iunie și 1, 4 și 8 iulie 2011,
pronunțate în dosarele nr. 12.780/63/2010, 3.232/104/2010,
3.130/104/2010,
13.635/63/2010,
13.302/63/2010,
2.866/104/2010,
12.543/63/2010,
11.944/63/2010,
12.209/63/2010,
12.754/63/2010,
3.441/104/2010,
3.359/104/2010,
3.497/104/2010,
3.060/104/2010,
3.498/104/2010,
18.939/63/2010,
12.161/63/2010,
12.753/63/2010,
12.028/63/2010,
3.115/104/2010,
11.935/63/2010,
13.417/63/2010,
13.391/63/2010,
3.020/104/2010,
12.655/63/2010,
12.779/63/2010,
12.448/63/2010,
12.657/63/2010,
3.033/104/2010,
13.422/63/2010,
13.726/63/2010,
13.740/63/2010,
11.737/63/2010,
12.658/63/2010,
3.514/104/2010,
12.778/63/2010,
11.153/63/2010,
15.647/63/2010,
12.542/63/2010,
11.838/63/2010,
11.860/63/2010,
12.659/63/2010 și 13.988/63/2010, Curtea de Apel Craiova —
Secția a II-a civilă și pentru conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor Legii nr. 119/2010,
excepție ridicată, din oficiu, în cauze având ca obiect
soluționarea contestațiilor formulate împotriva deciziilor de
recalculare a pensiei în baza Legii nr. 119/2010.
În motivarea excepției de neconstituționalitate se susține
că dispozițiile legale criticate încalcă prevederile art. 15 alin. (2)
din Constituție, întrucât o lege nu poate diminua cuantumul
pensiilor aflate în plată decât cu încălcarea principiului
neretroactivității legii. Totodată, se arată că pensia în sine
constituie un ăbun” în sensul art. 1 din Protocolul adițional la
Convenția pentru apărarea drepturilor omului și a libertăților
fundamentale, astfel încât reducerea pensiei echivalează cu
încălcarea dreptului de proprietate privată. Sunt invocate în
acest sens hotărârile Curții Europene a Drepturilor Omului
pronunțate în cauzele Wieczovek împotriva Poloniei, Kjartan
Asmundsson împotriva Islandei, Rasmussen împotriva Poloniei
și Domalewski împotriva Poloniei.
În dosarele nr. 912D—927D/2011, 929D/2011, 931D—
933D/2011 și 956D—959D/2011 se mai susține că textele
criticate încalcă dispozițiile constituționale ale art. 16 alin. (1),
creând discriminare între militari, polițiști și funcționarii publici
cu statut special din sistemul administrației penitenciarelor, pe
de o parte, și ceilalți beneficiari de pensii speciale, pe de altă
parte, printr-o diferență nejustificată de tratament în privința plății
pensiilor, ce constă în folosirea unui stagiu complet de cotizare
diferit, mult mai redus în cazul militarilor, față de ceilalți
beneficiari ai pensiei de serviciu, sens în care este dat exemplul
grefierilor.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile scrise depuse la dosare,
concluziile părții prezente și ale procurorului, dispozițiile legale

9

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare, îl constituie dispozițiile Legii
nr. 119/2010 privind stabilirea unor măsuri în domeniul pensiilor,
publicată în Monitorul Oficial al României, Partea I, nr. 441 din
30 iunie 2010. În realitate, din motivarea excepției de
neconstituționalitate, rezultă că aceasta privește numai
dispozițiile art. 1 lit. c) și art. 3 din Legea nr. 119/2010, texte
asupra cărora Curtea, potrivit jurisprudenței sale, urmează a se
pronunța. Acestea au următorul cuprins:
— Art. 1 lit. c): ăPe data intrării în vigoare a prezentei legi,
următoarele categorii de pensii, stabilite pe baza legislației
anterioare, devin pensii în înțelesul Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare:
[...]
c) pensiile de serviciu ale personalului auxiliar de specialitate
al instanțelor judecătorești și al parchetelor de pe lângă
acestea;”;
— Art. 3: ă(1) Pensiile prevăzute la art. 1, stabilite potrivit
prevederilor legilor cu caracter special, cuvenite sau aflate în
plată, se recalculează prin determinarea punctajului mediu anual
și a cuantumului fiecărei pensii, utilizând algoritmul de calcul
prevăzut de Legea nr. 19/2000, cu modificările și completările
ulterioare.
(2) În situația pensiilor dintre cele prevăzute la alin. (1), care
au fost stabilite în baza legilor speciale, pensia din sistemul
public se determină considerându-se a fi îndeplinite condițiile de
acordare prevăzute de Legea nr. 19/2000, cu modificările și
completările ulterioare.
(3) În termen de 15 zile de la data intrării în vigoare a
prezentei legi, se elaborează metodologia de recalculare a
pensiilor prevăzute la art. 1, care se aprobă prin hotărâre a
Guvernului”.
Se susține, în esență, că dispozițiile legale criticate încalcă
prevederile constituționale ale art. 15 alin. (2) privind principiul
neretroactivității legii, ale art. 16 alin. (1) cu privire la egalitatea
în drepturi și ale art. 44 referitor la dreptul de proprietate privată.
Totodată, sunt invocate în susținerea excepției și dispozițiile
art. 1 din Protocolul adițional la Convenția pentru apărarea
drepturilor omului și a libertăților fundamentale cu privire la
protecția proprietății.
Examinând excepția de neconstituționalitate, Curtea
constată următoarele:
I. Prin Decizia nr. 871 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
Curtea a statuat, în mod principial, că textele de lege criticate,
conformându-se dispozițiilor art. 15 alin. (2) din Constituție,
afectează pensiile speciale doar pe viitor, și numai în ceea ce
privește cuantumul acestora. Celelalte condiții privind acordarea
acestora, respectiv stagiul efectiv de activitate în acea profesie
și vârsta eligibilă, nu sunt afectate de noile reglementări. De
asemenea, Legea privind instituirea unor măsuri în domeniul
pensiilor nu se răsfrânge asupra prestațiilor deja obținute
anterior intrării sale în vigoare, care constituie facta praeterita.
Având în vedere că pensiile speciale nu reprezintă un
privilegiu, ci au o justificare obiectivă și rațională, Curtea a
considerat că acestea pot fi eliminate doar dacă există o rațiune,
o cauză suficient de puternică spre a duce în final la diminuarea
prestațiilor sociale ale statului sub forma pensiei. Or, în cazul
Legii privind stabilirea unor măsuri în domeniul pensiilor, o atare
cauză o reprezintă necesitatea reformării sistemului de pensii,

10

MONITORUL OFICIAL AL ROMÂNIEI, PARTEA I, Nr. 847/29.XI.2011

reechilibrarea sa, eliminarea inechităților existente în sistem și,
nu în ultimul rând, situația de criză economică și financiară cu
care se confruntă statul, deci atât bugetul de stat, cât și cel al
asigurărilor sociale de stat. Astfel, această măsură nu poate fi
considerată ca fiind arbitrară; de asemenea, Curtea a observat
că măsura nu impune o sarcină excesivă asupra destinatarilor
ei, ea aplicându-se tuturor pensiilor speciale, nu selectiv, nu
prevede diferențieri procentuale pentru diversele categorii
cărora i se adresează pentru a nu determina ca una sau alta să
suporte mai mult ori mai puțin măsura de reducere a venitului
obținut dintr-o atare pensie.
Curtea a statuat că partea necontributivă a pensiei de
serviciu, chiar dacă poate fi încadrată, potrivit interpretării pe
care Curtea Europeană a Drepturilor Omului a dat-o art. 1 din
Primul Protocol adițional la Convenția pentru apărarea
drepturilor omului și a libertăților fundamentale, în noțiunea de
ăbun”, ea reprezintă totuși, din această perspectivă, un drept
câștigat numai cu privire la prestațiile de asigurări sociale
realizate până la data intrării în vigoare a noii legi, iar suprimarea
acestora pentru viitor nu are semnificația exproprierii. De
asemenea, cu referire la hotărârile Curții Europene a Drepturilor
Omului invocate în susținerea excepției de neconstituționalitate,
Curtea reține că acestea au în vedere drepturi bănești ce fac
obiectul unor creanțe certe, lichide și exigibile, și nu drepturi
reglementate pentru viitor. În acest sens, prin Decizia nr. 977
din 12 iulie 2011, publicată în Monitorul Oficial al României,
Partea I, nr. 711 din 10 octombrie 2011, Curtea, în privința
cuantumurilor viitoare ale pensiilor aflate în plată, a arătat că
acestea nu pot fi subsumate unui drept de proprietate pe care
beneficiarul unei pensii l-ar avea. Cuantumul pensiei reprezintă
un bun numai în măsura în care acesta a devenit exigibil. În
aceste condiții, Curtea a constatat că dispozițiile art. 44 alin. (1)
și (2) din Constituție, invocate în sprijinul excepției, nu au
incidență în cauză.
II. Distinct de cele arătate prin deciziile menționate, Curtea
mai reține următoarele:
1. Dispozițiile legale criticate nu impietează cu nimic asupra
calității de pensionar dobândită în temeiul reglementărilor legale
în vigoare la momentul emiterii deciziei de pensionare. Astfel,
această decizie este o faptă constitutivă a unei situații juridice
realizate înainte de o eventuală intrare în vigoare a prevederilor
criticate. Rezultă că, sub aspectul cuantumului pensiei, efectele
acestei decizii de pensionare rămân câștigate pe toată perioada
cuprinsă între emiterea deciziei de pensionare și momentul la
care a intrat în vigoare prezenta lege. Dacă prezenta lege ar fi
diminuat sau crescut cuantumul pensiei aflate în plată pe
perioada menționată, aceasta cu siguranță ar fi fost retroactivă,
încălcând art. 15 alin. (2) din Constituție, întrucât ar fi desființat
o facta praeterita.
Prin urmare, Curtea constată că ceea ce se subsumează, în
mod evident, conceptului de facta praeterita este dobândirea
calității de pensionar. Însă, cu privire la drepturile rezultate în
urma obținerii, se observă că acestea se constituie în veritabile
efecte rezultante ale actului de pensionare, ceea ce nu
înseamnă că actul de pensionare determină a priori și ad
aeternam cuantumul pensiei/drepturilor aflate în plată.
Astfel, prestațiile de asigurări sociale subsecvente actului de
pensionare nu pot fi considerate ab initio ca fiind facta praeterita.
Ele devin facta praeterita pe măsura curgerii timpului. Însă
cuantumul pensiei la care este îndrituit pensionarul pentru
perioada ce urmează unei luni încheiate este mai degrabă un
efect viitor al raporturilor juridice trecute — facta futura. Așadar,
întrucât raportul juridic trecut, în speța de față, se constituie chiar
în dobândirea calității de pensionar și toate prestațiile succesive
lunare sub forma pensiei sunt facta futura, care, astfel cum s-a
arătat, pe măsura trecerii timpului devin facta praeterita.

2. Legiuitorul, fie el originar sau derivat, nu poate modifica
pentru trecut — crescând sau diminuând — cuantumul pensiilor
legal primite și încasate lunar. Deci, drepturi legal câștigate sunt
cele care sunt deja legal încasate cu condiția să fi fost și legal
stabilite. De asemenea, drept legal câștigat este, bineînțeles, și
calitatea de pensionar.
3. Pensia de serviciu este compusă, principial, din două
elemente, indiferent de modul de calcul specific stabilit de
prevederile legilor speciale, și anume: pensia contributivă și un
supliment din partea statului, care, prin adunarea cu pensia
contributivă, să reflecte cuantumul pensiei de serviciu stabilit în
legea specială. Acordarea acestui supliment ține de politica
statului în domeniul asigurărilor sociale și nu se subsumează
dreptului constituțional la pensie, ca element constitutiv al
acestuia.
4. Obligația statului este aceea de a nu reduce cuantumul
pensiei sub nivelul stabilit în sistemul general de pensionare,
întrucât, prin calitatea de asigurat la sistemul de asigurări
sociale, persoana în cauză și-a garantat dreptul la pensia
ordinară tocmai prin plata contribuțiilor. Este un drept pe care
l-a obținut și realizat prin plata contribuțiilor legal datorate. De
asemenea, nu există un drept constituțional la pensie de
serviciu, astfel încât, cu privire la suplimentul acordat de stat,
nu se poate susține că este un drept viitor câștigat ad aeternam
din moment ce este sub condiție.
5. În privința pretinsei încălcări a dispozițiilor art. 16 din
Constituție, Curtea reține că stabilirea stagiilor de cotizare și a
metodologiei de calcul al pensiei pentru diferitele categorii
profesionale prevăzute la art. 1 din Legea nr. 119/2010 este de
competența exclusivă a legiuitorului, care, ținând cont de
particularitățile activității desfășurate de către acestea,
reglementează reguli specifice, fapt ce nu constituie o
discriminare.
Prin Decizia nr. 1.237 din 6 octombrie 2010, publicată în
Monitorul Oficial al României, Partea I, nr. 785 din 24 noiembrie
2010, Curtea, în privința cadrelor militare în activitate, soldații și
gradații voluntari, polițiștii și funcționarii publici cu statut special
din sistemul administrației penitenciarelor, din domeniul apărării
naționale, ordinii publice și siguranței naționale, a statuat că
aceștia au beneficiat și continuă să beneficieze de un statut
aparte, justificat de natura activității desfășurate, care creează
condițiile unei uzuri corporale accentuate prin expunere la
pericole de vătămare corporală și chiar de amenințare a vieții.
Principiul egalității, așa cum s-a arătat în mod constant în
jurisprudența Curții Constituționale, nu presupune uniformitate,
ci, dimpotrivă, situații obiectiv diferite justifică și chiar impun
instituirea unui tratament juridic diferențiat.
Mai mult, pentru rațiuni ce vizează uniformitatea
reglementării în domeniul pensiilor, art. 8 din anexa la
Ordonanța de urgență a Guvernului nr. 59/2011 pentru stabilirea
unor măsuri în domeniul pensiilor prevăzute la art. 1 lit. c)—h)
din Legea nr. 119/2010 privind stabilirea unor măsuri în domeniul
pensiilor prevede la alin. (2) un stagiu complet de cotizare pentru
femei și bărbați în acord cu prevederile Legii nr. 263/2010 privind
sistemul unitar de pensii publice, publicată în Monitorul Oficial al
României, Partea I, nr. 852 din 20 decembrie 2010, și care, după
2015, în privința femeilor, gradual până în anul 2030, va fi la un
nivel egal cu cel al bărbaților, respectiv de 35 de ani. Însă art. 8
alin. (3) din aceeași anexă prevede că se va lua în considerare
stagiul de cotizare utilizat la deschiderea drepturilor inițiale de
pensie, astfel cum a fost reglementat în legislația în vigoare la
data stabilirii acestora, în măsura în care acest stagiu de
cotizare este mai favorabil beneficiarului, respectiv 25 de ani în
privința grefierilor, astfel cum reiese din art. 68 din Legea
nr. 567/2004 privind statutul personalului auxiliar al instanțelor
judecătorești și al parchetelor de pe lângă acestea, și al

MONITORUL OFICIAL AL ROMÂNIEI, PARTEA I, Nr. 847/29.XI.2011
personalului care funcționează în cadrul Institutului Național de
Expertize Criminalistice, publicată în Monitorul Oficial al
României, Partea I, nr. 1.197 din 14 decembrie 2004. În
consecință, rezultă că, de principiu, în privința grefierilor stagiul
de cotizare de la alin. (3) anterior referit este mai favorabil
datorită numărului mai mic de ani ai stagiului complet de
cotizare, astfel încât în privința lor se va putea aplica acest text
legal.
6. Mai mult, se observă că și Curtea Europeană a Drepturilor
Omului, spre exemplu, în hotărârile din 8 decembrie 2009 și
31 mai 2011, pronunțate în cauzele Muñoz Diaz împotriva
Spaniei, paragraful 44, respectiv Maggio și alții împotriva Italiei,
paragraful 55, a reiterat jurisprudența sa cu privire la faptul că
drepturile decurgând din sistemul de asigurări sociale sunt
drepturi patrimoniale protejate de art. 1 din Protocolul adițional
la Convenție, dar acest lucru nu înseamnă că implică un drept
la dobândirea proprietății sau la o pensie într-un anumit cuantum
(a se vedea, în același sens, și hotărârile din 12 octombrie 2004
și 28 septembrie 2004, pronunțate în cauzele Kjartan
Asmundsson împotriva Islandei, paragraful 39, respectiv
Kopecký împotriva Slovaciei, paragraful 35). Reducerea sau
încetarea plății unui anumit cuantum al beneficiului acordat
poate constitui o intervenție în privința bunului ce trebuie
justificată (Maggio și alții împotriva Italiei, paragraful 58). Curtea
a arătat că sistemul de securitate socială este expresia
solidarității societății în raport cu membrii săi vulnerabili (Maggio
și alții împotriva Italiei, paragraful 61), aspect esențial pe care
Curtea de la Strasbourg l-a luat în seamă atunci când a analizat
dacă restrângerea adusă implica o sarcină individuală excesivă.
Curtea a mai arătat că statele au o marjă largă de apreciere
atunci când reglementează sistemul de pensii (paragraful 63) și
că scăderea cuantumului pensiei cu aproape 50% nu este de

11

natură să știrbească esența dreptului la pensie, reclamantul fiind
deci obligat să suporte o scădere rezonabilă și proporțională
(paragrafele 62 și 63). Nu în ultimul rând, din paragraful 63 al
hotărârii reiese că o reducere a cuantumului pensiei în vederea
egalizării unor stări de fapt existente este de dorit, respectiv
acordarea unui cuantum al pensiei în funcție de contribuțiile
vărsate, și nu în funcție de cuantumul concret al salariului
(sistem contributiv versus sistem retributiv); în aceste condiții,
pierderea parțială a unei părți din pensie nu este o sarcină
individuală excesivă (paragraful 63).
Și în România se constată că eliminarea pensiilor de serviciu
nu a reprezentat o sarcină individuală excesivă, această sarcină
fiind suportată de cvasimajoritatea personalului care beneficia
de astfel de pensii în egală măsură. Ajustarea dictată de
principiul contributivității nu numai că elimină un beneficiu
suplimentar acordat unor angajați, dar îi integrează pe
cvasimajoritatea acestora într-un sistem unic de pensii publice.
Totodată, conform jurisprudenței Curții, dreptul la pensie nu este
afectat decât atunci când este redusă pensia contributivă (a se
vedea Decizia nr. 872 și Decizia nr. 874 din 25 iunie 2010,
publicate în Monitorul Oficial al României, Partea I, nr. 433 din
28 iunie 2010); or, în cauza de față, nu se pune o atare
problemă, pensia contributivă nefiind în niciun fel afectată sau
restrânsă.
În fine, Curtea observă că dispozițiile procedurale cuprinse la
art. 3 din Legea nr. 119/2010 nu încalcă cu nimic dispozițiile
constituționale invocate, ele reprezentând prevederi de natură
tehnică, legiuitorul fiind îndrituit să stabilească modalitatea
concretă de calcul al noilor pensii prin trimiterea generală pe
care o face la principiile fostei Legi nr. 19/2000 — în prezent
trimiterea, desigur, vizează Legea nr. 263/2010.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi*),
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 lit. c) și art. 3 din Legea nr. 119/2010
privind stabilirea unor măsuri în domeniul pensiilor, excepție ridicată de Curtea de Apel Craiova — Secția a II-a civilă și pentru
conflicte de muncă și asigurări sociale, din oficiu, în dosarele nr. 12.780/63/2010, 3.232/104/2010, 3.130/104/2010, 13.635/63/2010,
13.302/63/2010, 2.866/104/2010, 12.543/63/2010, 11.944/63/2010, 12.209/63/2010, 12.754/63/2010, 3.441/104/2010,
3.359/104/2010, 3.497/104/2010, 3.060/104/2010, 3.498/104/2010, 18.939/63/2010, 12.161/63/2010, 12.753/63/2010,
12.028/63/2010, 3.115/104/2010, 11.935/63/2010, 13.417/63/2010, 13.391/63/2010, 3.020/104/2010, 12.655/63/2010,
12.779/63/2010, 12.448/63/2010, 12.657/63/2010, 3.033/104/2010, 13.422/63/2010, 13.726/63/2010, 13.740/63/2010,
11.737/63/2010, 12.658/63/2010, 3.514/104/2010, 12.778/63/2010, 11.153/63/2010, 15.647/63/2010, 12.542/63/2010,
11.838/63/2010, 11.860/63/2010, 12.659/63/2010 și 13.988/63/2010.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop
*) A se vedea opinia separată de la Decizia nr. 871 din 25 iunie 2010 referitoare la obiecția de neconstituționalitate a dispozițiilor Legii privind stabilirea
unor măsuri în domeniul pensiilor, publicată în Monitorul Oficial al României, Partea I, nr. 433 din 28 iunie 2010.

12

MONITORUL OFICIAL AL ROMÂNIEI, PARTEA I, Nr. 847/29.XI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară
la dispoziția Guvernului, prevăzut în bugetul de stat
pe anul 2011
În temeiul art. 108 din Constituția României, republicată, și al art. 30 alin. (2)
și (3) din Legea nr. 500/2002 privind finanțele publice, cu modificările și
completările ulterioare ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din taxa pe
valoarea adăugată pentru echilibrarea bugetelor locale pe anul 2011 cu suma de
5.000 mii lei din Fondul de rezervă bugetară la dispoziția Guvernului, prevăzut în
bugetul de stat pe anul 2011, și alocarea acesteia bugetelor locale ale unor unități
administrativ-teritoriale, potrivit anexei care face parte integrantă din prezenta
hotărâre, în vederea susținerii sistemului de furnizare a energiei termice pentru
populație.
Art. 2. — Ordonatorii principali de credite răspund de modul de utilizare, în
conformitate cu dispozițiile legale, a sumei alocate potrivit prevederilor art. 1.
Art. 3. — Ministerul Finanțelor Publice este autorizat să introducă modificările
corespunzătoare în volumul și în structura bugetului de stat pe anul 2011.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 25 noiembrie 2011.
Nr. 1.158.

ANEXĂ

R E PA R T I Z A R E A

unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2011, pentru unele unități administrativ-teritoriale
Nr.
crt.

Unitatea
administrativ-teritorială

Județul

Suma
— mii lei —

1.

Brad

Hunedoara

1.000

2.

Lupeni

Hunedoara

500

3.

Petroșani

Hunedoara

500

4.

Târgoviște

Dâmbovița

700

5.

Reșița

Caraș-Severin

900

6.

Pitești

Argeș

600

7.

Caracal

Olt

800

T O T A L:

5.000

MONITORUL OFICIAL AL ROMÂNIEI, PARTEA I, Nr. 847/29.XI.2011

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR
ȘI SOCIETĂȚII INFORMAȚIONALE
Nr. 610 din 19 mai 2011

MINISTERUL APĂRĂRII NAȚIONALE
Nr. M.46 din 6 iunie 2011

MINISTERUL EDUCAȚIEI, CERCETĂRII,
TINERETULUI ȘI SPORTULUI
Nr. 4.380 din 6 iunie 2011

SERVICIUL DE TELECOMUNICAȚII SPECIALE
Nr. 265 din 24 mai 2011

SERVICIUL ROMÂN DE INFORMAȚII
Nr. 10.201 din 1 iunie 2011

SERVICIUL DE INFORMAȚII EXTERNE
Nr. 149 din 30 mai 2011

ORDIN
privind stabilirea criteriilor sectoriale și pragurilor critice aferente pentru identificarea
infrastructurilor critice naționale din sectorul tehnologia informației și comunicațiilor
Pentru aplicarea prevederilor art. 9 alin. (2) din Ordonanța de urgență a Guvernului nr. 98/2010 privind identificarea,
desemnarea și protecția infrastructurilor critice, aprobată cu modificări prin Legea nr. 18/2011,
în temeiul prevederilor art. 6 alin. (6) din Hotărârea Guvernului nr. 12/2009 privind organizarea și funcționarea Ministerului
Comunicațiilor și Societății Informaționale, cu modificările și completările ulterioare, ale art. 33 alin. (1) din Legea nr. 346/2006
privind organizarea și funcționarea Ministerului Apărării Naționale, cu modificările ulterioare, ale art. 21 alin. (6) din Hotărârea
Guvernului nr. 81/2010 privind organizarea și funcționarea Ministerului Educației, Cercetării, Tineretului și Sportului, cu modificările
și completările ulterioare, ale art. 10 din Legea nr. 92/1996 privind organizarea și funcționarea Serviciului de Telecomunicații
Speciale, cu modificările și completările ulterioare, ale art. 23 alin. 3 din Legea nr. 14/1992 privind organizarea și funcționarea
Serviciului Român de Informații, cu modificările și completările ulterioare, și ale art. 7 alin. (3) din Legea nr. 1/1998 privind
organizarea și funcționarea Serviciului de Informații Externe, republicată, cu modificările și completările ulterioare,
ministrul comunicațiilor și societății informaționale, ministrul apărării naționale, ministrul educației, cercetării,
tineretului și sportului, directorul Serviciului de Telecomunicații Speciale, directorul Serviciului Român de Informații și
directorul Serviciului de Informații Externe emit prezentul ordin.
Art. 1. — Se stabilesc Criteriile sectoriale și pragurile critice
aferente pentru identificarea infrastructurilor critice naționale din
sectorul tehnologia informației și comunicațiilor, prevăzute în
anexa care face parte integrantă din prezentul ordin.
Art. 2. — Autoritățile publice responsabile, denumite în
continuare APR, împreună cu persoanele juridice de drept
public sau privat care dețin în proprietate, administrează,
operează sau furnizează rețele sau servicii din sectorul
tehnologia informației și comunicațiilor, denumit în continuare
sectorul TIC, pun în aplicare prevederile prezentului ordin, în
scopul identificării infrastructurilor critice naționale din domeniul
de responsabilitate.

Art. 3. — Aplicarea prevederilor prezentului ordin se va
realiza pe baza unei metodologii de identificare a infrastructurilor
critice din sectorul TIC, aprobată prin ordin comun al
conducătorilor APR.
Art. 4. — În funcție de atribuțiile conferite în condițiile legii,
fiecare APR poate să propună direct spre desemnare
infrastructuri critice din sectorul TIC.
Art. 5. — Criteriile sectoriale și pragurile critice aferente
sectorului TIC pot fi revizuite la propunerea oricăreia dintre
autoritățile publice responsabile din acest sector.
Art. 6. — Prezentul ordin se publică în Monitorul Oficial al
României, Partea I.

Ministrul comunicațiilor și societății informaționale,
Valerian Vreme

Ministrul apărării naționale,
Gabriel Oprea

Ministrul educației, cercetării, tineretului și sportului,
Daniel Petru Funeriu

Directorul Serviciului de Telecomunicații Speciale,
Marcel Opriș

Directorul Serviciului Român de Informații,
George Cristian Maior

Directorul Serviciului de Informații Externe,
Mihai-Răzvan Ungureanu

14

MONITORUL OFICIAL AL ROMÂNIEI, PARTEA I, Nr. 847/29.XI.2011
ANEXĂ

CRITERII SECTORIALE ȘI PRAGURI CRITICE AFERENTE

pentru identificarea infrastructurilor critice naționale din sectorul tehnologia informației și comunicațiilor
1. Pentru stabilirea criteriilor și pragurilor critice aferente din
sectorul tehnologia informației și comunicațiilor, denumit în
continuare sectorul TIC, vor fi luate în considerare următoarele
aspecte:
a) importanța națională vitală a serviciilor esențiale din
sectorul TIC;
b) elementele de infrastructură care contribuie, direct sau
indirect, la furnizarea serviciilor esențiale;
c) unicitatea furnizorului sau a serviciului;
d) cerințele privind operabilitatea și disponibilitatea;
e) expunerile la vulnerabilități și amenințări directe;
f) capacitatea de recuperare a funcțiilor;
g) tipul și destinația serviciului;
h) cerințele privind prioritatea în furnizarea sau refacerea
serviciului;
i) impactul asupra stării de spirit, confortului sau bunăstării
populației.
2. Identificarea infrastructurilor critice din sectorul TIC constă
în derularea unui proces format din două etape:
a) etapa evaluării și identificării serviciilor esențiale care
asigură funcțiile vitale ale societății;
b) etapa identificării elementelor, componentelor sau
infrastructurilor critice, care susțin ori furnizează serviciile
esențiale.
3. Autoritățile publice responsabile stabilesc următoarele
criterii și praguri aferente sectorului TIC care stau la baza
identificării infrastructurilor critice naționale:
I. Criterii sectoriale
A. Impactul asupra serviciilor publice destinate persoanelor
fizice
1. Infrastructuri, componente, sisteme, rețele destinate
asigurării serviciilor comunicațiilor de voce, date, internet
2. Sisteme de prelucrare, procesare și stocare a datelor
3. Infrastructuri pentru comunicații de urgență
4. Infrastructuri pentru asigurarea serviciilor de securitate
informatică
5. Rețele de transport și emisie radio-TV public
(broadcasting)
6. Servicii poștale
B. Impactul asupra funcției administrative a statului
1. Infrastructuri, componente, sisteme, rețele destinate
asigurării serviciilor comunicațiilor de voce, date, internet, în
conexiune cu securitatea națională
2. Sisteme și rețele de supraveghere, sesizare, avertizare și
alertă
3. Infrastructuri și componente destinate telecomunicațiilor
de stat
4. Sisteme de prelucrare, procesare și stocare a datelor
5. Infrastructuri pentru asigurarea serviciilor de securitate
informatică

6.

Rețele

de

transport

și

emisie

radio-TV

public

(broadcasting)
7. Capacități de producție, protecție și management al
sistemelor criptografice și rețelelor din clasa cifrului de stat
8. Sisteme de comunicații cu destinație administrativteritorială
9. Servicii poștale
C. Impactul asupra economiei
1. Infrastructuri, componente, sisteme, rețele destinate
asigurării serviciilor comunicațiilor de voce, date, internet,
deținute/administrate/utilizate de operatori economici
2. Sisteme de prelucrare, procesare și stocare a datelor
3. Infrastructuri pentru asigurarea serviciilor de securitate
informatică
4. Sisteme și rețele de supraveghere, sesizare, avertizare și
alertă
5. Servicii poștale
II. Praguri critice potențiale
A. Pragurile critice potențiale aferente serviciilor de
comunicații, tehnologia informației și cifrului de stat sunt:
a) acoperirea teritorială (procent din teritoriul național sau din
numărul de comune, orașe, municipii reședințe de județ);
b) numărul de abonați/utilizatori;
c) durata indisponibilității;
d) funcția utilizatorului afectat;
e) impactul asupra asigurării actului de conducere/decizie/
control;
f) pagubele materiale;
g) populația afectată sau vătămată;
h) spațiul geografic afectat.
B. Pragurile critice potențiale aferente rețelelor de transport
și emisie radio-TV public (broadcasting) sunt:
a) gradul de acoperire teritorială (procent din teritoriul
național);
b) gradul de acoperire cu instalații de recepție terestră;
c) nivelul de securitate al emisiei;
d) spațiul geografic afectat.
C. Pragurile critice potențiale aferente serviciilor poștale sunt:
a) acoperirea teritorială (procent din teritoriul național);
b) populația afectată (număr/procent);
c) perioada de indisponibilitate, degradarea infrastructurii;
d) spațiul geografic afectat.

15

MONITORUL OFICIAL AL ROMÂNIEI, PARTEA I, Nr. 847/29.XI.2011
MINISTERUL TRANSPORTURILOR ȘI INFRASTRUCTURII

ORDIN
privind aprobarea tarifelor pentru deservire generală în transportul feroviar public de călători
În temeiul prevederilor art. 2 alin. (1) din Ordonanța de urgență a Guvernului nr. 56/2011 pentru stabilirea principiilor de
aplicare a tarifelor de deservire generală în transportul feroviar public de călători, precum și ale art. 5 alin. (4) din Hotărârea
Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările și completările
ulterioare,
ministrul transporturilor și infrastructurii emite următorul ordin:
(2) La data intrării în vigoare a prezentului ordin, Ordinul

Art. 1. — Se aprobă tarifele pentru deservire generală în
transportul feroviar public de călători, prevăzute în anexa care
face parte integrantă din prezentul ordin.
Art. 2. — (1) Prezentul ordin se publică în Monitorul Oficial al
României, Partea I, și intră în vigoare începând cu data de
11 decembrie 2011.

ministrului transporturilor și infrastructurii nr. 604/2011 pentru
aprobarea tarifelor de deservire generală din transportul feroviar
public de călători. publicat în Monitorul Oficial al României,
Partea I, nr. 575 din 12 august 2011, se abrogă.

Ministrul transporturilor și infrastructurii,
Anca Daniela Boagiu
București, 17 noiembrie 2011.
Nr. 944.
ANEXĂ

TA R I F E

pentru deservire generală în transportul feroviar public de călători
A1. Tarif tren regio — R
Zona kilometrică

1—10
11—20
21—30
31—40
41—50
51—60
61—70
71—80
81—90
91—100
101—120
121—140
141—160
161—180
181—200
201—250
251—300
301—350
351—400
401—500
501—600
601—700
701—800
801—900
901—1000
>1000/100 km

cls. 1

cls. 2

50% cls. 1

50% cls. 2

lei

lei

lei

lei

3,70
5,20
7,90
9,10
12,00
12,40
14,60
16,40
18,60
20,20
23,80
27,30
30,70
34,70
38,60
44,40
49,90
54,20
58,80
70,70
81,10
91,30
98,20
105,40
111,90
8,30

3,30
3,70
4,40
5,20
6,80
7,30
9,00
10,60
11,80
12,40
14,60
17,20
19,50
22,50
23,80
27,40
31,20
34,70
36,90
44,70
51,60
58,80
62,40
67,40
70,80
5,90

1,85
2,60
3,95
4,55
6,00
6,20
7,30
8,20
9,30
10,10
11,90
13,65
15,35
17,35
19,30
22,20
24,95
27,10
29,40
35,35
40,55
45,65
49,10
52,70
55,95
4,15

1,65
1,85
2,20
2,60
3,40
3,65
4,50
5,30
5,90
6,20
7,30
8,60
9,75
11,25
11,90
13,70
15,60
17,35
18,45
22,35
25,80
29,40
31,20
33,70
35,40
2,95

16

MONITORUL OFICIAL AL ROMÂNIEI, PARTEA I, Nr. 847/29.XI.2011
A2. Tarif tren interregio — IR
cls. 1

cls. 2

50% cls. 1

50% cls. 2

lei

lei

lei

lei

1—10

10,40

7,70

5,20

3,85

11—20

12,40

8,40

6,20

4,20

21—30

14,60

9,30

7,30

4,65

31—40

17,20

10,90

8,60

5,45

41—50

20,30

13,00

10,15

6,50

51—60

22,10

14,10

11,05

7,05

61—70

27,30

17,90

13,65

8,95

71—80

30,90

20,40

15,45

10,20

81—90

34,60

22,90

17,30

11,45

91—100

38,10

25,40

19,05

12,70

101—120

45,10

30,10

22,55

15,05

121—140

51,90

34,80

25,95

17,40

141—160

58,60

39,40

29,30

19,70

161—180

65,10

43,70

32,55

21,85

181—200

71,40

47,80

35,70

23,90

201—250

82,80

54,90

41,40

27,45

251—300

93,80

61,40

46,90

30,70

301—350

104,00

67,30

52,00

33,65

351—400

113,50

72,90

56,75

36,45

401—500

131,60

82,40

65,80

41,20

501—600

145,40

91,80

72,70

45,90

601—700

157,50

101,20

78,75

50,60

701—800

168,20

110,10

84,10

55,05

801—900

177,50

118,20

88,75

59,10

901—1000

186,20

126,30

93,10

63,15

>1000/100 km

10,60

8,30

5,30

4,15

Zona kilometrică

A.3. Tarif de rezervare a locului
Zona kilometrică

clasa 1 și clasa 2

Categoria trenului

lei

Orice zonă

Gabriel S. Popa

Regio — R,
Interregio — IR

3,30

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 847/29.XI.2011 conține 16 pagini.

Prețul: 3,20 lei

&JUYDGY|528086]
ISSN 1453—4495

