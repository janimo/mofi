PARTEA I

Anul 179 (XXIII) — Nr. 655

Miercuri, 14 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 677 din 31 mai 2011 referitoare la excepția de
neconstituționalitate a dispozițiilor art. 3859 alin. 3 și
art. 38510 alin. 21 din Codul de procedură penală......

2–3

Decizia nr. 679 din 31 mai 2011 referitoare la excepția de
neconstituționalitate a dispozițiilor art. 327 alin. 3 din
Codul de procedură penală ........................................

3–4

Decizia nr. 861 din 23 iunie 2011 referitoare la excepția de
neconstituționalitate a dispozițiilor art. 90 alin. 2 și
art. 214 alin. 5 din Codul de procedură penală ..........

4–6

Decizia nr. 944 din 7 iulie 2011 referitoare la excepția de
neconstituționalitate a prevederilor art. 6 și 7 din
Ordonanța de urgență a Guvernului nr. 116/2009
pentru instituirea unor măsuri privind activitatea de
înregistrare în registrul comerțului..............................

6–9

Decizia nr. 967 din 12 iulie 2011 referitoare la excepția de
neconstituționalitate a prevederilor art. 63 din
Ordonanța de urgență a Guvernului nr. 194/2002
privind regimul străinilor în România ..........................

9–11

Decizia nr. 973 din 12 iulie 2011 referitoare la excepția de
neconstituționalitate a prevederilor art. 93 alin. (4) și
art. 94 alin. (1) din Legea nr. 122/2006 privind azilul în
România ....................................................................

12–13

Decizia nr. 1.071 din 14 iulie 2011 referitoare la excepția de
neconstituționalitate a dispozițiilor art. 300 alin. 2 din
Codul de procedură penală ......................................

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.749/C. — Ordin al ministrului justiției privind modificarea
Nomenclatorului specializărilor expertizei tehnice
judiciare, aprobat prin Ordinul ministrului justiției
nr. 199/C/2010............................................................

15

2

MONITORUL OFICIAL AL ROMÂNIEI, PARTEA I, Nr. 655/14.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 677
din 31 mai 2011

referitoare la excepția de neconstituționalitate a dispozițiilor art. 3859 alin. 3 și art. 38510 alin. 21
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 3859 alin. 3 și art. 38510 alin. 21 din Codul de
procedură penală, excepție ridicată de Emiliu Cochină în
Dosarul nr. 13.193/55/2009 al Curții de Apel Timișoara — Secția
penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 17 iunie 2010, pronunțată în Dosarul
nr. 13.193/55/2009, Curtea de Apel Timișoara — Secția
penală a sesizat Curtea Constituțională cu excepția de
neconstituționalitate a dispozițiilor art. 3859 alin. 3 și
art. 38510 alin. 21 din Codul de procedură penală.
Excepția a fost ridicată de Emiliu Cochină cu ocazia
soluționării recursului declarat într-o cauză penală.
În motivarea excepției de neconstituționalitate autorul
acesteia susține că prevederile art. 3859 alin. 3 și art. 38510
alin. 21 din Codul de procedură penală încalcă dreptul la un
proces echitabil, întrucât cazul de casare reglementat de
art. 3859 alin. 1 pct. 8 din Codul de procedură penală este omis
dintre cele care sunt luate în considerare din oficiu de către
instanță în situația nemotivării recursului.
Curtea de Apel Timișoara — Secția penală apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
art. 21 alin. (3) teza întâi din Constituție invocate de autorul
excepției, acesta urmărind, în realitate, modificarea textelor de
lege criticate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 3859 alin. 3 și art. 38510 alin. 21 din Codul de
procedură penală. Prevederile art. 3859 alin. 3 din Codul de
procedură penală au fost modificate, ulterior sesizării Curții, prin
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, cu păstrarea, însă, a
soluției legislative atacate. Dispozițiile art. 38510 alin. 21 din
Codul de procedură penală au fost introduse prin Legea
nr. 281/2003 privind modificarea și completarea Codului de
procedură penală și a unor legi speciale, publicată în Monitorul
Oficial al României, Partea I, nr. 468 din 1 iulie 2003. Textele de
lege criticate au următorul cuprins:
— Art. 3859 alin. 3: ăCazurile prevăzute în alin. 1 pct. 1—7,
10, 13, 14, 19 și 20 se iau în considerare întotdeauna din oficiu,
iar cele de la pct. 11, 12, 15, 17, 172 și 18 se iau în considerare
din oficiu numai când au influențat asupra hotărârii în
defavoarea inculpatului.”;
— Art. 38510 alin. 21: ăÎn cazul în care nu sunt respectate
condițiile prevăzute în alin. 1 și 2, instanța ia în considerare
numai cazurile de casare care, potrivit art. 3859 alin. 3, se iau în
considerare din oficiu.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) teza întâi privind dreptul la un proces
echitabil.
Examinând excepția de neconstituționalitate, Curtea
constată că autorul excepției nu formulează o veritabilă critică de
neconstituționalitate, ci solicită, în realitate, modificarea
prevederilor de lege criticate, în sensul ca, în situația nemotivării
recursului, instanța de judecată să ia în considerare din oficiu
cazul de casare reglementat de art. 3859 alin. 1 pct. 8 din Codul
de procedură penală. O asemenea solicitare nu intră, însă, în
competența de soluționare a Curții Constituționale, care,
conform art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.
Prin urmare, excepția de neconstituționalitate va fi respinsă
ca inadmisibilă.

MONITORUL OFICIAL AL ROMÂNIEI, PARTEA I, Nr. 655/14.IX.2011

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 3859 alin. 3 și art. 38510 alin. 21 din Codul de
procedură penală, excepție ridicată de Emiliu Cochină în Dosarul nr. 13.193/55/2009 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 679
din 31 mai 2011

referitoare la excepția de neconstituționalitate a dispozițiilor art. 327 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Pe rol se află soluționarea excepției de neconstituționalitate
a dispozițiilor art. 327 alin. 3 din Codul de procedură penală,
excepție ridicată de Robert Coșlaru în Dosarul
nr. 731/1372/2008 al Tribunalului pentru Minori și Familie
Brașov.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, jurisprudența în
materie a Curții Constituționale.

În motivarea excepției de neconstituționalitate autorul
acesteia susține că prevederile art. 327 alin. 3 din Codul de
procedură penală încalcă egalitatea în fața legii și a autorităților
publice, dreptul la un proces echitabil, dreptul la apărare,
unicitatea, imparțialitatea și egalitatea justiției, întrucât, în
condițiile în care depoziția martorului a fost luată în cursul
urmăririi penale în absența învinuitului sau inculpatului ori
apărătorului acestuia, iar ascultarea martorului nu mai este
posibilă în faza de judecată, inculpatul nu are posibilitatea de a
pune întrebări acestuia în mod nemijlocit.
Tribunalul pentru Minori și Familie Brașov apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
din Constituție și din Convenția pentru apărarea drepturilor
omului și a libertăților fundamentale invocate de autorul
excepției. Face trimitere, în acest sens, la deciziile Curții
Constituționale nr. 224/2005 și nr. 704/2007.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 15 iunie 2010, pronunțată în Dosarul
nr. 731/1372/2008, Tribunalul pentru Minori și Familie
Brașov a sesizat Curtea Constituțională cu excepția de
neconstituționalitate a dispozițiilor art. 327 alin. 3 din Codul
de procedură penală.
Excepția a fost ridicată de Robert Coșlaru cu ocazia
soluționării unei cauze penale.

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Cu participarea reprezentantului Ministerului Public, procuror
Iuliana Nedelcu.

4

MONITORUL OFICIAL AL ROMÂNIEI, PARTEA I, Nr. 655/14.IX.2011

Obiectul excepției de neconstituționalitate îl constituie
dispozițiile art. 327 alin. 3 din Codul de procedură penală, care
au următorul cuprins: ăDacă ascultarea vreunuia dintre martori
nu mai este posibilă, instanța dispune citirea depoziției date de
acesta în cursul urmăririi penale și va ține seama de ea la
judecarea cauzei.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi, ale art. 21
alin. (3) privind dreptul la un proces echitabil, ale art. 24
referitoare la dreptul la apărare și ale art. 124 alin. (2) privind
unicitatea, imparțialitatea și egalitatea justiției, precum și ale
art. 11 privind raportul dintre dreptul internațional și dreptul intern
și ale art. 20 referitoare la preeminența tratatelor internaționale
privind drepturile omului asupra legilor interne, raportate la
prevederile art. 6 paragrafele 1 și 3 referitoare la dreptul la un
proces echitabil și la drepturile acuzatului din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 327 alin. 3 din Codul de procedură
penală au mai fost supuse controlului de constituționalitate prin
raportare la aceleași dispoziții din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 275 din 26 iunie 2003, publicată în Monitorul
Oficial al României, Partea I, nr. 565 din 6 august 2003, Curtea
a respins ca neîntemeiată excepția de neconstituționalitate,

reținând că dispozițiile art. 327 alin. 3 din Codul de procedură
penală, referitoare la procedura de urmat în situația în care
ascultarea martorului nu mai este posibilă, nu sunt contrare nici
prevederilor constituționale referitoare la dreptul la apărare și
nici celor din pacte și convenții internaționale referitoare la
dreptul la un proces echitabil. În situația în care martorul nu se
mai poate prezenta pentru a fi audiat în instanță, punerea în
discuție și valorificarea declarației date de acesta în cursul
urmăririi penale, cu respectarea dispozițiilor legale, nu poate
afecta dreptul la apărare al inculpatului, deoarece acesta a avut
posibilitatea să cunoască această declarație în cursul urmăririi
penale, iar dacă se consideră prejudiciat, poate folosi împotriva
hotărârii judecătorești căile de atac prevăzute de lege. Legea
prevede, așadar, toate garanțiile procesuale pentru realizarea
dreptului la apărare al inculpatului, iar dispozițiile legale criticate
nu numai că nu contravin, dar contribuie la realizarea acestui
drept.
În același sens este și Decizia nr. 1.306 din 14 octombrie
2010, publicată în Monitorul Oficial al României, Partea I, nr. 743
din 8 noiembrie 2010.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 327 alin. 3 din Codul de procedură penală,
excepție ridicată de Robert Coșlaru în Dosarul nr. 731/1372/2008 al Tribunalului pentru Minori și Familie Brașov.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 861
din 23 iunie 2011

referitoare la excepția de neconstituționalitate a dispozițiilor art. 90 alin. 2 și art. 214 alin. 5
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Vasile Croitoru în Dosarul
nr. 720/35/2010 al Curții de Apel Oradea — Secția penală și
pentru cauze cu minori.

MONITORUL OFICIAL AL ROMÂNIEI, PARTEA I, Nr. 655/14.IX.2011
La apelul nominal lipsesc părțile, față de care procedura de
citare a fost legal îndeplinită.
La dosar părțile Agenția Națională de Administrare Fiscală și
Societatea Comercială ăElectrocentrale București” — S.A. —
Sucursala Electrocentrale Mureș au transmis concluzii scrise
prin care solicită respingerea excepției ca neîntemeiată și
judecata în lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Decizia penală nr. 586/R/2010 din 26 octombrie 2010,
pronunțată în Dosarul nr. 720/35/2010, Curtea de Apel
Oradea — Secția penală și pentru cauze cu minori a sesizat
Curtea Constituțională cu excepția de neconstituționalitate
a prevederilor art. 90 alin. 2 și art. 214 alin. 5 din Codul de
procedură penală, excepție ridicată de Vasile Croitoru într-o
cauză având ca obiect soluționarea unui recurs formulat
împotriva încheierii prin care s-a respins ca inadmisibilă excepția
de neconstituționalitate mai sus menționată.
În motivarea excepției de neconstituționalitate autorul
acesteia susține că prevederile legale criticate încalcă
dispozițiile constituționale ale art. 11 referitoare la Dreptul
internațional și dreptul intern, art. 20 referitoare la Tratatele
internaționale privind drepturile omului, art. 21 alin. (3)
referitoare la dreptul la un proces echitabil și art. 124 alin. (2)
și (3) referitoare la înfăptuirea justiției, deoarece probele ce stau
la baza soluționării conflictului penal pot fi obținute și de alte
organe judiciare penale.
Curtea de Apel Oradea — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse de părți, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 90 alin. 2 cu denumirea marginală Procesul-

5

verbal ca mijloc de probă și art. 215 alin. 5 cu denumirea
marginală Actele încheiate de unele organe de constatare,
ambele din Codul de procedură penală, care au următorul
conținut:
— Art. 90 alin. 2: ăDe asemenea, sunt mijloace de probă
procesele-verbale și actele de constatare, încheiate de alte
organe, dacă legea prevede aceasta.”;
— Art. 214 alin. 5: ăProcesele-verbale încheiate de aceste
organe constituie mijloace de probă.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 11 referitoare la Dreptul internațional și dreptul intern,
art. 20 referitoare la Tratatele internaționale privind drepturile
omului, art. 21 alin. (3) referitoare la dreptul la un proces
echitabil și art. 124 alin. (2) și (3) referitoare la înfăptuirea
justiției.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel cu
prilejul pronunțării Deciziei nr. 524 din 27 iunie 2006, publicată
în Monitorul Oficial al României, Partea I, nr. 764 din
7 septembrie 2006, Curtea Constituțională a statuat că
dispozițiile art. 90 alin. 2 și art. 214 alin. 5 din Codul de
procedură penală nu contravin prevederilor constituționale
invocate, întrucât împotriva înscrisurilor menționate de textele
de lege criticate se poate formula contestație ce se soluționează
atât pe cale administrativă de către organul competent, cât și
de către o instanță de judecată independentă și imparțială,
instituită de lege, iar persoana care se consideră lezată în
drepturile sale beneficiază de două grade de jurisdicție. De
asemenea, în procesul deliberării judecătorul verifică și
evaluează materialul probator și își fundamentează soluția pe
întregul probatoriu administrat în cauză, prin coroborarea și
aprecierea probelor, și nu prin raportarea exclusivă la proceseleverbale și actele de constatare întocmite de alte organe, cu
competență specială. Așadar, judecata se desfășoară de către
o instanță independentă și imparțială, în condiții de publicitate,
oralitate și contradictorialitate, iar judecătorul își fundamentează
soluția pe întregul probatoriu administrat, verificând, evaluând
și coroborând probele, astfel că informațiile culese imediat după
săvârșirea faptei reclamate, în măsura obținerii lor legale, nu pot
crea în mod concret riscul unui abuz de procedură.
Totodată, prin Decizia nr. 331 din 28 iunie 2005, publicată în
Monitorul Oficial al României, Partea I, nr. 675 din 28 iulie 2005,
Curtea Constituțională a statuat că, în condițiile legii, proceseleverbale încheiate de alte organe decât cele de urmărire penală
sau de instanța de judecată pot constitui mijloace de probă, fapt
ce nu este de natură să aducă nicio atingere dreptului părților la
un proces echitabil, câtă vreme, în vederea aflării adevărului,
aceste acte pot fi combătute cu orice alte probe propuse de
părți, în condițiile art. 67 alin. 1 din Codul de procedură penală.
În plus, art. 66 alin. 2 din Codul de procedură penală
reglementează în mod expres dreptul învinuitului sau
inculpatului ca, atunci când există probe de vinovăție, să
probeze lipsa de temeinicie a acestora.

6

MONITORUL OFICIAL AL ROMÂNIEI, PARTEA I, Nr. 655/14.IX.2011

De asemenea, dispozițiile legale criticate nu aduc atingere
unicității și imparțialității justiției și nici independenței
judecătorilor, întrucât instanța judecătorească este cea care
apreciază asupra concludenței și utilității probelor, inclusiv a
proceselor-verbale încheiate de alte organe ale statului, iar cu
ocazia deliberării tot instanța de judecată este cea care face
aprecierea definitivă a probelor care, în conformitate cu

dispozițiile art. 63 alin. 2 teza întâi din Codul de procedură
penală, nu au valoare mai dinainte stabilită.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Vasile Croitoru în Dosarul nr. 720/35/2010 al Curții de Apel Oradea — Secția penală și
pentru cauze cu minori.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 944
din 7 iulie 2011

referitoare la excepția de neconstituționalitate a prevederilor art. 6 și 7
din Ordonanța de urgență a Guvernului nr. 116/2009 pentru instituirea unor măsuri
privind activitatea de înregistrare în registrul comerțului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 6 și 7 din Ordonanța de urgență a Guvernului
nr. 116/2009 pentru instituirea unor măsuri privind activitatea de
înregistrare în registrul comerțului, excepție ridicată de
Societatea Comercială ăFinanciar Urban” — S.R.L. din Pitești în
Dosarul nr. 1.209/1.259/2010 al Tribunalului Comercial Argeș și
care formează obiectul Dosarului Curții Constituționale
nr. 4.376D/2010.

La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 4.742D/2010, având ca obiect aceeași excepție de
neconstituționalitate, ridicată de același autor în Dosarul
nr. 1.116/1.259/2010 al Tribunalului Comercial Argeș.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 347D/2011, având ca obiect aceeași excepție de
neconstituționalitate, ridicată de Alexandru Ionescu în Dosarul
nr. 1.208/1.259/2010 al Tribunalului Comercial Argeș.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect a cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea

MONITORUL OFICIAL AL ROMÂNIEI, PARTEA I, Nr. 655/14.IX.2011
dosarelor nr. 4.742D/2010 și nr. 347D/2011 la Dosarul
nr. 4.376D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, sens în care invocă jurisprudența constantă a
Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin Încheierea din 14 octombrie 2010, pronunțată în Dosarul
nr. 1.209/1.259/2010, Tribunalul Comercial Argeș a sesizat
Curtea Constituțională cu excepția de neconstituționalitate
a prevederilor art. 6 și 7 din Ordonanța de urgență a
Guvernului nr. 116/2009 pentru instituirea unor măsuri
privind activitatea de înregistrare în registrul comerțului.
Excepția de neconstituționalitate a fost ridicată de Societatea
Comercială ăFinanciar Urban” — S.R.L. din Pitești într-o cauză
comercială.
Prin Decizia nr. 1.665/R-COM din 24 noiembrie 2010,
pronunțată în Dosarul nr. 1.178/46/2010, Curtea de Apel
Pitești — Secția comercială și de contencios administrativ
și fiscal — admițând recursul împotriva Încheierii din 24 august
2010, pronunțată de Tribunalul Comercial Argeș în Dosarul
nr. 1.116/1.259/2010 — a sesizat Curtea Constituțională cu
excepția de neconstituționalitate a prevederilor art. 6 și 7
din Ordonanța de urgență a Guvernului nr. 116/2009 pentru
instituirea unor măsuri privind activitatea de înregistrare în
registrul comerțului. Excepția de neconstituționalitate a fost
ridicată de Societatea Comercială ăFinanciar Urban” — S.R.L.
din Pitești într-o cauză comercială.
Prin Încheierea din 2 martie 2011, pronunțată în Dosarul
nr. 1.208/1.259/2010, Tribunalul Comercial Argeș a sesizat
Curtea Constituțională cu excepția de neconstituționalitate
a prevederilor art. 6 și 7 din Ordonanța de urgență a
Guvernului nr. 116/2009 pentru instituirea unor măsuri
privind activitatea de înregistrare în registrul comerțului.
Excepția de neconstituționalitate a fost ridicată de Alexandru
Ionescu într-o cauză având ca obiect soluționarea unei cauze
comerciale.
În motivarea excepției de neconstituționalitate autorii
acesteia susțin, în esență, că prin dispozițiile de lege criticate
se stabilește un dezechilibru între petenții care depun cereri la
Oficiul Registrului Comerțului și acționarii, administratorii sau
reprezentanții legali ai societăților comerciale vizate de cererile
petenților, în sensul că printr-o simplă cerere adresată de o terță
persoană se pot înscrie în registrul comerțului fapte sau acte
nelegale, abuzive, care pot să afecteze în mod grav și
iremediabil o societate comercială.
Totodată, prin modul de soluționare a cererilor de către
directorul oficiului registrului comerțului, fără citarea acționarilor,
administratorilor sau reprezentanților legali ai societăților
comerciale vizate, se împiedică luarea la cunoștință de către
aceștia a actelor introduse de terțe persoane la oficiul registrului
comerțului, fiindu-le împiedicat astfel accesul liber la justiție,
respectiv la directorul oficiului registrului comerțului.
Mai apreciază că în cadrul procedurii de judecată legea îi
favorizează pe petenții care depun cereri la oficiul registrului
comerțului.
În concluzie, susține că dispozițiile de lege criticate sunt
neconstituționale, deoarece prin procedura înregistrării la

7

oficiului registrului comerțului nu se dă posibilitatea acționarilor,
administratorilor sau celorlalți reprezentanți legali ai societăților
comerciale vizate de cererile petenților de a interveni la timp
pentru stoparea unor acte frauduloase și păguboase pentru
societățile lor.
Tribunalul Comercial Argeș consideră că excepția de
neconstituționalitate este neîntemeiată, deoarece dreptul de
acces liber la justiție presupune posibilitatea pe care o persoană
trebuie să o aibă de a se adresa justiției pentru apărarea
drepturilor, a libertăților și a intereselor sale legitime, iar
dispozițiile de lege criticate nu contravin acestui principiu.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale. Astfel, referitor la critica de
neconstituționalitate raportată la art. 16 din Constituție, arată că
procedura înregistrării societăților comerciale în registrul
comerțului, prevăzută de dispozițiile de lege criticate, nu aduce
atingere principiului egalității în fața legii, întrucât se aplică
tuturor persoanelor aflate în situația reglementată de ipoteza
normei juridice, fără a institui privilegii sau discriminări pe
considerente arbitrare. Invocă în acest sens Decizia Plenului
Curții Constituționale nr. 1/1994.
În ceea ce privește celelalte critici de neconstituționalitate,
apreciază că nici acestea nu pot fi reținute, deoarece, pentru
deplina respectare a accesului liber la justiție al comerciantului
sau al părților interesate, procedura de contestare a rezoluțiilor
pronunțate de directorul oficiului registrului comerțului sau
persoanele desemnate este caracterizată de principiul dublului
grad de jurisdicție. Astfel, hotărârea pronunțată de instanță în
soluționarea plângerii împotriva rezoluției directorului oficiului
registrului comerțului sau persoanelor desemnate este supusă
recursului. În plus, părțile interesate pot, în condițiile legii, să își
formuleze apărările necesare și să administreze probe în
susținerea acestora. Totodată, posibilitatea atacării cu recurs a
hotărârii pronunțate de instanță în soluționarea plângerii
împotriva rezoluției directorului oficiului registrului comerțului sau
persoanelor desemnate constituie un argument în plus în
favoarea deplinei respectări a dreptului la apărare.
În ceea ce privește critica de neconstituționalitate raportată
la art. 45 și 135 din Constituție, apreciază că aceasta nu poate
fi reținută, întrucât dispozițiile de lege criticate reglementează
doar aspecte procedurale care vizează înregistrarea societăților
comerciale în registrul comerțului, nefiind contrare normelor
constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

8

MONITORUL OFICIAL AL ROMÂNIEI, PARTEA I, Nr. 655/14.IX.2011

Obiectul excepției de neconstituționalitate îl constituie
dispozițiile art. 6 și 7 din Ordonanța de urgență a Guvernului
nr. 116/2009 pentru instituirea unor măsuri privind activitatea de
înregistrare în registrul comerțului, publicată în Monitorul Oficial
al României, Partea I, nr. 926 din 30 decembrie 2009, aprobată
cu modificări și completări prin Legea nr. 84/2010 privind
aprobarea Ordonanței de urgență a Guvernului nr. 116/2009
pentru instituirea unor măsuri privind activitatea de înregistrare
în registrul comerțului, publicată în Monitorul Oficial al României,
Partea I, nr. 323 din 17 mai 2010, și modificată prin Ordonanța
de urgență a Guvernului nr. 85/2010 privind modificarea art. 1
din Ordonanța de urgență a Guvernului nr. 116/2009 pentru
instituirea unor măsuri privind activitatea de înregistrare în
registrul comerțului, publicată în Monitorul Oficial al României,
Partea I, nr. 654 din 22 septembrie 2010.
Dispozițiile de lege criticate au următorul conținut:
— Art. 6: ă(1) În soluționarea cererilor potrivit art. 1 și 2,
directorul oficiului registrului comerțului de pe lângă tribunal
și/sau persoana ori persoanele desemnată/desemnate
autorizează, prin rezoluție, constituirea societăților comerciale,
efectuarea tuturor înregistrărilor în registrul comerțului, a
publicității, precum și înregistrarea în registrul comerțului a
declarațiilor-tip pe propria răspundere și a datelor cuprinse în
acestea, după caz, conform prevederilor legale în vigoare.
(2) Rezoluțiile pronunțate în temeiul prezentului act normativ
sunt executorii de drept.
(21) În cazul în care solicitantul renunță la soluționarea
cererii, prin rezoluție, directorul oficiului registrului comerțului de
pe lângă tribunal și/sau persoana ori persoanele
desemnată/desemnate va/vor lua act de renunțare.
(3) Împotriva rezoluției directorului și/sau persoanei sau
persoanelor desemnate se poate formula plângere în termen de
15 zile de la pronunțare pentru părți și de la data publicării
rezoluției sau a actului modificator al actului constitutiv în
Monitorul Oficial al României, Partea a IV-a, pentru orice alte
persoane interesate.
(4) Plângerea se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează instanței
plângerea.
(5) Plângerea formulată împotriva rezoluțiilor directorului
oficiului registrului comerțului și/sau persoanei sau persoanelor
desemnate se soluționează de urgență și cu precădere, în
condițiile dreptului comun.
(6) Instanța soluționează plângerea în complet alcătuit
dintr-un singur judecător, în camera de consiliu, fără citare.
Instanța poate să solicite orice lămuriri și dovezi părții sau
informații scrise autorităților competente.
(7) Hotărârea pronunțată în soluționarea plângerii este
executorie și este supusă numai recursului.”;
— Art. 7: ă(1) Soluționarea cererilor de înregistrare prevăzute
la art. 1 și 2 se realizează pe bază de înscrisuri. La solicitarea
expresă a părții sau a reprezentantului acesteia, se organizează
audiență publică pentru susținerea și soluționarea cererii.
(2) Când pentru lămurirea unor împrejurări de fapt, directorul
oficiului registrului comerțului de pe lângă tribunal și/sau
persoana sau persoanele desemnată/desemnate consideră
necesar să cunoască părerea unor specialiști, poate/pot să
dispună efectuarea unei expertize, în contul părților, precum și
prezentarea oricăror alte dovezi. În același scop, părțile pot fi
invitate să se prezinte la oficiul registrului comerțului.

(3) Orice înscrisuri noi în susținerea cererilor de înregistrare
se depun la oficiul registrului comerțului de pe lângă tribunal,
prin registratura generală, cu cel puțin o zi înainte de data
soluționării. Ori de câte ori este necesară modificarea
înscrisurilor depuse în susținerea cererii de înregistrare,
solicitantul depune la oficiul registrului comerțului înscrisurile
modificate, cele depuse inițial urmând a fi anulate de directorul
oficiului registrului comerțului de pe lângă tribunal și/sau de
persoana ori persoanele desemnată/desemnate.
(4) În condițiile în care cererile de înregistrare și documentele
depuse în susținerea acestora nu îndeplinesc condițiile
prevăzute de lege, se acordă, prin rezoluție, un termen de
amânare de cel mult 15 zile, care poate fi prelungit o singură
dată, cu maximum 15 zile, la cererea motivată a solicitantului.
Termenul de 15 zile se calculează fără a se lua în considerare
ziua când a început și ziua în care s-a împlinit termenul.
(5) Comunicarea rezoluțiilor de amânare se realizează prin
afișare la sediul oficiului registrului comerțului de pe lângă
tribunal și pe site-ul Oficiului Național al Registrului Comerțului.
(6) Dacă în termenul prevăzut la alin. (3) solicitantul nu își
îndeplinește obligațiile dispuse prin rezoluția de amânare a
directorului oficiului registrului comerțului de pe lângă tribunal
și/sau a persoanei sau persoanelor desemnate, cererile de
înregistrare urmează a fi respinse.”
Autorii excepției consideră că textul de lege menționat
încalcă dispozițiile constituționale ale art. 16 alin. (1) privind
egalitatea în fața legii, ale art. 21 alin. (1)—(3) privind dreptul la
un proces echitabil și la soluționarea cauzelor într-un termen
rezonabil, ale art. 44 privind dreptul de proprietate privată, ale
art. 45 privind libertatea economică, ale art. 124 alin. (2), potrivit
cărora justiția este unică, imparțială și egală pentru toți și ale
art. 135 privind economia.
Examinând excepția de neconstituționalitate, Curtea
constată că s-a pronunțat asupra prevederilor Ordonanței de
urgență a Guvernului nr. 116/2009, prin Decizia nr. 226 din
15 februarie 2011, publicată în Monitorul Oficial al României,
Partea I, nr. 320 din 10 mai 2011, respingând excepția de
neconstituționalitate a acestora.
Cu acel prilej, Curtea a constat că, în ceea ce privește
pretinsa încălcare a dispozițiilor art. 21 alin. (3) din Legea
fundamentală, această susținere nu este întemeiată, ci,
dimpotrivă, Ordonanța de urgență a Guvernului nr. 116/2009
constituie o soluție legislativă de rezolvare a blocajului existent
la oficiile registrului comerțului, blocaj ce conducea la
prelungirea excesivă a soluționării cererilor de înregistrare sau
de înscriere de mențiuni în registrul comerțului,
nerespectându-se astfel drepturile comercianților.
Prin Decizia nr. 487 din 12 aprilie 2011, publicată în Monitorul
Oficial al României, Partea I, nr. 473 din 6 iulie 2011, Curtea a
constatat că, potrivit art. 6 din ordonanța de urgență criticată,
împotriva rezoluției directorului și/sau persoanei sau persoanelor
desemnate se poate formula plângere în termen de 15 zile de la
pronunțare pentru părți și de la data publicării rezoluției sau a
actului modificator al actului constitutiv în Monitorul Oficial al
României, pentru orice alte persoane interesate, plângere care
se înaintează instanței în termen de 3 zile de la data depunerii
de către oficiul registrului comerțului. Totodată, plângerea se
soluționează de urgență și cu precădere, instanța putând să
solicite orice lămuriri și dovezi părții sau informații scrise
autorităților competente. De asemenea, potrivit art. 6 alin. (7)
din ordonanța de urgență, hotărârea pronunțată în soluționarea
plângerii este supusă recursului.

MONITORUL OFICIAL AL ROMÂNIEI, PARTEA I, Nr. 655/14.IX.2011
Având în vedere acestea, Curtea a constatat că dispozițiile
de lege criticate îndeplinesc toate garanțiile dreptului la un
proces echitabil și la soluționarea cauzei de către o instanță
independentă și imparțială.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea

9

jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.
În final, Curtea reține că celelalte dispoziții din Constituție
invocate nu au legătură cu soluționarea excepției de
neconstituționalitate a prevederilor art. 6 și 7 din Ordonanța de
urgență a Guvernului nr. 116/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 6 și 7 din Ordonanța de urgență a
Guvernului nr. 116/2009 pentru instituirea unor măsuri privind activitatea de înregistrare în registrul comerțului, excepție ridicată
de Societatea Comercială ăFinanciar Urban” — S.R.L. din Pitești în dosarele nr. 1.209/1.259/2010 și nr. 1.116/1.259/2010, precum
și de Alexandru Ionescu în Dosarul nr. 1.208/1.259/2010 ale Tribunalului Comercial Argeș
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 967
din 12 iulie 2011

referitoare la excepția de neconstituționalitate a prevederilor art. 63 din Ordonanța de urgență
a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 63 din Ordonanța de urgență a Guvernului
nr. 194/2002 privind regimul străinilor în România, excepție
ridicată de Ionela Mioara El Kamach în Dosarul nr. 8.295/2/2009
al Curții de Apel București — Secția a VIII-a contencios
administrativ și fiscal, care formează obiectul Dosarului
nr. 3.804D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.

Președintele dispune a se face apelul și în Dosarul
nr. 3.892D/2010,
având
ca
obiect
excepția
de
neconstituționalitate a acelorași prevederi legale, ridicată de
Ljimani Suajb în Dosarul nr. 744/59/2010 al Curții de Apel
Timișoara — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 3.892D/2010 la Dosarul
nr. 3.804D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca neîntemeiată, invocând
jurisprudența în materie a Curții Constituționale, reprezentată
de Decizia nr. 432 din 15 aprilie 2010.
C U R T E A,

având în vedere actele și lucrările dosarelor, reține următoarele:

10

MONITORUL OFICIAL AL ROMÂNIEI, PARTEA I, Nr. 655/14.IX.2011

Prin Încheierea din 17 martie 2010, pronunțată în Dosarul
nr. 8.295/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 63 din Ordonanța de urgență a Guvernului
nr. 194/2002 privind regimul străinilor în România, excepție
ridicată de Ionela Mioara El Kamach într-o cauză având ca
obiect soluționarea unei contestații formulate împotriva deciziei
de returnare de pe teritoriul României a soțului acesteia.
Prin Încheierea din 9 septembrie 2010, pronunțată în Dosarul
nr. 744/59/2010, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
acelorași prevederi legale, excepție ridicată de Ljimani Suajb
într-o cauză civilă având ca obiect soluționarea unei contestații
formulate împotriva deciziei de returnare a acestuia de pe
teritoriul României.
În motivarea excepției de neconstituționalitate se arată
că prin hotărârea ofițerului de interviu al Oficiului Român pentru
Imigrări nu se poate desface sau anula căsătoria, întrucât acest
atribut aparține doar instanței de judecată. Autoarea excepției
ce formează obiectul Dosarului nr. 3.804D/2010 susține că, în
situația returnării soțului său în țara de origine, este obligată fie
să solicite desfacerea căsătoriei, pentru a putea să încheie o
altă căsătorie fără să fie acuzată de bigamie, ceea ce ar
presupune o încălcare a voinței sale, precum și cheltuieli
judiciare pentru procesul de divorț, fie să plece împreună cu
soțul său și astfel să își părăsească țara și familia.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, întrucât Oficiul Român
pentru Imigrări nu desfășoară o activitate jurisdicțională, ci
exclusiv administrativă, iar stabilirea împrejurării că o căsătorie
este de conveniență nu echivalează cu anularea acesteia,
efectul vizând doar dreptul de ședere al străinilor în România.
Curtea de Apel Timișoara — Secția contencios
administrativ și fiscal apreciază că excepția de
neconstituționalitate este neîntemeiată, precizând că diferitele
aspecte care privesc modul în care Oficiul Român pentru
Imigrări a efectuat verificări în vederea constatării unei căsătorii
ca fiind de conveniență sunt, într-adevăr, atributul instanței, care
va statua, în urma administrării de probe în cursul litigiului, dacă
cele reținute de autoritatea publică menționată corespund sau
nu realității. Constată, de asemenea, că textul de lege criticat
respectă principiile consacrate prin Rezoluția Consiliului Uniunii
Europene din 4 decembrie 1997 privind măsurile de luptă
împotriva căsătoriilor de conveniență.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 63 din Ordonanța de urgență a Guvernului
nr. 194/2002 privind regimul străinilor în România, republicată
în Monitorul Oficial al României, Partea I, nr. 421 din 5 iunie
2008, care au următorul conținut:
— Art. 63: ă(1) Oficiul Român pentru Imigrări refuză
prelungirea dreptului de ședere obținut în baza căsătoriei dacă,
în urma verificărilor efectuate, rezultă că acea căsătorie este de
conveniență.
(2) Elementele pe baza cărora se poate constata faptul că o
căsătorie este de conveniență pot fi următoarele:
a) coabitarea matrimonială nu există;
b) soții nu s-au cunoscut înaintea căsătoriei;
c) lipsa unei contribuții efective la îndeplinirea obligațiilor
născute din căsătorie;
d) soții nu vorbesc o limbă înțeleasă de amândoi;
e) există date că anterior unul dintre soți a încheiat o
căsătorie de conveniență;
f) soții sunt inconsecvenți în declararea datelor cu caracter
personal, a circumstanțelor în care s-au cunoscut ori a altor
informații relevante despre aceștia;
g) încheierea căsătoriei a fost condiționată de plata unei
sume de bani între soți, cu excepția sumelor primite cu titlu de
dotă.
(3) Constatarea elementelor prevăzute la alin. (2) se
realizează de către ofițerul de interviu. Aceste elemente pot
rezulta din:
a) datele obținute în urma interviului;
b) înscrisuri;
c) declarațiile celor în cauză sau ale unor terțe persoane;
d) controale la domiciliul conjugal ori alte verificări
suplimentare.”
În opinia autorilor excepției de neconstituționalitate, textul de
lege criticat contravine dispozițiilor din Constituție: art. 1 —
Statul român, art. 16 — Egalitatea în drepturi, art. 18 — Cetățenii
străini și apatrizii, art. 25 — Libera circulație, art. 26 — Viața
intimă, familială și privată, art. 48 — Familia și art. 53 —
Restrângerea exercițiului unor drepturi sau al unor libertăți. Se
invocă, de asemenea, și art. 8 din Convenția pentru apărarea
drepturilor omului și a libertăților fundamentale — Dreptul la
respectarea vieții private și de familie.
Examinând excepția de neconstituționalitate, Curtea
constată că a mai examinat constituționalitatea textului de lege
criticat, atât în actuala numerotare, cât și în cea anterioară
republicării Ordonanței de urgență a Guvernului nr. 194/2002,
prin prisma unor critici similare și prin raportare la aceleași
prevederi constituționale. Astfel, de exemplu, prin Decizia
nr. 132 din 21 februarie 2006, publicată în Monitorul Oficial al
României, Partea I, nr. 229 din 14 martie 2006, Decizia nr. 350
din 2 mai 2006, publicată în Monitorul Oficial al României,
Partea I, nr. 461 din 29 mai 2006, sau Decizia nr. 432 din
15 aprilie 2010, publicată în Monitorul Oficial al României,
Partea I, nr. 361 din 2 iunie 2010, Curtea a respins ca
neîntemeiată excepția de neconstituționalitate. Cu acele prilejuri,
Curtea a constatat că aprecierea unei căsătorii ca fiind de
conveniență se face de către o autoritate specializată,
organizată în subordinea unui minister, și produce efecte
exclusiv asupra dreptului de ședere a străinilor în România, iar

MONITORUL OFICIAL AL ROMÂNIEI, PARTEA I, Nr. 655/14.IX.2011
nu asupra statutului civil al persoanelor în cauză. Curtea a
reținut, totodată, că, în ceea ce privește căsătoria de
conveniență, se instituie o prezumție relativă care poate fi
răsturnată prin proba contrară, în sensul că solicitantul dreptului
de ședere are posibilitatea de a demonstra, prin orice mijloace
de probă, caracterul efectiv și neechivoc al căsătoriei a cărei
existență a invocat-o în fundamentarea cererii sale. Introducerea
prevederii referitoare la căsătoria de conveniență are menirea
de a sancționa acele cazuri în care, prin încheierea căsătoriei,
s-au urmărit alte scopuri decât cele firești și legale. În plus,
hotărârea Oficiului Român pentru Imigrări este supusă cenzurii
instanței de judecată, care va aprecia legalitatea și temeinicia
acesteia.
De asemenea, instanța de control constituțional a observat
că legiuitorul român a adoptat aceleași criterii de evaluare a unei
căsătorii în vederea stabilirii caracterului său autentic sau
convențional ca și cele prevăzute în legislația Uniunii Europene.
Astfel, elementele enumerate în cuprinsul art. 63 din Ordonanța
de urgență a Guvernului nr. 194/2002 au fost preluate integral
din Rezoluția Consiliului Uniunii Europene din 4 decembrie 1997
cu privire la măsurile ce pot fi adoptate pentru combaterea
căsătoriilor de conveniență (97/C 382/01), care se referă la
căsătoriile încheiate între cetățeni ai statelor membre sau
rezidenți legali pe teritoriul acestora și persoane care au
naționalitatea unui stat terț. În plus, art. 35 din Directiva
2004/38/CE a Parlamentului European și a Consiliului din
29 aprilie 2004 privind dreptul la libera circulație și ședere pe
teritoriul statelor membre pentru cetățenii Uniunii și membrii
familiilor acestora, de modificare a Regulamentului (CEE)
nr. 1.612/68 și de abrogare a Directivelor 64/221/CEE,
68/360/CEE, 72/194/CEE, 73/148/CEE, 75/34/CEE, 75/35/CEE,
90/364/CEE, 90/365/CEE și 93/96/CEE permite statelor
membre ca, în caz de abuz de drept sau în caz de fraudă, aici
fiind incluse căsătoriile de conveniență, să adopte măsurile
necesare pentru a refuza, anula sau retrage orice drept conferit
prin directiva menționată.
Întrucât în cauza de față nu au intervenit elemente noi, de
natură să justifice reconsiderarea acestei jurisprudențe, își

11

mențin valabilitatea considerentele și soluția pronunțată prin
decizia citată.
În ceea ce privește susținerile unuia dintre autorii excepției,
în sensul că, în situația returnării soțului său, cetățean străin, în
țara de origine, este obligată fie să solicite desfacerea căsătoriei,
pentru a putea să încheie o altă căsătorie fără să fie acuzată de
bigamie — ceea ce ar presupune o încălcare a voinței sale și
cheltuieli judiciare pentru procesul de divorț, fie să plece
împreună cu soțul său și astfel să își părăsească țara și familia,
Curtea apreciază că ipotezele înfățișate constituie consecințe
posibile ale actului său de voință, liberă și neviciată, exprimat
prin însuși consimțământul la căsătorie, consecințe pe care
autoarea le putea anticipa și pe care și le-a asumat la momentul
încheierii acesteia, cunoscând statutul special al viitorului său
soț, cetățean străin aflat pe teritoriul României. În considerarea
obligației constituționale de respectare a legilor, Curtea reține
că atât cetățenii români, cât și cei străini aflați pe teritoriul
României trebuie să respecte reglementările în vigoare ale
statului român, deci inclusiv în ceea ce privește instituția
căsătoriei. Din perspectiva speței analizate, aceasta presupune
nu numai îndeplinirea condițiilor de fond și de formă pentru
încheierea validă a căsătoriei, cât și respectarea prescripțiilor
legii pe parcursul existenței sale, în sensul ca aceasta să
satisfacă exigențele legale referitoare la caracteristicile pe care
o căsătorie trebuie să le întrunească pentru a justifica
prelungirea dreptului de ședere obținut în baza acesteia. Curtea
constată că dispozițiile art. 63 din Ordonanța de urgență a
Guvernului nr. 194/2002 nu au niciun efect asupra existenței
căsătoriei, iar faptul că, în urma constatării caracterului de
conveniență al acesteia, autoarea excepției este pusă în situația
de a face o alegere între menținerea acesteia și desfacerea ei
în vederea intrării într-o nouă căsătorie reprezintă o situație
prefigurată încă de la momentul încheierii căsătoriei, a cărei
evitare ținea însă exclusiv de comportamentul soților și de
atitudinea lor pe parcursul căsătoriei. Ca atare, Curtea constată
că textul de lege criticat nu contravine dispozițiilor constituționale
și convenționale care consacră dreptul la viață intimă, familială
și privată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 63 din Ordonanța de urgență a Guvernului
nr. 194/2002 privind regimul străinilor în România, excepție ridicată de Ionela Mioara El Kamach în Dosarul nr. 8.295/2/2009 al Curții
de Apel București — Secția a VIII-a contencios administrativ și fiscal și de Ljimani Suajb în Dosarul nr. 744/59/2010 al Curții de
Apel Timișoara – Secția contencios administrativ și fiscal.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

12

MONITORUL OFICIAL AL ROMÂNIEI, PARTEA I, Nr. 655/14.IX.2011
CURTEA CONSTITUȚIONALĂ

D E C I Z I A Nr. 973
din 12 iulie 2011

referitoare la excepția de neconstituționalitate a prevederilor art. 93 alin. (4) și art. 94 alin. (1)
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 93 alin. (4) și art. 94 alin. (1) din Legea
nr. 122/2006 privind azilul în România, excepție ridicată de
Azhar Jamil Kayani în Dosarul nr. 10.227/4/2009 al Judecătoriei
Sectorului 4 București, care formează obiectul Dosarului
nr. 3.964D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 3.996D/2010,
având
ca
obiect
excepția
de
neconstituționalitate a acelorași prevederi legale, ridicată de
Hussein Sadaqat în Dosarul nr. 9.968/4/2009 al aceleiași
instanțe.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că, în ambele
dosare, Oficiul Român pentru Imigrări a transmis note scrise prin
care solicită respingerea excepției.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 3.996D/2010 la Dosarul
nr. 3.964D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 21 mai 2010 și 30 aprilie 2010, pronunțate
în dosarele nr. 10.227/4/2009 și nr. 9.968/4/2009, Judecătoria

Sectorului 4 București a sesizat Curtea Constituțională cu
excepția de neconstituționalitate a prevederilor art. 93
alin. (4) și art. 94 alin. (1) din Legea nr. 122/2006 privind
azilul în România, excepție ridicată de Azhar Jamil Kayani și,
respectiv, de Hussein Sadaqat în cauze referitoare la
recunoașterea statutului de refugiat sau acordarea protecției
subsidiare.
În motivarea excepției de neconstituționalitate se susține,
în esență, că termenul de 30 de zile în care instanța trebuie să
soluționeze plângerea împotriva hotărârii privind accesul la o
nouă procedură de azil este prea scurt, motiv pentru care nu se
pot parcurge toate etapele cercetării judecătorești, atât instanța,
cât și părțile fiind nevoite să accelereze sau să renunțe la
parcurgerea unor etape, de exemplu, administrarea întregului
probator. Arată că dreptul la un proces echitabil impune
posibilitatea efectivă și reală de exercitare a dreptului de acces
la justiție și de participare directă la propriul proces, cu
exercitarea drepturilor procesuale, inclusiv a dreptului la
apărare. De asemenea, se susține că textele criticate încalcă
dreptul la apărare și dreptul la un proces echitabil și prin aceea
că prevăd că soluționarea plângerii are loc fără audierea
străinului și fără citarea părților, deși este necesar să se audieze
petentul în cazul accesului la o nouă procedură de azil,
deoarece el poate indica elemente noi intervenite și care nu au
putut fi relevate în prima procedură.
Judecătoria Sectorului 4 București consideră că excepția
de neconstituționalitate este neîntemeiată, existând posibilitatea
judecării anumitor cauze în procedură urgentă, în funcție de
specificul lor. Faptul că nu se audiază petentul în această
procedură nu aduce atingere accesului la justiție, întrucât în
această procedură nu se analizează credibilitatea lui în funcție
de declarația sa, ci elementele noi și motivele neimputabile, în
funcție de înscrisurile depuse la dosar sau de transformările
intervenite în țara de origine, pe baza informațiilor obținute de
petent ori de instanță.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, notele scrise

MONITORUL OFICIAL AL ROMÂNIEI, PARTEA I, Nr. 655/14.IX.2011
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 93 alin. (4) și art. 94 alin. (1) din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, cu
modificările și completările ulterioare, care au următorul conținut:
— Art. 93 alin. (4): ă(4) În cazul depunerii plângerii, străinul
poate cere să i se acorde permisiunea de a rămâne pe teritoriul
României. Cererea de acordare a permisiunii de a rămâne pe
teritoriul statului român se soluționează în regim de urgență de
către instanța de judecată competentă, care se va pronunța în
camera de consiliu, fără citarea părților, printr-o încheiere
irevocabilă.”;
— Art. 94 alin. (1): ă(1) Instanța soluționează plângerea, fără
audierea străinului, în termen de 30 de zile, și pronunță o
hotărâre motivată, prin care:
a) respinge plângerea; sau
b) admite plângerea, acordă accesul la o nouă procedură de
azil și dispune ca structura competentă a Oficiului Român pentru
Imigrări care a emis hotărârea să analizeze cererea în
procedură ordinară.”
În opinia autorului excepției de neconstituționalitate, textele
de lege criticate contravin dispozițiilor art. 21 — Accesul liber la
justiție și art. 24 — Dreptul la apărare din Constituție, precum și
celor ale art. 6 — Dreptul la un proces echitabil și ale art. 13 —
Dreptul la un recurs efectiv din Convenția pentru apărarea
drepturilor omului și a libertăților fundamentale, raportate la
art. 2 — Dreptul la viață și art. 3 — Interzicerea torturii din
aceeași convenție și la art. 1 — Garanții procedurale în cazul
expulzărilor de străini din Protocolul nr. 7 la convenția
menționată.

13

Examinând excepția de neconstituționalitate, Curtea
constată că a mai exercitat controlul de constituționalitate a
dispozițiilor de lege ce formează obiectul prezentei excepții, prin
prisma acelorași critici de neconstituționalitate și prin raportare
la aceleași texte constituționale și convenționale. În acest sens
este Decizia nr. 1.069 din 20 noiembrie 2007, publicată în
Monitorul Oficial al României, Partea I, nr. 853 din 12 decembrie
2007, prin care Curtea a conchis că nu poate reține criticile de
neconstituționalitate referitoare la contradicția cu prevederile
constituționale și convenționale ce consacră dreptul de acces la
instanță și dreptul la un proces echitabil, în condițiile în care
solicitantul accesului la o nouă procedură de azil beneficiază, în
această etapă judiciară, de exercitarea neîngrădită a tuturor
garanțiilor procesuale pe care drepturile pretins a fi nesocotite le
implică, printre acestea numărându-se, de exemplu, dreptul de
a fi asistat de un apărător și de un interpret.
Totodată, Curtea a reținut că textele de lege criticate vizează
procedura specială de soluționare a cererii de acordare a
accesului la o nouă procedură de azil, etapă în care nu se mai
justifică parcurgerea acelorași pași procedurali ca în procedura
inițială de soluționare a cererii de acordare a azilului. Astfel,
soluționarea plângerii împotriva hotărârii de respingere ca
inadmisibilă a cererii de acordare a accesului la o nouă
procedură de azil este analizată fără a mai fi necesară audierea
străinului, dat fiind faptul că hotărârea atacată a fost respinsă
pe motive de inadmisibilitate, deci instanța de judecată va
analiza rațiunile ce au întemeiat această soluție și care țin de
neîndeplinirea corespunzătoare a condițiilor prevăzute de art. 88
din lege. Mai mult, instanța soluționează această plângere în
termen de 30 de zile, ceea ce exprimă condiția celerității în
cadrul exercitării căii de atac specifice acestei proceduri.
Întrucât în cauza de față nu au fost relevate argumente noi,
de natură să justifice reconsiderarea acestei jurisprudențe, își
mențin valabilitatea considerentele și soluția pronunțată prin
decizia citată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 93 alin. (4) și art. 94 alin. (1) din Legea
nr. 122/2006 privind azilul în România, excepție ridicată de Azhar Jamil Kayani și Hussein Sadaqat în Dosarul nr. 10.227/4/2009
și, respectiv, în Dosarul nr. 9.968/4/2009 ale Judecătoriei Sectorului 4 București.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 655/14.IX.2011
CURTEA CONSTITUȚIONALĂ

D E C I Z I A Nr. 1.071
din 14 iulie 2011

referitoare la excepția de neconstituționalitate a dispozițiilor art. 300 alin. 2
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 300 alin. 2 din Codul de procedură penală,
excepție ridicată de Filip Stoica în Dosarul nr. 3.269/102/2008
(nr. format vechi 6.496/2008) al Tribunalului Mureș — Secția
penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 11 octombrie 2010, pronunțată în Dosarul
nr. 3.269/102/2008 (nr. format vechi 6.496/2008), Tribunalul
Mureș — Secția penală a sesizat Curtea Constituțională cu
excepția de neconstituționalitate a prevederilor art. 300
alin. 2 din Codul de procedură penală, excepție ridicată de
Filip Stoica în dosarul de mai sus, având ca obiect soluționarea
unei cauze penale pe fond.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3) referitor la dreptul
la un proces echitabil și ale art. 24 alin. (1) referitor la dreptul la
apărare, deoarece permit procurorului ăca între termenele de
judecată acordate de instanță în acest scop să refacă acte de
procedură prevăzute sub sancțiunea nulității absolute, inclusiv
actul de sesizare a instanței”.
Tribunalul Mureș — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 300 alin. 2 din Codul de procedură penală, cu
denumirea marginală ăVerificarea sesizării instanței”, care au
următorul conținut: ăÎn cazul în care se constată că sesizarea
nu este făcută potrivit legii, iar neregularitatea nu poate fi
înlăturată de îndată și nici prin acordarea unui termen în acest
scop, dosarul se restituie organului care a întocmit actul de
sesizare, în vederea refacerii acestuia.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 alin. (3) referitoare la dreptul la un proces echitabil și
ale art. 24 alin. (1) referitoare la dreptul la apărare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 291 din 9 iunie 2005, publicată în
Monitorul Oficial al României, Partea I, nr. 681 din 29 iulie 2005,
Curtea Constituțională a respins ca neîntemeiată excepția de
neconstituționalitate a dispozițiilor art. 300 din Codul de
procedură penală.
Astfel, Curtea a reținut că, în acord cu dispozițiile
constituționale ale art. 126 alin. (2) potrivit cărora ăCompetența
instanțelor judecătorești și procedura de judecată sunt
prevăzute numai prin lege”, legiuitorul poate institui, în
considerarea unor situații deosebite, reguli speciale de
procedură, ca modalități de exercitare a drepturilor procedurale,
liberul acces la justiție și, implicit, dreptul la un proces echitabil
presupunând posibilitatea neîngrădită a celor interesați de a
utiliza aceste proceduri în formele și modalitățile instituite de
lege.
Prin urmare, dispozițiile legale criticate nu numai că nu aduc
atingere prevederilor constituționale ale art. 21 alin. (3) și ale
art. 24 alin. (1), ci constituie o aplicare a acestora, legiuitorul
fiind preocupat de asigurarea exigențelor dreptului la apărare în

MONITORUL OFICIAL AL ROMÂNIEI, PARTEA I, Nr. 655/14.IX.2011

15

cadrul unui proces echitabil, prin împiedicarea exercitării abuzive

Deoarece până în prezent nu au intervenit elemente noi, de

a drepturilor procesuale și prin asigurarea celerității procesului

natură să determine schimbarea acestei jurisprudențe,

penal, soluționarea cauzei într-un termen rezonabil fiind una

considerentele deciziei mai sus menționate își păstrează

dintre aceste exigențe.

valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 300 alin. 2 din Codul de procedură penală,
excepție ridicată de Filip Stoica în Dosarul nr. 3.269/102/2008 (nr. format vechi 6.496/2008) al Tribunalului Mureș — Secția penală.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind modificarea Nomenclatorului specializărilor expertizei tehnice judiciare,
aprobat prin Ordinul ministrului justiției nr. 199/C/2010
În temeiul dispozițiilor art. 13 din Hotărârea Guvernului nr. 652/2009 privind organizarea și funcționarea Ministerului Justiției,
cu modificările și completările ulterioare,
ministrul justiției emite următorul ordin:
Art. I. — La nr. crt. 97 din Nomenclatorul specializărilor
expertizei tehnice judiciare, aprobat prin Ordinul
ministrului justiției nr. 199/C/2010, publicat în Monitorul
Oficial al României, Partea I, nr. 78 din 4 februarie 2010,
sintagma ăUrbanism și administrarea teritoriului” se

modifică și se înlocuiește cu sintagma ăUrbanism și
amenajarea teritoriului”.
Art. II. — Prezentul ordin se publică în Monitorul Oficial
al României, Partea I.
Art. III. — Serviciul profesii juridice conexe va duce la
îndeplinire dispozițiile prezentului ordin.

p. Ministrul justiției,
Lidia Barac,
secretar de stat
București, 19 august 2011.
Nr. 1.749/C.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 655/14.IX.2011 conține 16 pagini.

Prețul: 3,20 lei

&JUYDGY|526167]
ISSN 1453—4495

