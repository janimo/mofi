Anul 179 (XXIII) — Nr. 736

PARTEA I

LEGI, DECRETE, HOTĂRÂRI ȘI ALTE ACTE

Miercuri, 19 octombrie 2011

SUMAR

Nr.

24.
25.

88.

117.

118.

Pagina
HOTĂRÂRI ALE CAMEREI DEPUTAȚILOR
— Hotărâre privind constatarea încetării unor mandate
de deputat ..................................................................
— Hotărâre privind modificarea anexei la Hotărârea
Camerei Deputaților nr. 43/2008 pentru aprobarea
componenței nominale a comisiilor permanente ale
Camerei Deputaților ..................................................
ORDONANȚE ALE GUVERNULUI ROMÂNIEI
— Ordonanță de urgență privind modificarea și
completarea Legii nr. 220/2008 pentru stabilirea
sistemului de promovare a producerii energiei din
surse regenerabile de energie....................................
DECIZII ALE PRIMULUI-MINISTRU
— Decizie privind aplicarea mobilității pentru doamna
Iulia Cârcei din funcția publică de inspector
guvernamental în cadrul Secretariatului General al
Guvernului în funcția publică temporar vacantă de
secretar general al Agenției Naționale pentru
Ocuparea Forței de Muncă ........................................
— Decizie privind stabilirea atribuțiilor domnului Ion
Oprea, inspector guvernamental în cadrul Secretariatului
General al Guvernului ................................................

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

2

3–7

2.668. — Ordin al ministrului finanțelor publice pentru
modificarea și completarea Ordinului ministrului
finanțelor publice nr. 2.443/2011 privind reglementarea
procedurii de raportare a indicatorilor economicofinanciari de către operatorii economici reclasificați în
sectorul administrației publice ....................................

9–11

5.489. — Ordin al ministrului educației, cercetării, tineretului
și sportului pentru aprobarea Metodologiei privind
promovarea a 2 ani de studii într-un an școlar în
învățământul preuniversitar ........................................

12–14

ACTE ALE CAMEREI AUDITORILOR FINANCIARI
DIN ROMÂNIA
243.
8

8

— Hotărâre pentru modificarea și completarea
Hotărârii Consiliului Camerei Auditorilor Financiari din
România nr. 164/2010 pentru adoptarea Normelor
privind aprobarea auditorilor financiari și a firmelor de
audit din alte state membre ale Uniunii Europene și din
terțe țări ......................................................................

15

2

MONITORUL OFICIAL AL ROMÂNIEI, PARTEA I, Nr. 736/19.X.2011

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind constatarea încetării unor mandate de deputat
Având în vedere demisiile din calitatea de deputat ale domnilor Frunzulică Doru-Claudian, ales în Circumscripția electorală
nr. 30 Olt, Colegiul uninominal nr. 7, Lakatos Petru, ales în Circumscripția electorală nr. 5 Bihor, Colegiul uninominal nr. 2, și decesul
la data de 29 august 2011 al domnului deputat Pálfi Mózes-Zoltán, ales în Circumscripția electorală nr. 13 Cluj, Colegiul uninominal
nr. 9, precum și declararea de către președintele Camerei Deputaților, în ședința publică din data de 18 octombrie 2011, a locurilor
vacante,
în temeiul art. 70 alin. (2) din Constituția României, republicată, al art. 7 alin. (1) și (4) din Legea nr. 96/2006 privind Statutul
deputaților și al senatorilor, republicată, cu modificările ulterioare, al art. 48 alin. (16) din Legea nr. 35/2008 pentru alegerea Camerei
Deputaților și a Senatului și pentru modificarea și completarea Legii nr. 67/2004 pentru alegerea autorităților administrației publice
locale, a Legii administrației publice locale nr. 215/2001 și a Legii nr. 393/2004 privind Statutul aleșilor locali, cu modificările și
completările ulterioare, precum și al art. 208 și art. 209 alin. (1) din Regulamentul Camerei Deputaților, aprobat prin Hotărârea
Camerei Deputaților nr. 8/1994, republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Camera Deputaților constată încetarea
calității de deputat a domnului Frunzulică Doru-Claudian,
începând cu data de 1 octombrie 2011, a domnului Lakatos
Petru, începând cu data de 17 octombrie 2011, și a domnului
Pálfi Mózes-Zoltán, începând cu data de 29 august 2011, și

declară vacante locurile de deputat în Circumscripția
electorală nr. 30 Olt, Colegiul uninominal nr. 7,
Circumscripția electorală nr. 5 Bihor, Colegiul uninominal
nr. 2, și în Circumscripția electorală nr. 13 Cluj, Colegiul
uninominal nr. 9.

Această hotărâre a fost adoptată de Camera Deputaților în ședința din 18 octombrie 2011, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 18 octombrie 2011.
Nr. 24.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților nr. 43/2008 pentru aprobarea
componenței nominale a comisiilor permanente ale Camerei Deputaților
În temeiul art. 40 alin. (4) și art. 42 din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților
nr. 43/2008 pentru aprobarea componenței nominale a comisiilor
permanente ale Camerei Deputaților, publicată în Monitorul
Oficial al României, Partea I, nr. 875 din 23 decembrie 2008, cu
modificările ulterioare, se modifică după cum urmează:
— domnul deputat Cristian-Ion Burlacu, aparținând Grupului
parlamentar al PD-L, trece de la Comisia pentru cultură, arte,
mijloace de informare în masă la Comisia pentru administrație
publică, amenajarea teritoriului și echilibru ecologic;

— domnul deputat Nicolae Stan, aparținând Grupului
parlamentar al PSD, trece de la Comisia pentru administrație
publică, amenajarea teritoriului și echilibru ecologic la Comisia
pentru cercetarea abuzurilor, corupției și pentru petiții;
— domnul deputat Marin Bobeș, aparținând Grupului
parlamentar al PSD, trece de la Comisia pentru administrație
publică, amenajarea teritoriului și echilibru ecologic la Comisia
pentru cultură, arte, mijloace de informare în masă.

Această hotărâre a fost adoptată de Camera Deputaților în ședința din 18 octombrie 2011, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 18 octombrie 2011.
Nr. 25.

MONITORUL OFICIAL AL ROMÂNIEI, PARTEA I, Nr. 736/19.X.2011

3

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind modificarea și completarea Legii nr. 220/2008 pentru stabilirea sistemului de promovare a
producerii energiei din surse regenerabile de energie
Având în vedere Decizia Comisiei Europene: Ajutorul de stat SA. 33134 (2011/N) — România — ăCertificate verzi pentru
promovarea producerii energiei electrice din surse regenerabile” de autorizare a schemei de sprijin, ca urmare a dispozițiilor
comunitare în domeniu potrivit cărora această schemă de sprijin este de natura ajutorului de stat sau este susceptibilă de a fi
ajutor de stat, și necesitatea corelării Legii nr. 220/2008 pentru stabilirea sistemului de promovare a producerii energiei din surse
regenerabile de energie, republicată, cu modificările și completările ulterioare, cu prevederile legislației comunitare, inclusiv a
deciziei sus-menționate,
ținând seama că punerea în aplicare a Legii nr. 220/2008, republicată, cu modificările și completările ulterioare, contribuie
la dezvoltarea investițiilor în domeniul producerii energiei electrice din surse regenerabile, având ca efect îndeplinirea obiectivului
național privind atingerea unei ponderi de 24% a energiei din surse regenerabile din cantitatea de energie pe care o va consuma
România în anul 2020, prevedere stipulată în anexa I la Directiva 2009/28/CE a Parlamentului European și a Consiliului din
23 aprilie 2009 privind promovarea utilizării energiei din surse regenerabile, de modificare și ulterior de abrogare a Directivelor
2001/77/CE și 2003/30/CE,
deoarece aceste elemente vizează interesul public și constituie situații de urgență și extraordinare, ce nu suferă amânare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 220/2008 pentru stabilirea sistemului de
promovare a producerii energiei din surse regenerabile de
energie, republicată în Monitorul Oficial al României, Partea I,
nr. 577 din 13 august 2010, cu modificările și completările
ulterioare, se modifică și se completează după cum urmează:
1. La articolul 2, după litera ad) se introduc nouă noi
litere, lit. ae)—am), cu următorul cuprins:
ăae) centrală electrică multicombustibil — centrală electrică
care produce energie electrică folosind surse regenerabile și
convenționale de energie, care se utilizează fie în instalații de
ardere/cazane energetice separate, fie în aceeași instalație de
ardere dacă conținutul energetic al combustibilului convențional
utilizat nu depășește 10% din conținutul energetic total;
af) supracompensare — situația în care, luând în considerare
indicatorii tehnico-economici specifici medii realizați anual
pentru fiecare tehnologie, din analiza cost-beneficiu efectuată
pentru ansamblul capacităților de producere utilizând aceeași
tehnologie rezultă o rată internă de rentabilitate mai mare cu
10% față de valoarea considerată pentru tehnologia respectivă
la autorizarea sistemului de promovare și care se va publica pe
site-ul ANRE;
ag) analiză cost-beneficiu — analiză economică efectuată în
vederea determinării rentabilității investițiilor în producerea de
energie electrică din surse regenerabile de energie, realizată
prin utilizarea tehnicii actualizării aplicată la costurile de
investiție, costurile de exploatare și la veniturile rezultate pe
durata de viață a proiectelor;
ah) rată internă de rentabilitate — indicator rezultat dintr-o
analiză cost-beneficiu care exprimă rentabilitatea unui proiect
de investiție, și anume rata de actualizare pentru care veniturile
actualizate sunt egale cu cheltuielile actualizate;
ai) culturi energetice — culturi de plante agricole sau
nonagricole destinate, în special, producției de biocarburanți ori
producției de biomasă utilizată în scopul producerii energiei
electrice și termice;
aj) acces prioritar la rețele al energiei electrice din surse
regenerabile — ansamblu de reguli și condiții tehnice și
comerciale în baza cărora unor categorii de producători de
energie electrică din surse regenerabile de energie li se asigură
posibilitatea preluării în orice moment și a vânzării întregii
cantități de energie electrică produsă la un moment dat, în

funcție de capacitatea racordului la rețea și disponibilitatea
unităților/resurselor eligibile;
ak) acces garantat la rețele al energiei electrice din surse
regenerabile — ansamblu de reguli și condiții tehnice și
comerciale în baza cărora pentru energia electrică produsă din
surse regenerabile de energie care beneficiază de schema de
sprijin prin certificate verzi contractată și vândută pe piața de
energie electrică se garantează preluarea în rețeaua electrică;
al) acreditare — activitate desfășurată de ANRE pe baza
unui regulament propriu prin care se acordă unui operator
economic care deține centrale electrice ce utilizează surse
regenerabile de energie dreptul de a beneficia de sistemul de
promovare prevăzut de prezenta lege;
am) calificare — activitate desfășurată de ANRE pe baza
unui regulament propriu prin care se stabilește cantitatea de
energie electrică produsă în cogenerare de înaltă eficiență într-o
centrală/grup de cogenerare.”
2. La articolul 3 alineatul (1), litera h) se modifică și va
avea următorul cuprins:
ăh) gaz de fermentare a deșeurilor;”.
3. La articolul 3 alineatul (2), litera c) se modifică și va
avea următorul cuprins:
ăc) 7 ani, pentru energia electrică produsă în grupuri/centrale
eoliene, care au mai fost utilizate pentru producerea energiei
electrice pe teritoriul altor state, dacă sunt utilizate în sisteme
izolate sau dacă au fost puse în funcțiune pe teritoriul României
înainte de data aplicării sistemului de promovare prevăzut de
prezenta lege;”.
4. La articolul 3, alineatele (3) și (4) se modifică și vor
avea următorul cuprins:
ă(3) Sistemul de promovare stabilit de prezenta lege se aplică
producătorilor pentru energia electrică produsă din surse
regenerabile, inclusiv pentru energia electrică produsă pe
perioada de probă, în baza deciziei de acreditare emise de
ANRE potrivit prevederilor art. 6 alin. (6), dacă punerile în
funcțiune, respectiv retehnologizările de grupuri/centrale se
realizează până la sfârșitul anului 2016.
(4) În vederea aplicării sistemului de promovare stabilit prin
prezenta lege, acreditarea centralelor electrice se poate face
etapizat, pe măsura punerii în funcțiune a fiecărui grup electric
individual din cadrul unei capacități energetice conținând mai

4

MONITORUL OFICIAL AL ROMÂNIEI, PARTEA I, Nr. 736/19.X.2011

multe astfel de grupuri electrice, caz în care perioada de aplicare
a sistemului de promovare reglementat prin prezenta lege se va
aplica diferențiat în funcție de momentul acreditării.”
5. La articolul 3 alineatul (6), literele a) și c) se modifică
și vor avea următorul cuprins:
ăa) energia electrică produsă din combustibil care provine din
biomasă, deșeuri industriale și/sau municipale achiziționate din
import, indiferent de puterea instalată a centralei electrice;
..............................................................................................
c) energia electrică produsă în centrale electrice care
utilizează surse regenerabile și convenționale de energie în
aceeași instalație de ardere dacă conținutul energetic al
combustibilului convențional utilizat depășește 10% din
conținutul energetic total;”.
6. La articolul 3, alineatul (7) se modifică și va avea
următorul cuprins:
ă(7) În cazul energiei electrice produse din surse regenerabile
în cogenerare, producătorii care solicită un sistem de promovare
sunt obligați să opteze fie pentru schema de sprijin pentru
promovarea cogenerării de înaltă eficiență pe baza cererii de
energie termică utilă potrivit prevederilor Hotărârii Guvernului
nr. 1.215/2009 privind stabilirea criteriilor și a condițiilor
necesare implementării schemei de sprijin pentru promovarea
cogenerării de înaltă eficiență pe baza cererii de energie termică
utilă, fie pentru schema de promovare prevăzută în prezenta
lege.”
7. La articolul 3, după alineatul (7) se introduc patru noi
alineate, alineatele (8)—(11), cu următorul cuprins:
ă(8) În cazul producătorilor de energie din surse regenerabile
care au beneficiat de certificate verzi anterior aplicării sistemului
de promovare prevăzut de prezenta lege, duratele de aplicare
prevăzute la alin. (2) se vor diminua corespunzător cu
perioadele pentru care aceștia au beneficiat deja de certificate
verzi.
(9) Producătorii de energie electrică din sursele regenerabile
de energie prevăzute la alin. (1) lit. e)—g) beneficiază de
sistemul de promovare stabilit prin prezenta lege numai dacă
dețin certificat de origine pentru biomasa utilizată drept
combustibil sau materie primă.
(10) Certificatele de origine prevăzute la alin. (9) se emit de
către:
a) Ministerul Mediului și Pădurilor, pentru biomasa provenită
din silvicultură și industriile conexe, precum și pentru biomasa
provenită din deșeuri industriale și municipale;
b) Ministerul Agriculturii și Dezvoltării Rurale, pentru biomasa
provenită din agricultură și industriile conexe.
(11) Certificatele de origine prevăzute la alin. (10) se emit în
baza procedurilor aprobate prin ordin al ministrului mediului și
pădurilor și, respectiv, al ministrului agriculturii și dezvoltării
rurale.”
8. La articolul 4, alineatele (6) și (9) se modifică și vor
avea următorul cuprins:
ă(6) ANRE acreditează producătorii de energie electrică din
surse regenerabile de energie pentru a beneficia de sistemul de
promovare prin certificate verzi, în condițiile prevăzute în
Regulamentul de acreditare a producătorilor de energie electrică
din surse regenerabile de energie pentru aplicarea sistemului
de promovare prin certificate verzi.
..............................................................................................
(9) ANRE stabilește prin ordin, până la data de 1 martie a
fiecărui an, cota anuală obligatorie de achiziție de certificate
verzi aferentă anului precedent, pe baza cantităților realizate de
energie electrică din surse regenerabile și a consumului final de
energie electrică din anul precedent, dar fără a depăși nivelul
corespunzător cotelor obligatorii de energie electrică din surse
regenerabile stabilite la alin. (4).”

9. Articolul 6 se modifică și va avea următorul cuprins:
ăArt. 6. — (1) Operatorul de transport și sistem emite lunar
certificate verzi producătorilor pentru cantitatea de energie
electrică produsă din centrale electrice care utilizează surse
regenerabile de energie, din care se scade cantitatea de energie
electrică necesară asigurării consumului propriu tehnologic al
acestora.
(2) Producătorii de energie din surse regenerabile
beneficiază de un număr de certificate verzi pentru energia
electrică produsă și livrată potrivit prevederilor alin. (1) după cum
urmează:
a) 3 certificate verzi pentru fiecare 1 MWh produs și livrat,
dacă centralele hidroelectrice sunt noi, sau 2 certificate verzi
pentru fiecare 1 MWh produs și livrat, dacă centralele
hidroelectrice sunt retehnologizate, pentru energia electrică din
centrale hidroelectrice cu puteri instalate de cel mult 10 MW;
b) un certificat verde pentru fiecare 2 MWh din centrale
hidroelectrice cu o putere instalată de cel mult 10 MW, care nu
se încadrează în condițiile prevăzute la lit. a);
c) două certificate verzi, până în anul 2017, și un certificat
verde, începând cu anul 2018, pentru fiecare 1 MWh produs și
livrat de producătorii de energie electrică din energie eoliană;
d) două certificate verzi pentru fiecare 1 MWh produs și livrat
de producătorii de energie electrică din sursele prevăzute la
art. 3 alin. (1) lit. d)—g);
e) un certificat verde pentru fiecare 1 MWh produs și livrat
de producătorii de energie electrică din sursele prevăzute la
art. 3 alin. (1) lit. h) și i);
f) 6 certificate verzi pentru fiecare 1 MWh produs și livrat de
producătorii de energie electrică din sursele prevăzute la art. 3
alin. (1) lit. c).
(3) Beneficiază de sistemul de promovare reglementat de
prezenta lege și energia electrică produsă în centrale electrice
care utilizează surse regenerabile, racordate la sisteme
electroenergetice izolate.
(4) Pentru energia electrică produsă în centrale/grupuri de
cogenerare care utilizează sursele regenerabile de energie
prevăzute la art. 3 alin. (1) lit. d)—i) și calificată de ANRE ca fiind
de înaltă eficiență se acordă suplimentar față de prevederile
alin. (2) lit. d) și e) câte un certificat verde pentru fiecare 1 MWh
produs și livrat.
(5) Pentru energia electrică produsă în centrale electrice care
utilizează biomasa care provine din culturi energetice se acordă
suplimentar față de prevederile alin. (2) lit. d) câte un certificat
verde pentru fiecare 1 MWh produs și livrat.
(6) ANRE are următoarele atribuții:
a) acreditează grupurile/centralele electrice care beneficiază
de schema de promovare prin certificate verzi, în temeiul
Regulamentului de acreditare a producătorilor de energie
electrică din surse regenerabile de energie pentru aplicarea
schemei de promovare;
b) elaborează cadrul de reglementare pentru monitorizarea
costurilor/veniturilor de producere a producătorilor de energie
electrică din surse regenerabile care beneficiază de schema de
promovare prin certificate verzi.
(7) Prin excepție de la prevederile alin. (2) și (4), indiferent de
tipul sursei regenerabile utilizate, producătorii de energie
electrică beneficiază de:
a) un certificat verde pentru fiecare 1 MWh produs și livrat
din centrale electrice pe perioada de probă;
b) un număr de certificate verzi stabilit de ANRE prin
reducerea numărului de certificate verzi prevăzut la alin. (2)
diminuând valoarea de referință a investiției per MW cu valoarea
ajutorului primit per MW și păstrând valoarea ratelor interne de
rentabilitate considerate în calculele furnizate Comisiei
Europene în cadrul procesului de autorizare a sistemului de

MONITORUL OFICIAL AL ROMÂNIEI, PARTEA I, Nr. 736/19.X.2011
promovare, dacă centralele electrice beneficiază suplimentar de
unul sau mai multe alte ajutoare de stat.
(8) Producătorii de energie electrică din surse regenerabile
de energie beneficiază de certificate verzi potrivit prevederilor
alin. (2) după acreditarea acestora de ANRE în baza
regulamentului prevăzut la alin. (6) lit. a) începând cu luna
calendaristică în care s-a emis decizia de acreditare.
(9) Certificatele verzi emise de operatorul de transport și
sistem au o durată de valabilitate de 16 luni.
(10) Mecanismul de reducere a numărului de certificate verzi
prevăzut la alin. (7) lit. b) se stabilește de ANRE prin
regulamentul prevăzut la alin. (6) lit. a).”
10. Articolul 7 se modifică și va avea următorul cuprins:
ăArt. 7. — Producătorii de energie electrică din surse
regenerabile transmit lunar operatorului de transport și sistem
informațiile necesare stabilirii cantității de energie electrică
produse din surse regenerabile care beneficiază de certificate
verzi în luna precedentă, însoțite de:
a) procesele-verbale care confirmă valorile măsurate ale
energiei electrice livrate/consumate, semnate împreună cu
operatorii de rețea, în cazul producătorilor care livrează energie
electrică în rețele electrice;
b) datele privind cantitățile de energie electrică produse din
surse regenerabile și livrate consumatorilor, în cazul
producătorilor care livrează energie electrică direct la
consumatori, inclusiv pentru consum final propriu, altul decât
consum propriu tehnologic.”
11. Articolul 8 se modifică și va avea următorul cuprins:
ăArt. 8. — (1) Cantitatea de energie electrică pentru care se
stabilește obligația de achiziție de certificate verzi include:
a) energia electrică achiziționată de furnizorii de energie
electrică, destinată atât consumului final al acestora, cât și
vânzării către consumatorii finali;
b) energia electrică utilizată pentru consum final propriu, altul
decât consumul propriu tehnologic, de către un producător de
energie electrică;
c) energia electrică utilizată de un producător pentru
alimentarea cu energie electrică a consumatorilor racordați prin
linii directe de centrala electrică.
(2) Furnizorii de energie electrică și producătorii prevăzuți la
alin. (1) sunt obligați să achiziționeze anual un număr de
certificate verzi echivalent cu produsul dintre valoarea cotei
anuale obligatorii de achiziție de certificate verzi stabilite pentru
anul respectiv, în condițiile art. 4 alin. (9), și cantitatea de energie
electrică prevăzută la alin. (1), exprimată în MWh, furnizată
anual consumatorilor finali.
(3) Furnizorii de energie electrică și producătorii prevăzuți la
alin. (1) sunt obligați să transmită anual la ANRE, în formatul și
la termenele precizate de aceasta, cantitățile de energie
electrică pentru care au obligația achiziției de certificate verzi,
conform prezentei legi.”
12. La articolul 10, alineatul (3) se modifică și va avea
următorul cuprins:
ă(3) Până la îndeplinirea țintelor naționale prevăzute la art. 4
alin. (2) comercializarea energiei electrice produse din surse
regenerabile care beneficiază de sistemul de promovare
prevăzut de prezenta lege se realizează doar pentru acoperirea
consumului final brut de energie electrică al României, energia
electrică respectivă fiind însoțită de garanții de origine emise
potrivit prevederilor art. 24.”
13. La articolul 11, alineatele (3) și (4) se modifică și vor
avea următorul cuprins:
ă(3) Începând cu anul 2011, valorile de tranzacționare
prevăzute la alin. (1) se indexează anual de ANRE conform
indicelui mediu anual de inflație pentru anul precedent, calculat
la nivelul zonei euro din Uniunea Europeană (UE), comunicat
oficial de către EUROSTAT.

5

(4) În termen de 15 zile de la publicarea oficială a indicelui
mediu anual de inflație de către EUROSTAT, ANRE aprobă prin
ordin valorile minime și maxime determinate potrivit prevederilor
alin. (1) și (3), aplicabile pentru anul în curs.”
14. Titlul capitolului IV se modifică și va avea următorul
cuprins:
ăCAPITOLUL IV
Îndeplinirea cotelor obligatorii de achiziție de certificate
verzi”
15. Articolul 12 se modifică și va avea următorul cuprins:
ăArt. 12. — (1) Până la data de 15 aprilie a fiecărui an, ANRE
stabilește pentru fiecare furnizor și pentru fiecare din
producătorii care au obligația de a achiziționa certificate verzi
gradul de îndeplinire individuală a cotei anuale obligatorii de
achiziție de certificate verzi pentru anul calendaristic precedent,
pe baza informațiilor privind numărul de certificate verzi
achiziționate și energia electrică consumată/livrată pentru
consum, potrivit prevederilor de la art. 8 alin. (1).
(2) Furnizorii, precum și producătorii prevăzuți la art. 8
alin. (1) care nu realizează cota obligatorie anuală sunt obligați
să plătească contravaloarea certificatelor verzi neachiziționate
Administrației Fondului pentru Mediu la valoarea de 110 euro
pentru fiecare certificat neachiziționat, calculată în lei la valoarea
medie a cursului de schimb stabilit de Banca Națională a
României pentru luna decembrie a anului precedent.
(3) Începând cu anul 2011, valoarea prevăzută la alin. (2) se
indexează anual de ANRE conform indicelui mediu anual de
inflație pentru anul precedent, calculat la nivelul zonei euro din
UE, comunicat oficial de către EUROSTAT.
(4) În termen de 15 zile de la publicarea oficială a indicelui
mediu anual de inflație de către EUROSTAT, ANRE aprobă și
publică pe site-ul propriu valoarea determinată potrivit
prevederilor alin. (2) și (3), aplicabilă pentru anul în curs.
(5) Administrația Fondului pentru Mediu emite facturi de
încasare a obligațiilor de plată care decurg din aplicarea alin. (2)
în termen de 10 zile de la data înștiințării emise de ANRE cu
privire la operatorii economici debitori și sumele datorate de
aceștia.
(6) Suma rezultată din aplicarea prevederilor alin. (5) este
utilizată de Administrația Fondului pentru Mediu în vederea
finanțării investițiilor în producerea de energie din surse
regenerabile de către persoanele fizice care realizează
capacități energetice cu putere instalată de până la 100 kW.
(7) Furnizorii și producătorii care comercializează energie
electrică consumatorilor finali sunt obligați să-i informeze
periodic conform reglementărilor ANRE cu privire la costul
achiziției de certificate verzi corespunzător unui kWh de energie
electrică vândută acestora.”
16. Articolul 14 se modifică și va avea următorul cuprins:
ăArt. 14. — (1) Producătorii de energie electrică din surse
regenerabile de energie vând energia electrică produsă pe piața
de energie electrică la prețul pieței.
(2) Energia electrică produsă din surse regenerabile de
energie în centrale electrice cu puteri instalate de cel mult 1MW
pe centrală poate fi vândută furnizorilor în ale căror zone de
licență sunt situate centralele respective, la prețuri reglementate
unice pe tip de tehnologie. Energia electrică vândută la preț
reglementat nu mai beneficiază de certificate verzi.
(3) Furnizorii prevăzuți la alin. (2) sunt obligați, la solicitarea
producătorilor care utilizează surse regenerabile de energie, să
achiziționeze energia electrică produsă conform alin. (2), în
condițiile stabilite de ANRE.
(4) Prețurile reglementate și regimul de comercializare a
energiei electrice din surse regenerabile prevăzute la alin. (2)
sunt stabilite de ANRE în baza unei metodologii și vor fi
notificate Comisiei Europene în condițiile legii.

6

MONITORUL OFICIAL AL ROMÂNIEI, PARTEA I, Nr. 736/19.X.2011

(5) Solicitările de vânzare a energiei electrice de către
producătorii/consumatorii prevăzuți la alin. (3) vor fi adresate
furnizorilor precizați la alin. (2), de regulă, până la sfârșitul lunii
octombrie a anului precedent celui de contractare, contractele
de vânzare-cumpărare fiind încheiate pe cel puțin un an de zile.
(6) Persoanele fizice care dețin unități de producere a
energiei electrice din surse regenerabile cu putere instalată sub
50 kW pe loc de consum, precum și autoritățile publice care
dețin capacități de producere a energiei electrice din surse
regenerabile realizate, parțial sau total, din fonduri structurale
pot beneficia din partea furnizorilor cu care au contract de
furnizare a energiei electrice, la cerere, de serviciul de
regularizare, financiară și/sau cantitativă, între energia livrată și
energia consumată din rețea, conform unei metodologii
aprobate de ANRE.
(7) Operatorul de transport și sistem și/sau operatorii de
distribuție asigură dispecerizarea cu prioritate a energiei
electrice produse din surse regenerabile astfel încât producția
efectivă de energie electrică din surse regenerabile să fie cât
mai aproape de disponibilul acestor resurse, având dreptul de a
limita ori întrerupe producerea de energie electrică din surse
regenerabile numai în baza reglementărilor tehnice și
comerciale aprobate de ANRE sau în cazuri excepționale, dacă
această acțiune este absolut necesară pentru menținerea
stabilității și îndeplinirea criteriilor de siguranță a Sistemului
Electroenergetic Național.
(8) Pentru energia electrică care beneficiază de sistemul de
sprijin prevăzut de prezenta lege, contractată și vândută pe piața
de energie, se asigură acces garantat la rețea, cu excepția
energiei electrice care este contractată și vândută la preț
reglementat conform prevederilor alin. (2), pentru care se
asigură accesul prioritar la rețea.
(9) ANRE stabilește regulile tehnice și comerciale care să
permită accesul garantat, respectiv prioritar la rețele în condițiile
alin. (7) și (8), inclusiv posibilitatea tranzacționării energiei
electrice în cursul zilei de operare, la propunerea operatorului
de transport și de sistem și cu consultarea tuturor părților
interesate.”
17. La articolul 15, alineatele (2) și (3) se modifică și vor
avea următorul cuprins:
ă(2) Cooperarea prin acorduri comune de tipul celor stabilite
la alin. (1) lit. a) pct. (i) și (ii) și lit. b) poate implica și operatorii
privați. Acordurile respective sunt încheiate pe unul sau mai
mulți ani și sunt notificate Comisiei Europene de către ministerul
de resort în termen de cel mult 3 luni de la încheierea fiecărui an
în care sunt în vigoare.
(3) Dacă pentru realizarea obiectivului național privind
consumul final brut de energie din surse regenerabile este luată
în considerare energia electrică din surse regenerabile de
energie produsă și consumată într-o țară terță în cadrul
acordurilor comune prevăzute la alin. (1) lit. b), ministerul de
resort va transmite o solicitare pentru primirea acceptului
Comisiei Europene, cu respectarea prevederilor art. 9 alin. (3)—(7)
și art. 10 din Directiva 2009/28/CE.”
18. La articolul 15, după alineatul (3) se introduce un nou
alineat, alineatul (4), cu următorul cuprins:
ă(4) Ministerul de resort poate propune Guvernului punerea
în aplicare a prevederilor alin. (1) lit. a) pct. (i) și (iii), la
propunerea unui alt stat membru al Uniunii Europene sau dacă
este necesar pentru îndeplinirea obiectivului național privind
consumul final brut de energie din surse regenerabile, cu
respectarea prevederilor art. 6, respectiv 11 din Directiva
2009/28/CE.”
19. La articolul 16, alineatul (1) se abrogă.

20. La articolul 25, alineatul (1) se modifică și va avea
următorul cuprins:
ăArt. 25. — (1) Capacitățile de producere de energie electrică
din surse regenerabile de energie se racordează la rețeaua
electrică de transport/distribuție a energiei electrice, în măsura
în care nu este afectată siguranța Sistemului Electroenergetic
Național.”
21. Articolul 26 se modifică și va avea următorul cuprins:
ăArt. 26. — (1) Un operator economic care dezvoltă un
proiect de centrală electrică de producere a energiei electrice
din surse regenerabile cu putere instalată mai mare de 125 MW,
care îndeplinește condițiile pentru aplicarea sistemului de
promovare stabilit prin prezenta lege, întocmește și transmite
conform legii documentația necesară evaluării detaliate a
măsurii de sprijin de către Comisia Europeană, cu respectarea
prevederilor pct. 160 lit. b) subpct. (iii) din Orientările comunitare
privind ajutorul de stat pentru protecția mediului (2008/C82/01),
publicate în Jurnalul Oficial al Uniunii Europene nr. C82 din
1 aprilie 2008.
(2) Operatorii economici solicitanți beneficiază de sistemul
de promovare prevăzut de prezenta lege numai după
autorizarea acestuia de către Comisia Europeană și numai
pentru tehnologiile de producere a energiei electrice din surse
regenerabile menționate în decizia de autorizare, respectiv după
finalizarea evaluării detaliate prevăzute la alin. (1).
(3) Punerea în aplicare a prevederilor alin. (2) se realizează
de ANRE prin emiterea unei decizii de acreditare potrivit art. 6
alin. (6) lit. a).
(4) Pentru operatorii prevăzuți la alin. (1), ANRE poate
modifica numărul de certificate verzi prevăzut la art. 6 alin. (2),
în conformitate cu prevederile deciziei Comisiei Europene.”
22. La articolul 28, alineatul (2) se abrogă.
23. După articolul 28 se introduc două noi articole,
articolele 29 și 30, cu următorul cuprins:
ăArt. 29. — (1) ANRE monitorizează producătorii beneficiari
ai sistemului de promovare prin certificate verzi și întocmește
rapoarte anuale pe care le face publice.
(2) În cazul în care, din datele rezultate din studiile de
fezabilitate pentru proiectele de investiții noi și din rezultatele
monitorizării costurilor investiționale și de operare/veniturilor
producătorilor, se constată că parametrii specifici fiecărei
tehnologii diferă de cei avuți în vedere în calculul efectuat pentru
autorizarea sistemului de promovare prevăzut în prezenta lege,
ceea ce poate conduce la supracompensarea în ansamblu
pentru una sau mai multe dintre tehnologiile specificate la art. 3
alin. (1), ANRE propune măsuri pentru reducerea numărului de
certificate verzi prevăzut la art. 6 alin. (2).
(3) Măsurile prevăzute la alin. (2) se aprobă prin hotărâre a
Guvernului și se aplică pentru producătorii de energie electrică
din surse regenerabile de energie care încep să producă
energie electrică după data intrării în vigoare a acesteia.
Art. 30. — (1) Constituie contravenție următoarele fapte:
a) neprezentarea de către producătorii și furnizorii menționați
la art. 8 alin. (1), la termenele stabilite, a datelor/informațiilor
solicitate de ANRE în baza prezentei legi și a reglementărilor
emise în aplicarea acesteia sau furnizarea incorectă ori
incompletă de astfel de date/informații;
b) neplata contravalorii certificatelor verzi neachiziționate de
către furnizorii și producătorii prevăzuți la art. 8 alin. (1), la
termenele stabilite prin reglementările ANRE;
c) tranzacționarea certificatelor verzi la prețuri care nu se
încadrează în limitele stabilite la art. 11;
d) refuzul nejustificat al operatorilor de rețea de a valida
valorile măsurate ale energiei electrice livrate/consumate,
conform art. 7 lit. a).
(2) Contravențiile prevăzute la alin. (1) lit. a), c) și d) se
sancționează cu amendă de la 1.000 lei la 10.000 lei, în cazul

MONITORUL OFICIAL AL ROMÂNIEI, PARTEA I, Nr. 736/19.X.2011
persoanelor fizice, și cu amendă de la 10.000 lei la 100.000 lei,
în cazul persoanelor juridice.
(3) Contravențiile prevăzute la alin. (1) lit. b) se sancționează
cu amendă egală cu contravaloarea totală a certificatelor verzi
neachiziționate de un furnizor sau producător prevăzut la art. 8
alin. (1) multiplicată de 3 ori, valoarea minimă a acesteia fiind
de 10.000 lei, iar valoarea maximă de 100.000 lei.
(4) Constatarea contravențiilor și aplicarea sancțiunilor se fac
de către reprezentanții împuterniciți ai ANRE.
(5) Contravențiilor prevăzute la alin. (1) le sunt aplicabile
prevederile Ordonanței Guvernului nr. 2/2001 privind regimul
juridic al contravențiilor, aprobate cu modificări și completări prin
Legea nr. 180/2002, cu modificările și completările ulterioare.”
Art. II. — (1) Pentru a beneficia de sistemul de promovare
prin certificate verzi, producătorii de energie electrică care dețin
grupuri/centrale electrice ce utilizează surse regenerabile de
energie aflate în funcțiune la data intrării în vigoare a prezentei
ordonanțe de urgență sunt obligați să solicite Autorității
Naționale de Reglementare în Domeniul Energiei (ANRE)
acreditarea în termen de 30 de zile și beneficiază de numărul de
certificate verzi prevăzut la art. 6 alin. (2) din Legea nr. 220/2008
pentru stabilirea sistemului de promovare a producerii energiei
din surse regenerabile de energie, republicată, cu modificările și
completările ulterioare, după obținerea acesteia.
(2) Producătorii de energie electrică ce dețin grupuri/centrale
electrice care utilizează ca surse regenerabile de energie sub
formă de biomasă, biolichide sau biogaz, aflate în funcțiune la
data intrării în vigoare a prezentei ordonanțe de urgență, sunt
acreditați temporar de ANRE pe o perioadă de 6 luni pentru a
beneficia de certificate verzi fără să prezinte certificate de
origine pentru aceste surse.
(3) Producătorii de energie electrică, care la data intrării în
vigoare a prezentei ordonanțe de urgență exploatează comercial
centrale de producere a energiei electrice din surse regenerabile
cu putere instalată mai mare de 125 MW, vor fi acreditați de
ANRE și beneficiază de numărul de certificate verzi prevăzut la
art. 6 alin. (2) din Legea nr. 220/2008, republicată, cu
modificările și completările ulterioare, corespunzător sursei
regenerabile utilizate pentru o perioadă de 24 de luni de la data
acreditării.
(4) Producătorii de energie electrică prevăzuți la alin. (3)
trebuie să întocmească și să transmită autorităților competente

7

documentația necesară evaluării detaliate a măsurii de sprijin
de către Comisia Europeană, potrivit prevederilor art. 26
alin. (1) din Legea nr. 220/2008, republicată, cu modificările și
completările ulterioare, în termen de maximum 3 luni de la data
deciziei de acreditare, nerespectarea acestui termen atrăgând
suspendarea acordării sistemului de promovare stabilit prin
prezenta ordonanță de urgență.
(5) Punerea în aplicare a prevederilor alin. (3) se realizează
de ANRE prin emiterea unei decizii de acreditare, potrivit
prevederilor art. 6 alin. (6) lit. a) din Legea nr. 220/2008,
republicată, cu modificările și completările ulterioare.
(6) În cazul producătorilor de energie electrică menționați la
alin. (3), eventualele diferențe pozitive între numărul de
certificate verzi primite și numărul de certificate verzi cuvenite
conform deciziei individuale a Comisiei Europene se vor
recupera în maximum 24 de luni de la data emiterii acesteia, în
baza unei decizii emise de ANRE, prin care se stipulează
regularizarea numărului de certificate verzi prin reducerea
numărului de certificate verzi primite și/sau prin obligația de
achiziție de certificate verzi din piață de către aceștia.
Art. III. — Procedurile prevăzute la art. 3 alin. (11) din Legea
nr. 220/2008, republicată, cu modificările și completările
ulterioare, se aprobă prin ordin al ministrului mediului și pădurilor
și, respectiv, al ministrului agriculturii și dezvoltării rurale în
termen de 60 de zile de la data intrării în vigoare a prezentei
ordonanțe de urgență, iar regulamentul prevăzut la art. 6 alin. (6)
lit. a), respectiv metodologiile prevăzute la art. 14 alin. (4) și (6)
din Legea nr. 220/2008, republicată, cu modificările și
completările ulterioare, se aprobă prin ordin al ANRE în termen
de 30 de zile, respectiv 120 de zile de la data intrării în vigoare
a prezentei ordonanțe de urgență.
Art. IV. — La data intrării în vigoare a prezentei ordonanțe de
urgență se abrogă:
a) Hotărârea Guvernului nr. 443/2003 privind promovarea
producției de energie electrică din surse regenerabile de
energie, publicată în Monitorul Oficial al României, Partea I,
nr. 288 din 24 aprilie 2003, cu modificările ulterioare;
b) Hotărârea Guvernului nr. 1.479/2009 pentru stabilirea
sistemului de promovare a producerii energiei electrice din surse
regenerabile de energie, publicată în Monitorul Oficial al
României, Partea I, nr. 843 din 7 decembrie 2009.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Președintele Autorității Naționale pentru Reglementare în
Domeniul Energiei,
Iulius Dan Plaveti
Ministrul agriculturii și dezvoltării rurale,
Valeriu Tabără
Ministrul mediului și pădurilor,
László Borbély
Ministrul afacerilor europene,
Leonard Orban
București, 12 octombrie 2011.
Nr. 88.

8

MONITORUL OFICIAL AL ROMÂNIEI, PARTEA I, Nr. 736/19.X.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aplicarea mobilității pentru doamna Iulia Cârcei din funcția publică de inspector
guvernamental în cadrul Secretariatului General al Guvernului în funcția publică temporar vacantă
de secretar general al Agenției Naționale pentru Ocuparea Forței de Muncă
Având în vedere prevederile art. 30 lit. a) și ale art. 33 alin. (1) lit. b) din Hotărârea Guvernului nr. 341/2007 privind intrarea
în categoria înalților funcționari publici, managementul carierei și mobilitatea înalților funcționari publici, cu modificările și
completările ulterioare, precum și solicitarea Ministerului Muncii, Familiei și Protecției Sociale cuprinsă în Adresa înregistrată sub
nr. 20/23.652/D.N.A. din data de 18 octombrie 2011,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, al art. 19 alin. (1) lit. b) și al art. 87 alin. (1) lit. a) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, doamnei Iulia Cârcei i se aplică mobilitatea din
funcția publică de inspector guvernamental în cadrul

Secretariatului General al Guvernului în funcția publică temporar
vacantă de secretar general al Agenției Naționale pentru
Ocuparea Forței de Muncă.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 18 octombrie 2011.
Nr. 117.
GUVERNUL ROMÂNIEI
PRIMUL-MINISTRU

DECIZIE
privind stabilirea atribuțiilor domnului Ion Oprea, inspector guvernamental
în cadrul Secretariatului General al Guvernului
În temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 12 alin. (3) din Hotărârea Guvernului nr. 341/2007 privind intrarea în categoria
înalților funcționari publici, managementul carierei și mobilitatea înalților funcționari publici, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Ion Oprea, inspector guvernamental
în cadrul Secretariatului General al Guvernului, este desemnat
să îndeplinească, la nivelul județului Vrancea, atribuții ce intră în
sfera de competență a Ministerului Administrației și Internelor.
Fișa de descriere a atribuțiilor și responsabilităților și a modului
de raportare a activității desfășurate se stabilește prin ordin al
ministrului administrației și internelor. Plata drepturilor salariale
ale inspectorului guvernamental și a celorlalte drepturi aferente

se realizează de Secretariatul General al Guvernului, în
condițiile legii, pe bază de pontaj și raport bilunar de urmărire a
indicatorilor punctuali ai activității pe care o desfășoară în
teritoriu, aprobat de ordonatorul de credite și/sau reprezentantul
Ministerului Administrației și Internelor la nivelul județului unde
își desfășoară activitatea. Evaluarea anuală se realizează, în
condițiile legii, pe baza raportărilor realizate în urma activității
desfășurate.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 18 octombrie 2011.
Nr. 118.

MONITORUL OFICIAL AL ROMÂNIEI, PARTEA I, Nr. 736/19.X.2011

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea și completarea Ordinului ministrului finanțelor publice nr. 2.443/2011 privind
reglementarea procedurii de raportare a indicatorilor economico-financiari de către operatorii
economici reclasificați în sectorul administrației publice
Ținând cont de condiționalitățile cuprinse în Aranjamentul stand-by de tip preventiv încheiat cu Fondul Monetar
Internațional,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și ale art. 51 din Ordonanța de urgență a Guvernului nr. 79/2008 privind
măsuri economico-financiare la nivelul unor operatori economici, aprobată cu modificări și completări prin Legea nr. 203/2009, cu
modificările și completările ulterioare,
ministrul finanțelor publice emite următorul ordin:
Art. I. — Ordinul ministrului finanțelor publice nr. 2.443/2011
privind reglementarea procedurii de raportare a indicatorilor
economico-financiari de către operatorii economici reclasificați
în sectorul administrației publice, publicat în Monitorul Oficial al
României, Partea I, nr. 618 din 31 august 2011, se modifică și se
completează după cum urmează:
1. Titlul se modifică și va avea următorul cuprins:
ăO R D I N
privind reglementarea procedurii de raportare
a indicatorilor economico-financiari de către operatorii
economici reclasificați în sectorul administrației publice
și de raportare a unor indicatori economico-financiari
prevăzuți în bugetele de venituri și cheltuieli ale
operatorilor economici cu capital sau patrimoniu integral
ori majoritar de stat”
2. La articolul 1, alineatele (1) și (5) se modifică și vor
avea următorul cuprins:
ăArt. 1. — (1) Operatorii economici prevăzuți la art. 2 alin. (4)
au obligația raportării lunare și trimestriale la Ministerul
Finanțelor Publice a indicatorilor economico-financiari prevăzuți
în anexele nr. 1—7, care fac parte integrantă din prezentul ordin,
în termen de 25 de zile calendaristice de la data încheierii
perioadei de raportare, astfel:
a) operatorii economici prevăzuți în lista D menționată la
art. 2 alin. (4) vor raporta lunar datele prevăzute în anexele nr. 1,
2, 3 și 5;
b) operatorii economici prevăzuți în lista D menționată la
art. 2 alin. (4) vor raporta trimestrial datele prevăzute în anexa
nr. 4;
c) operatorii economici prevăzuți în lista C menționată la
art. 2 alin. (4) vor raporta lunar datele prevăzute în anexele nr. 6
și 7;
d) operatorii economici prevăzuți în listele A și B menționate
la art. 2 alin. (4) vor raporta trimestrial date preliminare conform
anexelor nr. 6 și 7.
...................................
(5) Ministerul Finanțelor Publice poate modifica structura
formularelor prevăzute în anexele nr. 1—7 în cazul în care
modificările legislative și cerințele de date impun acest lucru.”

3. La articolul 1, după alineatul (5) se introduce un nou
alineat, alineatul (6), cu următorul cuprins:
ă(6) Operatorii economici prevăzuți în listele A și B care
raportează date prevăzute în anexele nr. 6 și 7 au obligația
transmiterii datelor definitive, astfel:
a) până la 25 mai a anului curent, pentru exercițiul financiar
al anului precedent;
b) până la 25 august a anului curent, pentru semestrul I al
anului curent.”
4. La articolul 2, alineatele (4) și (5) se modifică și vor
avea următorul cuprins:
ă(4) Listele operatorilor economici care raportează formularul
S1001 se publică pe site-ul Ministerului Finanțelor Publice, la
adresa www.mfinante.gov.ro, astfel:
— lista A: lista operatorilor economici care funcționează la
nivelul administrației publice centrale;
— lista B: lista operatorilor economici care funcționează la
nivelul administrației publice locale;
— lista C: lista operatorilor economici monitorizați lunar
conform Acordului încheiat cu Fondul Monetar Internațional;
— lista D: lista operatorilor economici reclasificați în sectorul
administrației publice.
(5) Explicațiile privind abaterile semnificative rezultate în
urma aplicării prezentului ordin vor fi trimise în format electronic
la următoarele adrese de e-mail:
a) pentru operatorii economici cuprinși în lista A, la adresa
de e-mail S1001.listaA@mfinante.gov.ro;
b) pentru operatorii economici cuprinși în lista B, la adresa de
e-mail S1001.listaB@mfinante.gov.ro;
c) pentru operatorii economici cuprinși în lista C, la adresa de
e-mail S1001.listaC@mfinante.gov.ro;
d) pentru operatorii economici cuprinși în lista D, la adresa de
e-mail S1001.listaD@mfinante.gov.ro.”
5. La articolul 2, după alineatul (5) se introduce un nou
alineat, alineatul (6), cu următorul cuprins:
ă(6) Operatorii economici care se regăsesc în mai multe liste
vor raporta datele de fiecare dată, la termenele prevăzute la
art. 1, corespunzător anexelor respective.”
6. La articolul 3, după alineatul (1) se introduce un nou
alineat, alineatul (2), cu următorul cuprins:
ă(2) Direcțiile generale ale finanțelor publice județene și a
Municipiului București urmăresc transmiterea datelor cuprinse
în anexele nr. 6 și 7 pentru operatorii economici prevăzuți în
lista B și aplică prevederile art. 81 și 82 din Ordonanța de urgență
a Guvernului nr. 79/2008 privind măsuri economico-financiare
la nivelul unor operatori economici, aprobată cu modificări și
completări prin Legea nr. 203/2009, cu modificările și
completările ulterioare.”

10

MONITORUL OFICIAL AL ROMÂNIEI, PARTEA I, Nr. 736/19.X.2011

7. După articolul 3 se introduce un nou articol,
articolul 31, cu următorul cuprins:
ăArt. 31. — Operatorii economici din subordinea autorităților
publice centrale, precum și filialele acestora prezintă situațiile
financiare anuale la Ministerul Finanțelor Publice, în vederea
avizării acestora din punctul de vedere al încadrării în nivelul
veniturilor și cheltuielilor cuprinse în bugetele de venituri și
cheltuieli, conform prevederilor art. 15 alin. (4) din Ordonanța de
urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări
prin Legea nr. 275/2008, cu modificările și completările
ulterioare, în termenul legal de depunere a acestora la organul
fiscal în raza căruia sunt arondați.”
8. După anexa nr. 5 se introduc două noi anexe, anexele
nr. 6 și 7, având cuprinsul prevăzut în anexele nr. I și II care
fac parte integrantă din prezentul ordin.

Art. II. — (1) Ordinul ministrului finanțelor publice
nr. 2.443/2011 privind reglementarea procedurii de raportare a
indicatorilor economico-financiari de către operatorii economici
reclasificați în sectorul administrației publice, cu modificările și
completările aduse prin prezentul ordin, se va republica în
Monitorul Oficial al României, Partea I, dându-se textelor o nouă
numerotare.
(2) La data intrării în vigoare a prezentului ordin se abrogă
Ordinul ministrului finanțelor publice nr. 2.152/2011 privind
raportarea unor indicatori economico-financiari prevăzuți în
bugetele de venituri și cheltuieli ale operatorilor economici cu
capital de stat, publicat în Monitorul Oficial al României, Partea I,
nr. 415 din 14 iunie 2011.
(3) Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 17 octombrie 2011.
Nr. 2.668.
ANEXA Nr. I
(Anexa nr. 6 la Ordinul nr. 2.443/2011)

Unitatea:
Date preliminare
Date revizuite
Date finale
Monitorizare de către Fondul Monetar Internațional — datorii
Nr.
crt.

Indicatori

U.M.

Valoarea

1

2

3

4

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.

Datorii totale (1 = 2 + 3) (1 = 7 + 31)
— curente (2 = 8 + 32)
— arierate (3 = 4 + 5 + 6) (3 = 9 + 33)
— principal (4 = 10 + 34 + 35 + 36)
— dobânzi (5 = 11 + 37)
— penalități (6 = 12 + 38)
Buget general consolidat (7 = 8 + 9) (7 = 13 + 19 + 25)
— curente (8 = 14 + 20 + 26)
— arierate (9 = 10 + 11 + 12) (9 = 15 + 21 + 27)
— principal (10 = 16 + 22 + 28)
— dobânzi (11 = 17 + 23 + 29)
— penalități (12 = 18 + 24 + 30)
Buget de stat (13 = 14 + 15)
— curente
— arierate (15 = 16 + 17 + 18)
— principal
— dobânzi
— penalități
Buget local (19 = 20 + 21)
— curente
— arierate (21 = 22 + 23 + 24)
— principal
— dobânzi
— penalități

lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei
lei

11

MONITORUL OFICIAL AL ROMÂNIEI, PARTEA I, Nr. 736/19.X.2011
1

25.
26.
27.
28.
29.
30.
31.
32.
33.
34.
35.
36.
37.
38.

2

3

Buget asigurări sociale (25 = 26 + 27)
— curente
— arierate (27 = 28 + 29 + 30)
— principal
— dobânzi
— penalități
Alți creditori (31 = 32 + 33)
— curente
— arierate (33 = 34 + 35 + 36 + 37 + 38)
— companii de stat
— companii private
— bănci
— dobânzi
— penalități

4

lei
lei
lei
lei
lei
lei
lei
lei
lei
lei
lei
lei
lei
lei
ANEXA Nr. II
(Anexa nr. 7 la Ordinul nr. 2.443/2011)

Unitatea:
Date preliminare
Date revizuite
Date finale
Monitorizare de către Fondul Monetar Internațional — venituri și cheltuieli
1. Operatorul economic
Nr.
crt.

2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.

Indicatori

Cheltuieli cu personalul (2 = 3 + 4 + 5 + 6 + 7 + 8), din care:
— salarii de bază
— creșteri salariale
— bonificații (conform contractului colectiv de muncă, de exemplu: sporuri, prime,
participare la profit)
— bonusuri acordate (tichete de masă, tichete de vacanță, tichete de creșă etc.)
— remunerație director general, director (conform contractului de mandat)
— indemnizații AGA, CA, cenzori
Număr mediu lunar de personal
Câștig mediu brut lunar pe persoană (10 = 2/9/ NLF)
Câștig mediu net lunar pe persoană (11 ≤ 10)
Investiții totale finanțate din următoarele surse: (12 = 13 + 14 + 15 + 18)
— surse proprii
— surse bugetare
— credite bancare (15 = 16 + 17)
— interne
— externe
— alte surse
Total venituri, din care:
— venituri din exploatare (fără subvenții și transferuri)
— subvenții și transferuri
Total cheltuieli, din care:
— cheltuieli de exploatare
Rezultat brut (profit/pierdere +/–) (24 = 19 – 22)
Rezultat brut operațional (25 = 24 – 21)

U.M.

lei
lei
lei
lei
lei
lei
lei
persoană
lei/persoană
lei/persoană
lei
lei
lei
lei
lei
lei
lei
lei
lei
lei
lei
lei
lei
lei

Valoarea

12

MONITORUL OFICIAL AL ROMÂNIEI, PARTEA I, Nr. 736/19.X.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Metodologiei privind promovarea a 2 ani de studii într-un an școlar
în învățământul preuniversitar
În conformitate cu Hotărârea Guvernului nr. 536/2011 privind organizarea și funcționarea Ministerului Educației, Cercetării,
Tineretului și Sportului,
în temeiul art. 21 alin. (4) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se aprobă Metodologia privind promovarea a 2 ani
de studii într-un an școlar în învățământul preuniversitar,
prevăzută în anexa care face parte integrantă din prezentul ordin.
Art. 2. — Direcția generală educație și învățare pe tot
parcursul vieții, Direcția generală management, resurse umane
și rețea școlară, Direcția generală învățământ în limbile

minorităților, relația cu Parlamentul și partenerii sociali,
inspectoratele școlare județene/al municipiului București,
unitățile de învățământ preuniversitar duc la îndeplinire
prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 29 septembrie 2011.
Nr. 5.489.
ANEXĂ

METODOLOGIE

privind promovarea a 2 ani de studii într-un an școlar în învățământul preuniversitar
CAPITOLUL I
Dispoziții generale
Art. 1. — Prezenta metodologie reglementează accelerarea
promovării elevilor din învățământul preuniversitar, forma de
învățământ cu frecvență, capabili de performanțe școlare
excepționale.
Art. 2. — (1) Accelerarea promovării se realizează prin
parcurgerea a 2 ani de studii într-un singur an școlar de către
elevii care au rezultate școlare excepționale și care au
capacitatea fizică și intelectuală de a se adapta cerințelor
parcurgerii a 2 ani de studii într-un an școlar și integrării într-o
clasă cu elevi de vârstă mai mare.
(2) Parcurgerea a 2 ani de studii într-un singur an școlar se
face pentru 2 ani de studii consecutivi: anul în care este înscris
elevul în urma promovării, în regim obișnuit, a clasei anterioare,
numit în continuare ăan curent/clasă curentă”, și anul următor
acestuia, pe care elevul îl parcurge suplimentar, în același timp
cu anul curent, prin aplicarea prevederilor prezentei metodologii,
numit în continuare ăal doilea an de studiu”.
Art. 3. — (1) Parcurgerea a 2 ani de studii într-un an școlar
se poate realiza o singură dată în fiecare dintre ciclurile de
învățământ: primar, gimnazial și liceal.
(2) Clasele de început de ciclu de învățământ se exclud din
programul de parcurgere a 2 ani de studii într-un an școlar.
CAPITOLUL II
Accesul elevilor la programul de parcurgere
a 2 ani de studii într-un an școlar
Art. 4. — Elevii care se înscriu în programul de parcurgere
a 2 ani de studii într-un an școlar trebuie să îndeplinească în
mod cumulativ următoarele criterii de selecție:
a) să aibă, în anul școlar anterior anului curent, calificativul
sau media generală la fiecare disciplină de studiu:

— ăfoarte bine”, pentru elevii din învățământul primar;
— minimum 9,00, pentru elevii din învățământul gimnazial și
liceal;
b) să aibă, în anul școlar anterior anului curent, calificativul
sau media anuală la purtare:
— ăfoarte bine”, pentru elevii din învățământul primar;
— minimum 9,50, pentru elevii din învățământul gimnazial și
liceal.
c) să promoveze un test transdisciplinar din curriculumul
clasei anterioare clasei curente, cu un punctaj de cel puțin 80%
din totalul punctajului acordat pe test.
Art. 5. — Înscrierea elevilor pentru a parcurge 2 ani de studii
într-un an școlar este condiționată de existența următoarelor
documente:
a) cererea părintelui sau a tutorelui legal al elevului;
b) avizul favorabil al psihologului școlar;
c) avizul favorabil al medicului școlar sau al medicului de
familie;
d) avizul consiliului profesoral al unității de învățământ.
Art. 6. — (1) În vederea organizării și desfășurării în bune
condiții a programului de parcurgere a 2 ani de studii într-un an
școlar se va constitui, la nivelul unității de învățământ, în urma
hotărârii consiliului de administrație și prin decizia directorului
unității de învățământ, o comisie de monitorizare a programului.
(2) Comisia de monitorizare a programului de parcurgere a
2 ani de studii într-un an școlar, denumită în continuare comisie,
va fi alcătuită din:
a) directorul/directorul adjunct al unității de învățământ —
președinte;
b) pentru învățământul primar: 2 profesori pentru
învățământul primar, dintre care unul al clasei din care face parte
elevul în momentul depunerii cererii;

MONITORUL OFICIAL AL ROMÂNIEI, PARTEA I, Nr. 736/19.X.2011
c) pentru învățământul gimnazial și liceal: 2—3 profesori de
specialitate de la disciplinele din trunchiul comun și dirigintele
clasei din care face parte elevul în momentul depunerii cererii;
d) psihologul școlar și/sau medicul școlar.
(3) Atribuțiile comisiei sunt: elaborarea testului
transdisciplinar, organizarea și desfășurarea testării elevilor care
solicită înscrierea în program, parcurgerea etapelor procedurale
pentru demararea programului, monitorizarea desfășurării
programului și a rezultatelor școlare ale elevilor admiși în
programul de parcurgere a 2 ani de studii într-un an școlar.
CAPITOLUL III
Desfășurarea programului de parcurgere
a 2 ani de studii într-un an școlar
Art. 7. — Parcurgerea celor 2 ani de studii într-un an școlar
se realizează prin:
a) frecventarea a cel puțin 50% din cursurile școlare aferente
anului curent și a cel puțin 40% din cursurile școlare aferente
celui de-al doilea an de studiu;
b) studiu individual;
c) consultații/tutoriale asigurate de profesorul pentru
învățământul primar/profesorii clasei celui de-al doilea an de
studiu;
d) programe de instruire diferențiată pentru elevii capabili de
performanță.
Art. 8. — (1) În vederea promovării a 2 ani de studii într-un
an școlar, elevul va fi evaluat la fiecare disciplină/modul din
planul-cadru de învățământ al celor 2 ani.
(2) Elevul va participa la formele de evaluare curentă de la
ambele clase, în scopul pregătirii pentru evaluarea finală.
(3) Probele de evaluare pot fi: scrise, orale, practice și de
aptitudini, periodice și finale, după un calendar stabilit de comun

13

acord de către părinte/tutore legal, elev și dirigintele clasei și
avizat de către consiliul profesoral.
(4) Conținutul probelor de evaluare va respecta curriculumul
școlar.
(5) Evaluările se realizează pe baza standardelor naționale
de evaluare pentru fiecare disciplină/modul de pregătire,
respectiv domeniu de studiu.
Art. 9. — (1) Înregistrarea situației școlare se face în
cataloagele și registrele matricole ale celor două clase în care
elevul este înmatriculat.
(2) În cele două documente, la rubrica ăMențiuni”, se va face
precizarea că ăElevul parcurge programul de promovare a 2 ani
de studii într-un an școlar, conform prevederilor metodologiei
aprobate prin ordinul ministrului educației, cercetării, tineretului
și sportului nr. ”.
Art. 10. — (1) Întreruperea programului de promovare a 2 ani
de studii într-un an școlar se realizează în următoarele situații:
a) la cererea elevului sau a părinților/tutorelui legal al
elevului;
b) dacă elevul nu promovează cel puțin 3 dintre
disciplinele/module aferente semestrului I pentru fiecare clasă;
c) dacă elevul nu promovează evaluările sumative la cel
puțin 3 dintre disciplinele/modulele la care a optat pentru
evaluarea sumativă;
d) la recomandarea argumentată a comisiei.
(2) În urma întreruperii programului, elevul își continuă
studiile în clasa curentă.
Art. 11. — Reglementările procedurale privind promovarea a
2 ani de studii într-un an școlar în învățământul preuniversitar
sunt cuprinse în anexa care face parte integrantă din prezenta
metodologie.

ANEXĂ
la metodologie

REGLEMENTĂRI PROCEDURALE

privind promovarea a 2 ani de studii într-un an școlar în învățământul preuniversitar
1. Înscrierea
1.1. Cererea de înscriere în programul de parcurgere a 2 ani
de studii într-un an școlar, denumit în continuare program, se
depune de către părintele/tutorele legal al elevului, la unitatea de
învățământ la care este înscris elevul, în perioada 1 martie—
1 mai a anului școlar precedent celui de intrare în program.
1.2. Cererea de înscriere este analizată de consiliul de
administrație al unității de învățământ, care decide aprobarea
sau respingerea acesteia, în funcție de rezultatele școlare
obținute de elev până la depunerea cererii. Respingerea cererii
de înscriere din cauza rezultatelor școlare se poate face numai
dacă rezultatele școlare obținute până la depunerea cererii nu îi
mai permit elevului să obțină calificativele/mediile prevăzute la
art. 4 din Metodologia privind promovarea a 2 ani de studii întrun an școlar în învățământul preuniversitar.
1.3. După aprobarea cererii de înscriere, elevul va susține
un test transdisciplinar, care va avea în vedere evaluarea
competențelor dobândite în anul școlar precedent celui de
intrare în program. Testul va fi susținut până la sfârșitul anului
școlar în care a depus cererea de intrare în program.
1.4. După aprobarea cererii de înscriere, consiliul de
administrație solicită psihologului școlar, medicului școlar,
profesorului pentru învățământ primar/profesorului diriginte și,
după caz, cadrelor didactice care predau la clasa la care este
înscris elevul elaborarea și depunerea rapoartelor prevăzute la
pct. 2.2.
1.5. În situația în care unitatea de învățământ nu are medic
școlar, raportul prevăzut la pct. 2.2 lit. e) poate fi întocmit de

medicul de familie, caz în care demersurile pentru obținerea
raportului și depunerea lui la conducerea unității de învățământ
trebuie făcute de părintele/tutorele legal al elevului.
2. Avizarea intrării în program
2.1. Avizarea intrării elevului în program este realizată de
consiliul profesoral al unității de învățământ la care s-a depus
cererea, pe baza analizei dosarului personal și a rezultatelor
testului transdisciplinar.
2.2. Dosarul personal al elevului cuprinde:
a) portofoliul educațional al elevului, întocmit conform
legislației în vigoare;
b) raportul profesorului pentru învățământul primar/dirigintelui,
finalizat cu propunerea ăadmis”/ărespins”;
c) raportul fiecărui profesor al clasei, finalizat cu propunerea
ăadmis”/ărespins”, în cazul elevilor din învățământul gimnazial și
liceal;
d) raportul psihologului școlar privind capacitatea de
adaptare la parcurgerea a 2 ani de studii într-un an școlar și de
integrare într-o clasă cu elevi de vârstă mai mare, finalizat cu
propunerea ăadmis”/ărespins”;
e) raportul medicului școlar sau al medicului de familie privind
starea de sănătate și dezvoltarea fizică a elevului, finalizat cu
propunerea ăadmis”/ărespins”;
f) recomandări din partea unor persoane competente și
abilitate prin activitatea desfășurată, care să evidențieze realizări
de excepție ale elevului în domenii școlare sau extrașcolare.

14

MONITORUL OFICIAL AL ROMÂNIEI, PARTEA I, Nr. 736/19.X.2011

2.3. Consiliul profesoral al unității de învățământ decide
avizarea intrării în program pe baza dosarului depus și a
punctajului obținut la testul transdisciplinar, în termen de cel mult
5 zile de la încheierea anului școlar precedent celui de intrare în
program.
2.4. Avizul favorabil este dat de consiliul profesoral în situația
în care sunt îndeplinite simultan următoarele condiții:
a) există avizul favorabil al psihologului școlar;
b) există avizul favorabil al medicului școlar sau al medicului
de familie;
c) există avizul favorabil al profesorului pentru învățământ
primar/dirigintelui;
d) există avizul favorabil a cel puțin 50% dintre profesorii
clasei;
e) punctajul obținut la testul transdisciplinar este de cel puțin
80% din punctajul total al testului.
2.5. În cazul în care raportul psihologului școlar și/sau al
medicului școlar/medicului de familie se finalizează cu
propunerea ărespins”, se poate cere o altă opinie de la un
specialist agreat de către unitatea de învățământ/inspectoratul
școlar. Dacă a doua opinie coincide cu prima, dosarul este
respins.
2.6. Respingerea cererii de înscriere în program de către
consiliul profesoral nu poate fi contestată.
2.7. Avizarea înscrierii elevului în program, respectiv
respingerea cererii de înscriere în program se comunică familiei
și inspectoratului școlar în termen de 5 zile de la luarea deciziei
de către consiliul profesoral. În cazul respingerii cererii, în
comunicare se va include și motivarea deciziei.
2.8. În caz de respingere a cererii de înscriere, elevul nu
poate participa la program.
3. Monitorizarea procesului
3.1. Demararea procesului de parcurgere a 2 ani de studii
într-un an școlar este condiționată de o perioadă de monitorizare
de 7 săptămâni după începerea anului școlar, timp în care elevul
frecventează și cursurile clasei în care a fost repartizat pentru
cel de-al doilea an de studiu. Monitorizarea este realizată de
către comisia constituită la nivelul unității de învățământ.
3.2. În perioada de monitorizare sunt obligatorii organizarea
de evaluări la fiecare disciplină de studiu, precum și susținerea
unor teste specifice aplicate de către psihologul și/sau medicul
școlar.
3.3. În urma monitorizării elevului, comisia constituită în
unitatea de învățământ redactează un raport de monitorizare,
finalizat cu propunerea de avizare pentru începerea
programului, în care se consemnează toate rezultatele obținute
de către elev la evaluările și la testele specifice administrate.
4. Derularea programului
4.1. La începutul anului școlar, după avizarea începerii
programului, se stabilesc, de către unitatea de învățământ, prin
consultarea cu părintele/tutorele legal al elevului, următoarele:
a) listă bibliografică aferentă programelor de studiu la fiecare
disciplină/modul;
b) disciplinele/modulele la care se realizează evaluarea
periodică și evaluarea finală;
c) temele pentru referate, proiecte, rezolvări de probleme
etc.;
d) calendarul de prezentare a referatelor, proiectelor,
portofoliilor;
e) calendarul evaluărilor periodice și finale, pe discipline;
f) graficul consultațiilor/tutorialelor și al întâlnirilor cu
psihologul și cu medicul școlar;
g) orarul elevului, prin care se asigură frecventarea a cel
puțin 50% din cursurile școlare aferente anului curent și a
minimum 40% din cursurile școlare aferente celui de-al doilea an
de studiu.
4.2. Familia/tutorele legal și elevul pot solicita modificarea
programului, în baza unei cereri adresate consiliului profesoral
al unității de învățământ.

4.3. Elevul este obligat să se prezinte la cel puțin 50% din
orele prevăzute pentru anul curent și la cel puțin 40% din orele
celui de-al doilea an de studii. De asemenea, elevul este obligat
să se prezinte la cel puțin 75% din evaluările curente convenite.
Verificarea prezenței la cursuri și la evaluări se face de către
profesorul pentru învățământ primar/dirigintele clasei curente.
4.4. Psihologul școlar va monitoriza evoluția emoțională și
comportamentală a elevului pe toată durata programului.
5. Evaluarea elevilor
5.1. În program evaluarea elevilor se realizează prin evaluare
curentă și evaluare sumativă.
5.2. Evaluarea curentă se desfășoară pe parcursul anului
școlar, la cel puțin 50% din totalul disciplinelor clasei curente și
la cel puțin 40% din orele celui de-al doilea an de studiu, dar la
minimum 75% din totalul cumulat al disciplinelor celor două
clase.
5.3. Evaluarea sumativă se realizează pe parcursul anului
școlar, conform calendarului stabilit. În cazuri excepționale,
evaluarea sumativă se desfășoară în vacanțele prevăzute în
structura anului școlar.
5.4. Notele obținute la evaluările curente și sumative trebuie
să asigure posibilitatea încheierii mediilor la toate disciplinele
prevăzute în planul de învățământ, conform prevederilor
regulamentului de organizare și funcționare a unităților de
învățământ preuniversitar, pentru cei 2 ani de studii.
6. Completarea documentelor școlare
6.1. După avizarea începerii programului, elevul va fi
înregistrat în catalogul clasei curente și în catalogul clasei
corespunzătoare celui de-al doilea an de studiu, la rubrica
ăMențiuni” precizându-se că ăElevul parcurge programul de
promovare a 2 ani de studii într-un an școlar conform
prevederilor metodologiei aprobate prin Ordinul ministrului
educației, cercetării, tineretului și sportului nr. ”.
6.2. Notarea se face cu note/calificative, conform
prevederilor regulamentului de organizare și funcționare a
unităților de învățământ preuniversitar.
6.3. În cataloage se vor trece rezultatele evaluărilor curente,
la care se vor încheia medii, precum și rezultatele evaluărilor
sumative la disciplinele convenite, ca medii anuale. În rubricile
disciplinelor la care s-a realizat evaluarea sumativă se
precizează data evaluării.
6.4. Rezultatele școlare se validează conform prevederilor
regulamentului școlar și sunt trecute în registrul matricol, unde
se menționează parcurgerea programului, conform prevederilor
metodologiei aprobate prin ordinul ministrului educației,
cercetării, tineretului și sportului nr. ..., și data la care s-a validat
situația școlară în consiliul profesoral.
7. Dispoziții finale
7.1. Întreruperea procesului de promovare a 2 ani de studii
într-un an școlar se realizează în următoarele cazuri:
a) la cererea elevului sau a părinților/tutorelui legal al
elevului;
b) nepromovarea evaluărilor finale la cel puțin 3 dintre
disciplinele/modulele aferente semestrului I pentru fiecare clasă;
c) nepromovarea evaluărilor sumative la cel puțin 3 dintre
disciplinele/modulele pentru care a optat pentru evaluarea
sumativă;
d) la recomandarea argumentată a comisiei.
7.2. La întreruperea procesului de promovare a 2 ani de
studii într-un an școlar, elevul își continuă școlarizarea în
unitatea de învățământ și în clasa curentă. Pentru disciplinele
la care elevul nu a promovat evaluarea sumativă, situația
școlară se consideră neîncheiată.

MONITORUL OFICIAL AL ROMÂNIEI, PARTEA I, Nr. 736/19.X.2011

15

ACTE ALE CAMEREI AUDITORILOR
FINANCIARI DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
pentru modificarea și completarea Hotărârii Consiliului Camerei Auditorilor Financiari din România
nr. 164/2010 pentru adoptarea Normelor privind aprobarea auditorilor financiari și a firmelor
de audit din alte state membre ale Uniunii Europene și din terțe țări
În temeiul prevederilor:
— art. 6 alin. (3) și art. 12 din Ordonanța de urgență a Guvernului nr. 75/1999 privind activitatea de audit financiar,
republicată, cu modificările și completările ulterioare;
— art. 15 alin. (3) și art. 38 din Regulamentul de organizare și funcționare a Camerei Auditorilor Financiari din România,
aprobat prin Hotărârea Guvernului nr. 433/2011,
Consiliul Camerei Auditorilor Financiari din România, întrunit în ședința din data 25 august 2011, h o t ă r ă ș t e:
Art. I. — Hotărârea Consiliului Camerei Auditorilor Financiari
din România nr. 164/2010 pentru adoptarea Normelor privind
aprobarea auditorilor financiari și a firmelor de audit din alte state
membre ale Uniunii Europene și din terțe țări, publicată în
Monitorul Oficial al României, Partea I, nr. 762 din 16 noiembrie
2010, se modifică și se completează după cum urmează:
1. Titlul se modifică și va avea următorul cuprins:
ăH O T Ă R Â R E
pentru adoptarea Normelor privind aprobarea auditorilor
financiari și a firmelor de audit din alte state membre ale
Uniunii Europene sau aparținând Spațiului Economic
European ori Confederației Elveției și din terțe țări”
2. Articolul 1 se modifică și va avea următorul cuprins:
ăArt. 1. — Se adoptă Normele privind aprobarea auditorilor
financiari și a firmelor de audit din alte state membre ale Uniunii
Europene sau aparținând Spațiului Economic European ori
Confederației Elveției și din terțe țări, prevăzute în anexa care
face parte integrantă din prezenta hotărâre.”
3. Anexa se modifică și se completează după cum
urmează:
a) Titlul se modifică și va avea următorul cuprins:
ăN O R M E
privind aprobarea auditorilor financiari și a firmelor de
audit din alte state membre ale Uniunii Europene sau
aparținând Spațiului Economic European ori
Confederației Elveției și din terțe țări”

b) Titlul capitolului II se modifică și va avea următorul cuprins:
ăCAPITOLUL II
Aprobarea auditorilor financiari din alte state membre ale
Uniunii Europene sau aparținând Spațiului Economic
European ori Confederației Elveției”
c) La articolul 1, articolul 3, articolul 4 alineatul (1), articolul 4
alineatul (1) literele A.a), B.a), B.c) și B.d), articolul 5 alineatul (1)
literele c) și d), articolul 6 alineatul (1) litera b), litera c)
liniuța a 2-a și litera d), articolul 8 și articolul 12, după sintagma
ăstat/stat membru al Uniunii Europene sau statul membru, după
caz” se introduce textul: ăsau aparținând Spațiului Economic
European ori Confederației Elveției”.
d) La articolul 12, după alineatul (3) se introduc două noi
alineate, alineatele (4) și (5), cu următorul cuprins:
ă(4) Auditorii financiari dintr-un alt stat membru al Uniunii
Europene sau aparținând Spațiului Economic European ori
Confederației Elveției, pentru care există protocol privind
recunoașterea reciprocă a membrilor profesiei încheiat cu
organismul profesional din acel stat, vor respecta prevederile
protocolului respectiv.
(5) Auditorii financiari dintr-un alt stat membru al Uniunii
Europene sau aparținând Spațiului Economic European ori
Confederației Elveției, pentru care nu există protocol privind
recunoașterea reciprocă a membrilor profesiei încheiat cu
organismul profesional din statul respectiv, vor respecta
prevederile prezentei hotărâri.”
Art. II. — Departamentul de admitere, pregătire continuă și
stagiari va duce la îndeplinire prevederile prezentei hotărâri.
Art. III. — Prezenta hotărâre se comunică Consiliului pentru
Supraveghere Publică a Activității de Audit Statutar.
Art. IV. — Prezenta hotărâre se publică în Monitorul Oficial
al României, Partea I.

Președintele Camerei Auditorilor Financiari din România,
Horia Neamțu
București, 25 august 2011.
Nr. 243.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 736/19.X.2011 conține 16 pagini.

Prețul: 3,20 lei

&JUYDGY|526976]
ISSN 1453—4495

