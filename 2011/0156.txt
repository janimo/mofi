PARTEA I

Anul 179 (XXIII) — Nr. 156

Joi, 3 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE SENATULUI

18.

— Hotărâre privind completarea art. 66 alin. (2) din
Regulamentul Senatului, aprobat prin Hotărârea
Senatului nr. 28/2005 ................................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
8.

— Ordin al președintelui Autorității Naționale de
Reglementare în Domeniul Energiei privind
actualizarea valorilor-limită de tranzacționare a
certificatelor verzi, aplicabile pentru anul 2011 ..........

2

329/C. — Ordin al ministrului justiției pentru modificarea
Ordinului ministrului justiției nr. 1.842/C/2010 privind
actualizarea numărului locurilor vacante destinate
examenului de notar public pentru notarii stagiari și
soluționării cererilor de schimbare a sediilor birourilor
notariale în anul 2010 ................................................

3

ACTE ALE COMISIEI NAȚIONALE
A VALORILOR MOBILIARE
12.

— Ordin pentru aprobarea Regulamentului nr. 3/2011
privind Reglementările contabile conforme cu Directiva
a VII-a a Comunităților Economice Europene aplicabile
entităților autorizate, reglementate și supravegheate
de Comisia Națională a Valorilor Mobiliare ................

4–15

ACTE ALE COMISIEI DE SUPRAVEGHERE
A ASIGURĂRILOR
153.

— Decizie privind autorizarea funcționării ca broker de
asigurare a Societății Comerciale ARPEMIX —
CONSULT BROKER DE ASIGURARE — S.R.L. ......

16

2

MONITORUL OFICIAL AL ROMÂNIEI, PARTEA I, Nr. 156/3.III.2011

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind completarea art. 66 alin. (2)
din Regulamentul Senatului,
aprobat prin Hotărârea Senatului nr. 28/2005
În temeiul prevederilor art. 64 alin. (1) și ale art. 67 din Constituția României,
republicată,
Senatul adoptă prezenta hotărâre.
Articol unic. — La articolul 66 alineatul (2) din Regulamentul Senatului,
aprobat prin Hotărârea Senatului nr. 28/2005, publicată în Monitorul Oficial al
României, Partea I, nr. 948 din 25 octombrie 2005, cu modificările ulterioare, după
punctul XVI se introduce un nou punct, punctul XVII, cu următorul cuprins:
ăXVII. Comisia pentru afaceri europene.”
Această hotărâre a fost adoptată de Senat în ședința din 2 martie 2011, cu
respectarea prevederilor art. 76 alin. (1) din Constituția României, republicată.
p. PREȘEDINTELE SENATULUI,

IOAN CHELARU
București, 2 martie 2011.
Nr. 18.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind actualizarea valorilor-limită de tranzacționare a certificatelor verzi,
aplicabile pentru anul 2011
Având în vedere prevederile art. 11 alin. (1) și alin. (2) lit. a) din Legea energiei electrice nr. 13/2007, cu modificările și
completările ulterioare, ale art. 11 alin. (1)—(3), ale art. 12 alin. (2) și (3) din Legea nr. 220/2008 pentru stabilirea sistemului de
promovare a producerii energiei din surse regenerabile de energie, republicată, cu modificările și completările ulterioare,
în temeiul prevederilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Valorile de tranzacționare a certificatelor verzi pe
piața de certificate verzi pentru anul 2011 sunt următoarele:
a) valoarea minimă de 118,33 lei/certificat verde (respectiv
27,567 euro/certificat verde);
b) valoarea maximă de 241,04 lei/certificat verde (respectiv
56,155 euro/certificat verde).
Art. 2. — Contravaloarea certificatului verde neachiziționat
de furnizorii de energie electrică, în cazul neîndeplinirii cotei
obligatorii de achiziție de certificate verzi în anul 2011, este de
482,09 lei/certificat verde neachiziționat (respectiv 112,31 euro/
certificat verde neachiziționat).

Art. 3. — Societatea Comercială ăOPCOM” — S.A.,
Compania Națională de Transport al Energiei Electrice
ăTranselectrica” — S.A. București, producătorii de energie
electrică din surse regenerabile, furnizorii de energie electrică
și producătorii de energie electrică care au consumatori
racordați la barele centralei vor duce la îndeplinire prevederile
prezentului ordin.
Art. 4. — Entitățile organizatorice din cadrul Autorității
Naționale de Reglementare în Domeniul Energiei vor urmări
respectarea prevederilor prezentului ordin.
Art. 5. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius-Dan Plaveti
București, 18 februarie 2011.
Nr. 8.

3

MONITORUL OFICIAL AL ROMÂNIEI, PARTEA I, Nr. 156/3.III.2011
MINISTERUL JUSTIȚIEI

ORDIN
pentru modificarea Ordinului ministrului justiției nr. 1.842/C/2010
privind actualizarea numărului locurilor vacante destinate examenului de notar public
pentru notarii stagiari și soluționării cererilor de schimbare a sediilor birourilor notariale
în anul 2010
Având în vedere Adresa Uniunii Naționale a Notarilor Publici nr. 3.836 din 21 decembrie 2010, prin care s-a solicitat
modificarea Ordinului ministrului justiției nr. 1.842/C/2010 privind actualizarea numărului locurilor vacante destinate examenului de
notar public pentru notarii stagiari și soluționării cererilor de schimbare a sediilor birourilor notariale în anul 2010, cu modificările
ulterioare,
ținând seama de Decizia nr. 209 din 24 noiembrie 2010 a Colegiului Director al Camerei Notarilor Publici București, prin
care se constată că cei 2 candidați admiși, situați pe locurile 5 și 6 la examenul de notar stagiar, nu pot fi repartizați pe singurul
loc rămas vacant în municipiul București după repartizarea primilor 4 candidați, întrucât sunt la egalitate și au optat fiecare pentru
post în municipiul București,
văzând că prin Decizia nr. 209 din 24 noiembrie 2010 a Colegiului Director al Camerei Notarilor Publici București se
propune modificarea Ordinului ministrului justiției nr. 1.842/C/2010 privind actualizarea numărului locurilor vacante destinate
examenului de notar public pentru notarii stagiari și soluționării cererilor de schimbare a sediilor birourilor notariale în anul 2010,
cu modificările ulterioare,
luând în considerare Hotărârea Consiliului Uniunii Naționale a Notarilor Publici nr. 332 din 17 decembrie 2010 pentru
aprobarea propunerii Camerei Notarilor Publici București de înființare a încă unui loc vacant în municipiul București, la rubrica
numărului locurilor vacante destinate examenului de notar public pentru notarii stagiari pentru anul 2010,
în conformitate cu prevederile art. 2 alin. (2) și a art. 109 din Regulamentul de punere în aplicare a Legii notarilor publici
și a activității notariale nr. 36/1995, adoptat prin Ordinul ministrului justiției nr. 710/C/1995, cu modificările și completările ulterioare,
în temeiul art. 13 din Hotărârea Guvernului nr. 652/2009 privind organizarea și funcționarea Ministerului Justiției, cu
modificările și completările ulterioare,
ministrul justiției emite următorul ordin:
Art. 1. — Locul vacant de notar public, destinat
examenului de notar public pentru notarii stagiari, se preia
din circumscripția Judecătoriei Cornetu, localitatea Cornetu,
Camera Notarilor Publici București, în municipiul București,
Camera Notarilor Publici București.
Art. 2. — Ca urmare a preluării prevăzute la art. 1, se
modifică în mod corespunzător anexa nr. 4 la Ordinul
ministrului justiției nr. 1.842/C/2010 privind actualizarea
numărului locurilor vacante destinate examenului de notar

public pentru notarii stagiari și soluționării cererilor de
schimbare a sediilor birourilor notariale în anul 2010, publicat
în Monitorul Oficial al României, Partea I, nr. 559 din 9 august
2010, cu modificările ulterioare, conform anexei care face
parte integrantă din prezentul ordin.
Art. 3. — Celelalte dispoziții ale Ordinului ministrului
justiției nr. 1.842/C/2010, cu modificările ulterioare, se mențin.
Art. 4. — Prezentul ordin se publică în Monitorul Oficial al
României, Partea I.

p. Ministrul justiției,
Lidia Barac,
secretar de stat
București, 8 februarie 2011.
Nr. 329/C.
ANEXĂ

IV. Camera Notarilor Publici București

Nr.
crt.

Județul

Circumscripția
Judecătoriei

Localitatea

Numărul locurilor vacante
destinate
Nr. de locuri
Nr. de locuri
ocupate de
examenului de
soluționării
actualizate în
notari publici în notar public
cererilor de
anul 2010
funcție
pentru notarii
schimbări de
stagiari
sedii

Nr. notarilor publici suspendați

1. Mateescu A
2. Jipa Florina
3. Puiu Valeria
4. Teodorescu M
1. București
București
București
447(1)
433(2)
6
1
5. Popa Alina
6. Constantinescu Ariadna
7. Atănăsoaei Mihai
Total
447(1)
433(2)
6
1
7
.........................................................................................................................................................................................................
5. Ilfov
Cornetu
Cornetu
1
1(2)
0
—
—
.........................................................................................................................................................................................................
Total județ
51(1)
47(2)
3
—
1

4

MONITORUL OFICIAL AL ROMÂNIEI, PARTEA I, Nr. 156/3.III.2011

A C T E A L E C O M I S I E I N A Ț I O N A L E A VA L O R I L O R M O B I L I A R E
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 3/2011 privind Reglementările contabile
conforme cu Directiva a VII-a a Comunităților Economice Europene aplicabile entităților autorizate,
reglementate și supravegheate de Comisia Națională a Valorilor Mobiliare
În conformitate cu prevederile art. 1, 2 și ale art. 7 alin. (3) și (5) din Statutul Comisiei Naționale a Valorilor Mobiliare,
aprobat prin Ordonanța de urgență a Guvernului nr. 25/2002, aprobată cu modificări prin Legea nr. 514/2002, cu modificările și
completările ulterioare, și ale art. 4 alin. (3) din Legea contabilității nr. 82/1991, republicată,
Comisia Națională a Valorilor Mobiliare a hotărât, în ședința din data de 2 februarie 2011, emiterea următorului ordin:
Art. 1. — Se aprobă Regulamentul nr. 3/2011 privind
Reglementările contabile conforme cu Directiva a VII-a a
Comunităților Economice Europene aplicabile entităților
autorizate, reglementate și supravegheate de Comisia Națională
a Valorilor Mobiliare, prevăzut în anexa care face parte
integrantă din prezentul ordin.
Art. 2. — (1) Regulamentul menționat la art. 1 se aplică de
entitățile autorizate, reglementate și supravegheate de Comisia
Națională a Valorilor Mobiliare, prevăzute la art. 1 din acest
regulament.
(2) Administratorii, directorii economici, contabilii-șefi și orice
alte persoane care au obligația gestionării entităților aflate sub
incidența regulamentului prevăzut la art. 1 vor asigura măsurile
necesare pentru aplicarea corespunzătoare a acestuia. De
asemenea, aceste persoane răspund pentru adaptarea
programelor informatice utilizate la prelucrarea datelor financiarcontabile, precum și pentru exactitatea și realitatea datelor care
sunt prelucrate, respectiv înscrise în situațiile financiare anuale
consolidate.

Art. 3. — La data intrării în vigoare a prezentului ordin se
abrogă:
a) Ordinul Comisiei Naționale a Valorilor Mobiliare
nr. 74/2005 privind aprobarea Reglementărilor contabile
conforme cu Directiva a VII-a a Comunităților Economice
Europene aplicabile entităților autorizate, reglementate și
supravegheate de Comisia Națională a Valorilor Mobiliare,
publicat în Monitorul Oficial al României, Partea I, nr. 1.175 din
27 decembrie 2005;
b) orice alte dispoziții contrare prezentului ordin.
Art. 4. — (1) Prezentul ordin intră în vigoare începând cu
situațiile financiare aferente exercițiului financiar 2011.
(2) Regulamentul menționat la art. 1 se publică împreună cu
prezentul ordin în Monitorul Oficial al României, Partea I, în
Buletinul Comisiei Naționale a Valorilor Mobiliare și pe site-ul
Comisiei Naționale a Valorilor Mobiliare (www.cnvmr.ro).

Președintele Comisiei Naționale a Valorilor Mobiliare,
Gabriela Anghelache
București, 3 februarie 2011.
Nr. 12.

ANEXĂ

R E G U L A M E N T U L Nr. 3/2011

privind Reglementările contabile conforme cu Directiva a VII-a a Comunităților Economice Europene
aplicabile entităților autorizate, reglementate și supravegheate de Comisia Națională a Valorilor Mobiliare
CAPITOLUL I
Aria de aplicabilitate
Art. 1. — (1) Prezentul regulament prevede forma și
conținutul situațiilor financiare anuale consolidate, precum și
regulile de întocmire, aprobare, auditare și publicare a situațiilor
financiare anuale consolidate ale entităților autorizate,
reglementate și supravegheate de Comisia Națională a Valorilor
Mobiliare, denumită în continuare CNVM.
(2) Prezentul regulament se aplică de către următoarele
categorii de entități:
a) societăți de servicii de investiții financiare;
b) societăți de administrare a investițiilor;
c) organisme de plasament colectiv;

d) traderi;
e) consultanți de investiții;
f) Fondul de compensare a investitorilor;
g) operatori de piață/sistem;
h) depozitari centrali;
i) case de compensare;
j) contrapărți centrale;
k) alte entități nominalizate de CNVM prin acte normative.
Art. 2. — Prezentul regulament transpune Directiva a VII-a
a Comunităților Economice Europene 83/349/EEC din 13 iunie
1983 privind conturile consolidate, publicată în Jurnalul Oficial al
Uniunii Europene nr. L 193 din 18 iulie 1983, cu modificările și
completările ulterioare.

MONITORUL OFICIAL AL ROMÂNIEI, PARTEA I, Nr. 156/3.III.2011
CAPITOLUL II
Condiții pentru întocmirea situațiilor financiare anuale
consolidate
Art. 3. — O entitate trebuie să întocmească situații financiare
anuale consolidate și raport consolidat al administratorilor dacă
această entitate, denumită în continuare societate-mamă, face
parte dintr-un grup de entități și îndeplinește una dintre
următoarele condiții:
a) deține majoritatea drepturilor de vot ale acționarilor sau
asociaților într-o altă entitate, denumită în continuare filială;
b) este acționar sau asociat al unei entități și majoritatea
membrilor consiliului de administrație, directorii, respectiv
membrii directoratului și ai consiliului de supraveghere ai entității
în cauză (filială) care au îndeplinit aceste funcții în cursul
exercițiului financiar, în cursul exercițiului financiar precedent și
până în momentul întocmirii situațiilor financiare anuale
consolidate, au fost numiți doar ca rezultat al exercitării
drepturilor sale de vot;
c) este acționar sau asociat al unei filiale și deține singură
controlul asupra majorității drepturilor de vot ale acționarilor ori
asociaților acelei filiale, ca urmare a unui acord încheiat cu alți
acționari sau asociați;
d) este acționar sau asociat al unei filiale și are dreptul de a
exercita o influență dominantă asupra acelei filiale, în temeiul
unui contract încheiat cu entitatea în cauză ori al unei clauze din
actul constitutiv sau statut, dacă legislația aplicabilă filialei
permite astfel de contracte ori clauze;
e) societatea-mamă deține puterea de a exercita sau
exercită efectiv o influență dominantă ori control asupra unei
filiale;
f) este acționar sau asociat al unei filiale și are dreptul de a
numi ori revoca majoritatea membrilor consiliului de
administrație, directorii, respectiv membrii directoratului și ai
consiliului de supraveghere ai acelei filiale;
g) societatea-mamă și filiala sunt conduse pe o bază
unificată de către societatea-mamă.
Art. 4. — Cu respectarea prevederilor art. 3—20, o entitate
care este constituită în conformitate cu legea română are
obligația întocmirii de situații financiare anuale consolidate dacă:
a) entitatea în cauză și una sau mai multe entități cu care nu
are legături în înțelesul art. 3 sunt conduse împreună, în temeiul
unui contract încheiat cu entitatea în cauză sau al unei clauze
din actul constitutiv ori statut; sau
b) membrii consiliului de administrație, directorii, respectiv
membrii directoratului și ai consiliului de supraveghere ai entității
în cauză și ai uneia sau mai multor entități cu care nu are
legături în înțelesul art. 3 sunt în cea mai mare parte aceleași
persoane în funcție în cursul exercițiului financiar și până la
întocmirea situațiilor financiare anuale consolidate.
Art. 5. — În înțelesul prezentului regulament, filiala reprezintă
o entitate aflată sub controlul altei entități, denumită societatemamă.
Art. 6. — O societate-mamă și filialele acesteia reprezintă un
grup de entități.
Art. 7. — (1) În înțelesul prezentului regulament, entitățile
între care există relațiile prevăzute la art. 3, precum și celelalte
entități care au relații similare cu una dintre entitățile menționate
anterior sunt entități afiliate.
(2) În înțelesul prezentului regulament, o parte afiliată este o
persoană sau o entitate care este afiliată entității care pregătește
situațiile sale financiare (denumită în continuare entitate
raportoare).
A. O persoană sau un membru apropiat al familiei persoanei
este afiliat unei entități raportoare dacă persoana respectivă:
1. deține controlul sau controlul comun asupra entității
raportoare;

5

2. are o influență semnificativă asupra entității raportoare;
sau
3. face parte din personalul-cheie din conducerea entității
raportoare sau dintre conducerea unei societăți-mamă a entității
raportoare.
B. O entitate este afiliată unei entități raportoare dacă
satisface una dintre următoarele condiții:
1. entitatea și entitatea raportoare fac parte din același grup
(ceea ce înseamnă că fiecare societate-mamă, filială sau filialămembră este afiliată celorlalte entități);
2. o entitate este o entitate asociată sau o asociere în
participație a celeilalte entități (sau o entitate asociată ori o
asociere în participație a unei entități membre a unui grup din
care face parte și cealaltă entitate);
3. ambele entități sunt asocieri în participație ale aceleiași
părți terțe;
4. o entitate este o asociere în participație a unei terțe părți,
iar cealaltă entitate este o entitate asociată părții terțe;
5. entitatea are un plan de beneficii postangajare în beneficiul
angajaților entității raportoare sau ai unei entități afiliate entității
raportoare. Dacă entitatea raportoare în sine are un asemenea
plan, angajatorii care finanțează planul sunt, de asemenea,
afiliați entității raportoare;
6. entitatea este controlată sau controlată în comun de către
o persoană definită la pct. A;
7. o persoană identificată la punctul A.1. are o influență
semnificativă asupra entității sau face parte din personalul-cheie
din cadrul conducerii entității (sau din cadrul conducerii unei
societăți-mamă a entității).
O asociere în participație este o înțelegere contractuală prin
care două sau mai multe părți întreprind o activitate economică
supusă controlului comun.
O tranzacție cu o parte afiliată reprezintă un transfer de
resurse, servicii sau obligații între o entitate raportoare și o parte
afiliată, indiferent dacă se percepe ori nu un preț.
Personalul-cheie din conducere reprezintă acele persoane
care au autoritatea și responsabilitatea de a planifica, conduce
și controla activitățile entității, în mod direct sau indirect,
incluzând oricare director (executiv ori altfel) al entității.
Membrii apropiați ai familiei persoanei reprezintă acei
membri ai familiei de la care se poate aștepta să influențeze sau
să fie influențați de acea persoană în relația lor cu entitatea.
Aceștia pot include:
a) copiii, soția sau partenerul de viață ai persoanei
respective;
b) copiii soției sau ai partenerului de viață al persoanei
respective; și
c) persoanele aflate în întreținerea persoanei respective sau
a soției ori partenerului de viață al acestei persoane.
Compensarea include toate beneficiile angajaților. Beneficiile
angajaților reprezintă toate formele de contraprestații plătite, de
plată sau oferite de către entitate ori în numele entității în
schimbul serviciilor aduse entității. Aceasta include, de
asemenea, și contraprestațiile plătite în numele unei societățimamă a entității în legătură cu entitatea.
Contraprestația include:
— beneficiile angajaților pe termen scurt, cum ar fi plățile
săptămânale, salariile și contribuțiile sociale, concediul anual
plătit și concediul medical plătit, participarea la profit și primele
(dacă se plătesc în decursul a 12 luni de la sfârșitul perioadei),
precum și beneficiile nemonetare (cum ar fi: asistență medicală,
cazarea, autoturismele, precum și bunurile și serviciile gratuite
sau subvenționate) pentru angajații actuali;
— beneficiile postangajare, cum ar fi pensiile, alte beneficii
de pensionare, asigurări de viață postangajare și asistență
medicală postangajare;

6

MONITORUL OFICIAL AL ROMÂNIEI, PARTEA I, Nr. 156/3.III.2011

— alte beneficii pe termen lung ale angajaților, care includ
zile de concediu pentru vechime, concediu de studii, jubilee sau
alte beneficii care decurg din vechime, beneficii-plăți pentru
invaliditate pe termen lung și, dacă acestea nu sunt plătite
integral în decurs de 12 luni de la sfârșitul perioadei, participări
la profit, prime și compensări amânate;
— beneficii pentru terminarea contractului de muncă; și
— plata pe bază de acțiuni.
Controlul reprezintă capacitatea de a controla politicile
financiare și de exploatare ale unei entități pentru a obține
beneficii din activitățile acesteia.
Controlul comun reprezintă controlul partajat, convenit prin
contract, al unei activități economice.
Influență semnificativă este capacitatea de a participa la
luarea deciziilor privind politicile financiare și de exploatare ale
unei entități, fără a exercita un control asupra lor. Influența
semnificativă poate fi dobândită prin participare la capital, prin
statut sau prin contract.
(3) În înțelesul prezentului regulament, următoarele categorii
nu sunt părți afiliate:
— două entități, doar pentru că au în comun un director sau
un alt membru al personalului-cheie din cadrul conducerii ori
pentru că un membru din personalul-cheie din cadrul conducerii
uneia dintre entități are o influență semnificativă asupra celeilalte
entități;
— 2 asociați, doar pentru că exercită controlul în comun
asupra unei asocieri în participație;
— finanțatorii, sindicatele, serviciile publice, precum și
departamentele și agențiile guvernamentale care nu
controlează, nu controlează în comun și nici nu au o influență
semnificativă asupra entității raportoare;
doar în virtutea relațiilor obișnuite pe care le au cu o entitate
(deși acestea pot să afecteze libertatea de acțiune a entității sau
să participe la procesul de luare a deciziilor acesteia);
— un client, un furnizor, un francizor, un distribuitor sau un
agent general cu care entitatea desfășoară un volum
semnificativ de tranzacții, numai în virtutea dependenței
economice rezultate.
(4) În definiția părții afiliate, o entitate asociată include filialele
entității asociate, iar o asociere în participație include filialele
asocierii în participație. Prin urmare, o filială a unei entități
asociate și investitorul care are o influență semnificativă asupra
entității asociate sunt, de exemplu, afiliați.
(5) Atunci când se evaluează dacă o entitate deține control,
control comun sau influență semnificativă, sunt luate în
considerare și drepturile de vot potențiale. Acestea sunt aferente
unor instrumente care au potențialul, dacă sunt exercitate sau
convertite, să îi confere deținătorului putere de vot adițională ori
să reducă puterea de vot a altei părți, cu privire la politicile
financiare și operaționale ale unei alte entități. Cu ocazia acestei
evaluări nu sunt luate în calcul nici intenția conducerii entității
care deține aceste drepturi de vot potențiale și nici capacitatea
financiară a acesteia de a exercita sau de a converti acele
drepturi.
Art. 8. — Referitor la drepturile aferente societăților-mamă,
se aplică prevederile art. 9—11 și art. 12 alin. (2).
Art. 9. — Pentru aplicarea prevederilor art. 3 lit. a), b), c), f)
și g), drepturile de vot și drepturile de numire sau de revocare
ale oricărei alte filiale, precum și cele ale oricărei persoane care
acționează în nume propriu, dar în contul societății-mamă sau al
altei filiale, trebuie adăugate la cele ale societății-mamă.
Art. 10. — Pentru aplicarea prevederilor art. 3 lit. a), b), c), f)
și g), în scopul determinării drepturilor societății-mamă,
drepturile sale vor fi reduse cu drepturile:
a) atribuite acțiunilor deținute în contul unei persoane care
nu este nici societatea-mamă, nici o filială a acesteia; sau
b) atribuite acțiunilor deținute drept garanții, cu condiția ca
drepturile în cauză să fie exercitate în conformitate cu

instrucțiunile primite sau să fie deținute pentru acordarea unor
împrumuturi ca parte a activităților obișnuite, cu condiția ca
drepturile de vot să fie exercitate în contul persoanei care oferă
garanția.
Art. 11. — Pentru aplicarea prevederilor art. 3 lit. a), b) și c),
numărul total al drepturilor sale de vot în filială trebuie redus cu
numărul drepturilor de vot aferente acțiunilor proprii deținute de
aceasta, de către o filială a acesteia sau de către o persoană
care acționează în nume propriu, dar în contul acelor entități.
Art. 12. — (1) Cu respectarea prevederilor art. 21—24, o
societate-mamă și toate filialele sale trebuie consolidate,
indiferent de locul unde sunt situate sediile lor sociale.
(2) În aplicarea alin. (1), orice filială a unei filiale se consideră
filială a societății-mamă care este societatea-mamă a entității
care urmează să fie consolidată.
Art. 13. — (1) O societate-mamă este scutită de la întocmirea
situațiilor financiare anuale consolidate dacă, la data bilanțului
său, entitățile care urmează să fie consolidate nu depășesc
împreună, pe baza celor mai recente situații financiare anuale
ale acestora, limitele a două dintre următoarele 3 criterii:
— total active: 17.520.000 euro;
— cifra de afaceri netă: 35.040.000 euro;
— număr mediu de salariați în cursul exercițiului financiar:
250.
(2) Criteriile de mărime prevăzute la alin. (1) se determină
înainte de compensarea prevăzută la art. 36 și eliminarea de la
art. 43 lit. a) și b).
(3) Atunci când la data bilanțului societății-mamă entitățile
care urmează să fie consolidate depășesc sau încetează să mai
depășească limitele a două dintre cele 3 criterii prevăzute la
alin. (1), acest fapt afectează aplicarea derogării prevăzute la
acel alineat numai dacă acest lucru are loc în două exerciții
financiare consecutive.
Art. 14. — Excepția prevăzută la art. 13 alin. (1) nu se aplică
dacă una dintre filialele care urmează să fie consolidate este o
entitate ale cărei valori mobiliare sunt admise la tranzacționare
pe o piață reglementată, în conformitate cu legislația în vigoare
privind piața de capital.
Art. 15. — Cu respectarea prevederilor art. 13 și 14, o
societate-mamă este exceptată de la obligația elaborării
situațiilor financiare anuale consolidate atunci când ea însăși
este o filială, iar propria sa societate-mamă este înființată în
conformitate cu legea română sau cu legea unui stat membru al
Uniunii Europene, în unul din următoarele două cazuri:
a) societatea-mamă în cauză deține toate acțiunile entității
exceptate. În acest sens, nu se iau în considerare acțiunile la
entitatea exceptată, deținute de membrii consiliului de
administrație, directorii, respectiv membrii directoratului și ai
consiliului de supraveghere, în temeiul unei obligații legale sau
prevăzute în actul constitutiv ori statut; sau
b) dacă societatea-mamă în cauză deține 90% sau mai mult
din acțiunile entității exceptate, iar restul acționarilor ori
asociaților entității în cauză au aprobat exceptarea.
Art. 16. — Exceptarea prevăzută la art. 15 este condiționată
de îndeplinirea cumulativă a următoarelor condiții:
a) entitatea exceptată și, cu respectarea prevederilor
art. 21—24, toate filialele sale trebuie consolidate în situațiile
financiare anuale ale unui grup mai mare de entități, a cărui
societate-mamă este constituită în conformitate cu legea
română sau cu legea unui stat membru al Uniunii Europene;
b)
— situațiile financiare anuale consolidate și raportul
consolidat al administratorilor ale grupului mai mare de entități
trebuie întocmite de societatea-mamă a grupului în cauză și
auditate, în conformitate cu prevederile legale sub incidența
cărora intră societatea-mamă a grupului mai mare de entități,
potrivit prezentului regulament;

MONITORUL OFICIAL AL ROMÂNIEI, PARTEA I, Nr. 156/3.III.2011
— situațiile financiare anuale consolidate, raportul
administratorilor și raportul persoanei responsabile cu auditarea
acelor situații financiare trebuie publicate pentru entitatea
exceptată conform prevederilor legale în vigoare;
c) notele explicative la situațiile financiare anuale ale entității
exceptate trebuie să prezinte:
— denumirea și sediul social ale societății-mamă care
întocmește situații financiare anuale consolidate; și
— exceptarea de la obligația de a întocmi situații financiare
anuale consolidate și raport consolidat al administratorilor.
Art. 17. — Cu respectarea prevederilor art. 13 și 14, o
societate-mamă este exceptată de la obligația elaborării
situațiilor financiare anuale consolidate atunci când ea însăși
este o filială, iar propria sa societate-mamă nu este înființată în
conformitate cu legea unui stat membru, dacă sunt îndeplinite
toate condițiile următoare:
a) entitatea exceptată, cu respectarea prevederilor art. 21—
24, și toate filialele sale trebuie consolidate în situațiile financiare
anuale ale unui grup mai mare de entități, a cărui societatemamă nu este constituită în conformitate cu legea unui stat
membru;
b)
— situațiile financiare anuale consolidate și raportul
consolidat al administratorilor ale grupului mai mare de entități
trebuie întocmite în conformitate cu prezentele reglementări;
— situațiile financiare anuale consolidate ale grupului mai
mare de entități trebuie auditate în conformitate cu prevederile
legale ale statului sub incidența căruia se află grupul mai mare
de entități.
Art. 18. — (1) Exceptarea prevăzută la art. 15 și 16 este
condiționată de furnizarea de informații suplimentare, în
conformitate cu prevederile prezentului regulament, în cuprinsul
situațiilor financiare consolidate menționate la art. 16 lit. a) sau
în notele explicative la acestea, dacă informațiile în cauză sunt
solicitate entităților care sunt constituite în conformitate cu legea
statului român și care au obligația întocmirii de situații financiare
consolidate și se află în aceeași situație.
(2) Exceptarea prevăzută la art. 15 este condiționată de
publicarea în notele explicative anexate la situațiile financiare
consolidate prevăzute la art. 16 lit. a) sau la situațiile financiare
anuale ale entității exonerate a tuturor ori a unora dintre
următoarele informații privind grupul de entități a cărui societatemamă este exonerată de obligația de a întocmi situații financiare
consolidate:
— cuantumul activelor imobilizate;
— cuantumul net al cifrei de afaceri;
— rezultatul exercițiului financiar și cuantumul capitalurilor
proprii;
— numărul mediu de salariați în cursul exercițiului financiar.
Art. 19. — Excepția prevăzută la art. 15 nu se aplică
societăților-mamă ale căror valori mobiliare sunt admise la
tranzacționare pe o piață reglementată, în conformitate cu
legislația în vigoare privind piața de capital.
Art. 20. — Nu se va aplica exceptarea prevăzută la art. 15,
16 și 19 în măsura în care elaborarea de situații financiare
anuale consolidate este cerută pentru informarea salariaților sau
a reprezentanților lor ori de către o autoritate administrativă sau
judiciară pentru propria sa informare.
Art. 21. — O entitate poate fi exclusă de la consolidare în
cazul în care includerea sa nu este semnificativă pentru scopul
oferirii unei imagini fidele a activelor, datoriilor, poziției financiare
și a profitului sau pierderii entităților incluse în aceste situații
financiare, considerate ca un tot unitar.
Art. 22. — Dacă două sau mai multe entități îndeplinesc
cerința de la art. 21, acestea trebuie totuși să fie incluse în
situațiile financiare anuale consolidate dacă, considerate ca un

7

tot unitar, acestea sunt semnificative pentru scopul furnizării unei
imagini fidele în sensul prevederilor art. 28.
Art. 23. — Cu respectarea prevederilor art. 13, orice
societate-mamă care se află sub incidența dreptului intern al
unui stat membru și care are numai filiale nesemnificative în
sensul prevederilor art. 28 atât individual, cât și în ansamblu
este exonerată de obligația impusă la art. 3.
Art. 24. — În plus, o entitate poate să nu fie inclusă în
situațiile financiare consolidate dacă:
a) restricții severe pe termen lung împiedică exercitarea de
către societatea-mamă a drepturilor sale asupra activelor sau
managementului acestei entități; sau
b) informațiile necesare pentru elaborarea situațiilor
financiare anuale consolidate se pot obține numai cu costuri sau
întârzieri nejustificate; sau
c) acțiunile la entitatea în cauză sunt deținute exclusiv în
vederea vânzării ulterioare a acestora.
CAPITOLUL III
Întocmirea situațiilor financiare anuale consolidate
Art. 25. — (1) Situațiile financiare anuale consolidate cuprind
bilanțul consolidat, contul de profit și pierdere consolidat și
notele explicative la situațiile financiare anuale consolidate.
Aceste documente constituie un tot unitar.
(2) Potrivit legii contabilității, situațiile financiare anuale
consolidate trebuie însoțite de o declarație scrisă de asumare a
răspunderii conducerii societății-mamă pentru întocmirea
situațiilor financiare anuale consolidate potrivit prezentului
regulament. Informațiile cuprinse în acea declarație sunt cele
prevăzute de legea contabilității.
Art. 26. — CNVM poate solicita încorporarea în cadrul
situațiilor financiare anuale consolidate și a altor documente în
afara celor prevăzute de art. 25.
Art. 27. — Situațiile financiare anuale consolidate se
întocmesc în mod clar și în concordanță cu prevederile
prezentului regulament.
Art. 28. — Situațiile financiare anuale consolidate oferă o
imagine fidelă a activelor, datoriilor, poziției financiare și a
profitului sau pierderii entităților incluse în aceste situații
financiare, considerate ca un tot unitar.
Art. 29. — Dacă aplicarea prevederilor prezentului
regulament nu este suficientă pentru a oferi o imagine fidelă în
înțelesul art. 28, în notele explicative la situațiile financiare
anuale consolidate trebuie prezentate informații suplimentare.
Art. 30. — Dacă, în cazuri excepționale, aplicarea uneia din
prevederile prezentului regulament nu corespunde cerinței de
furnizare a unei imagini fidele, în conformitate cu prevederile
art. 28, se va face abatere de la aceste prevederi în vederea
oferirii unei imagini fidele, în înțelesul art. 28. Orice astfel de
abatere trebuie prezentată în notele explicative la situațiile
financiare anuale consolidate, împreună cu o explicație a
motivelor sale și o prezentare a efectelor abaterii asupra
activelor, datoriilor, poziției financiare și a profitului sau pierderii.
Art. 31. — CNVM poate solicita prezentarea în situațiile
financiare anuale consolidate a unor informații suplimentare față
de cele care trebuie să fie prezentate în concordanță cu
prezentul regulament.
Art. 32. — Prevederile secțiunii 3 ăForma și conținutul
situațiilor financiare anuale” a cap. II din Reglementările
contabile conforme cu Directiva a IV-a a Comunităților
Economice Europene aplicabile entităților autorizate,
reglementate și supravegheate de Comisia Națională a Valorilor
Mobiliare, se aplică în ceea ce privește formatul situațiilor
financiare anuale consolidate, cu respectarea prevederilor din
prezentul regulament și luând în considerare ajustările esențiale
care rezultă din caracteristicile proprii situațiilor financiare anuale
consolidate, în raport cu situațiile financiare anuale.

8

MONITORUL OFICIAL AL ROMÂNIEI, PARTEA I, Nr. 156/3.III.2011

Art. 33. — Formatul bilanțului consolidat și al contului de
profit și pierdere consolidat este prevăzut la cap. VIII.
Proceduri de consolidare
A. Bilanțul consolidat

Art. 34. — Activele și datoriile entităților incluse în consolidare
se încorporează în totalitate în bilanțul consolidat, prin
însumarea elementelor similare.
Art. 35. — Stocurile pot fi prezentate ca un singur element în
situațiile financiare anuale consolidate, dacă există circumstanțe
speciale care ar putea determina cheltuieli nejustificate.
Art. 36. — (1) Valorile contabile ale acțiunilor în capitalul
entităților incluse în consolidare se compensează cu proporția
pe care o reprezintă în capitalul și rezervele acestor entități,
astfel:
a) compensările se efectuează pe baza valorilor contabile
ale activelor și datoriilor identificabile la data achiziției acțiunilor
sau, în cazul în care achiziția are loc în două sau mai multe
etape, la data la care entitatea a devenit o filială.
În înțelesul prezentelor reglementări, data achiziției
reprezintă data la care controlul asupra activelor nete sau
operațiunilor entității achiziționate este transferat efectiv către
dobânditor;
b) în condițiile în care nu se pot stabili valorile prevăzute la
lit. a), compensarea se efectuează pe baza valorilor contabile
existente la data la care entitățile în cauză sunt incluse în
consolidare pentru prima dată. Diferențele rezultate din
asemenea compensări se înregistrează, în măsura în care este
posibil, direct la acele elemente din bilanțul consolidat care au
valori superioare sau inferioare valorilor lor contabile;
c) orice diferență rezultată ca urmare a aplicării lit. a) sau
rămasă după aplicarea lit. b) se prezintă ca un element separat
în bilanțul consolidat, astfel:
— diferența pozitivă se prezintă la elementul ăFond comercial
pozitiv”;
— diferența negativă se prezintă la elementul ăFond
comercial negativ”.
(2) Elementele menționate la alin. (1) lit. c), metodele utilizate
și orice modificări semnificative față de exercițiul financiar
precedent trebuie explicate în notele explicative la situațiile
financiare anuale consolidate.
Art. 37. — Prevederile art. 36 nu se aplică acțiunilor în
capitalul societății-mamă deținute fie de entitatea în cauză, fie de
o altă entitate inclusă în consolidare. În situațiile financiare
anuale consolidate aceste acțiuni se tratează ca acțiuni proprii,
în concordanță cu Reglementările contabile conforme cu
Directiva a IV-a a Comunităților Economice Europene aplicabile
entităților autorizate, reglementate și supravegheate de Comisia
Națională a Valorilor Mobiliare.
Art. 38. — (1) Suma atribuibilă acțiunilor în filialele incluse în
consolidare, deținute de alte persoane decât entitățile incluse în
consolidare, se prezintă separat în bilanțul consolidat, la
elementul ăInterese care nu controlează”.
(2) Interesele care nu controlează trebuie prezentate în
bilanțul consolidat în capitalurile proprii, separat de capitalurile
proprii ale societății-mamă.
B. Contul de profit și pierdere consolidat

Art. 39. — Veniturile și cheltuielile entităților incluse în
consolidare se încorporează în totalitate în contul de profit și
pierdere consolidat, prin însumarea elementelor similare.
Art. 40. — Suma oricărui profit sau oricărei pierderi atribuibilă
acțiunilor în filialele incluse în consolidare, deținute de alte
persoane decât entitățile incluse în consolidare, se prezintă
separat în contul de profit și pierdere consolidat, la elementul
ăProfitul sau pierderea exercițiului financiar aferent(ă) intereselor
care nu controlează”.

C. Prevederi comune bilanțului consolidat și contului de profit
și pierdere consolidat

Art. 41. — Metodele de consolidare trebuie aplicate în mod
consecvent de la un exercițiu financiar la altul.
Art. 42. — Abateri de la prevederile art. 41 se pot face în
cazuri excepționale. Orice asemenea abateri precum și motivele
acestora trebuie prezentate în notele explicative la situațiile
financiare anuale consolidate, împreună cu o evaluare a
efectelor abaterilor asupra activelor, datoriilor, poziției financiare
și a profitului sau pierderii entităților incluse în consolidare,
considerate ca un tot unitar.
Art. 43. — Situațiile financiare anuale consolidate prezintă
activele, datoriile, poziția financiară și profiturile sau pierderile
entităților incluse în consolidare ca și cum acestea ar fi o singură
entitate. În special:
a) datoriile și creanțele dintre entitățile incluse în consolidare
se elimină din situațiile financiare anuale consolidate;
b) veniturile și cheltuielile aferente tranzacțiilor dintre entitățile
incluse în consolidare se elimină din situațiile financiare anuale
consolidate;
c) dacă profiturile și pierderile rezultate din tranzacțiile
efectuate între entitățile incluse în consolidare sunt luate în
calcul la determinarea valorii contabile a activelor, acestea se
elimină din situațiile financiare anuale consolidate.
De asemenea, dividendele interne sunt eliminate în totalitate.
Art. 44. — Derogări de la prevederile art. 43 sunt permise
dacă sumele în cauză nu sunt semnificative în înțelesul art. 28.
Art. 45. — Situațiile financiare anuale consolidate se
întocmesc la aceeași dată ca și situațiile financiare anuale ale
societății-mamă.
Art. 46. — Situațiile financiare anuale consolidate pot fi
întocmite la o altă dată, pentru a se ține cont de data închiderii
exercițiului financiar al celor mai multe sau al celor mai
importante dintre entitățile incluse în consolidare. Dacă se aplică
această derogare, acest lucru, precum și motivele care au
determinat-o trebuie prezentate în notele explicative anexate la
situațiile financiare anuale consolidate. Totodată, notele
explicative trebuie să conțină informații cu privire la patrimoniul,
situația financiară sau rezultatul exercițiului financiar ale unei
entități cuprinse în consolidarea intervenită între data închiderii
exercițiului financiar al acestei entități și data întocmirii situațiilor
financiare anuale consolidate.
Art. 47. — (1) Atunci când situațiile financiare anuale ale unei
filiale, folosite la întocmirea situațiilor financiare anuale
consolidate, sunt întocmite la o dată de raportare diferită de cea
a societății-mamă, trebuie făcute ajustări ca urmare a efectelor
tranzacțiilor sau evenimentelor semnificative care au loc între
acea dată și data situațiilor financiare anuale ale societățiimamă. Într-un astfel de caz, activele și datoriile filialei străine
sunt convertite la cursul de schimb de la data bilanțului acelei
filiale. Sunt făcute ajustări pentru schimbări semnificative în
cursurile de schimb, intervenite până la data bilanțului entității
raportoare.
(2) Diferența dintre data de raportare a filialei și data de
raportare a societății-mamă nu trebuie să fie mai mare de 3 luni.
Lungimea perioadelor de raportare și orice diferențe între datele
de raportare trebuie să fie aceleași de la o perioadă la alta.
Art. 48. — (1) Situațiile financiare anuale ale societăților
nerezidente sunt convertite după metoda cursului de închidere.
Această metodă presupune:
a) în bilanț:
— exprimarea posturilor din bilanț, cu excepția capitalurilor
proprii, la cursul de închidere;
— exprimarea capitalurilor proprii la cursul istoric;
— înscrierea, ca element distinct al capitalurilor proprii, a
unei rezerve din conversie, ce corespunde diferenței dintre
capitalurile proprii la cursul de închidere și capitalurile proprii la

MONITORUL OFICIAL AL ROMÂNIEI, PARTEA I, Nr. 156/3.III.2011
cursul istoric, precum și diferenței dintre rezultatul determinat în
funcție de cursul mediu sau cursul de schimb de la data
tranzacțiilor și rezultatul la cursul de închidere.
Rezerva din conversie înscrisă în bilanț este repartizată între
societatea-mamă și interesele care nu controlează;
b) în contul de profit și pierdere — exprimarea veniturilor și
a cheltuielilor la cursul mediu. Când acesta fluctuează
semnificativ, veniturile și cheltuielile vor fi exprimate la cursurile
de schimb de la data tranzacțiilor.
(2) Cursul de închidere este cursul de schimb de la data
întocmirii bilanțului.
Art. 49. — Dacă data bilanțului entității de consolidat precedă
data bilanțului consolidat cu mai mult de 3 luni, entitatea în
cauză este consolidată pe baza unor situații financiare
interimare întocmite la data bilanțului consolidat.
Art. 50. — În cazul în care componența entităților incluse în
consolidare s-a modificat semnificativ în cursul exercițiului
financiar, situațiile financiare anuale consolidate trebuie să
cuprindă informații care să permită comparația seturilor
succesive de situații financiare anuale consolidate.
Art. 51. — Activele și datoriile care urmează să fie cuprinse
în situațiile financiare anuale consolidate se evaluează prin
metode uniforme și potrivit secțiunii 4 ăPrincipii contabile și reguli
de evaluare”, subsecțiunea 3 ăReguli de evaluare” a cap. II din
Reglementările contabile conforme cu Directiva a IV-a a
Comunităților Economice Europene aplicabile entităților
autorizate, reglementate și supravegheate de Comisia Națională
a Valorilor Mobiliare.
Art. 52. — O societate-mamă care întocmește situații
financiare anuale consolidate trebuie să aplice aceleași metode
de evaluare ca și pentru situațiile financiare anuale proprii.
Art. 53. — (1) Dacă activele și datoriile care urmează să fie
cuprinse în situațiile financiare anuale consolidate au fost
evaluate de entitățile incluse în consolidare prin metode diferite
de cele utilizate pentru consolidare, acestea trebuie evaluate din
nou, conform metodelor utilizate pentru consolidare, cu excepția
cazului în care rezultatele acestei noi evaluări nu sunt
semnificative în înțelesul art. 28.
(2) Abateri de la acest principiu sunt permise în cazuri
excepționale. Orice astfel de abateri și motivele care le-au
determinat se prezintă în notele explicative.
Art. 54. — În bilanțul consolidat și în contul de profit și
pierdere consolidat trebuie să se țină seama de orice diferență
care a avut loc cu ocazia consolidării între cheltuielile cu
impozitul aferent exercițiului financiar și exercițiilor financiare
precedente și suma impozitului plătit sau de plătit pentru aceste
exerciții, în măsura în care, în viitorul previzibil, este probabil să
apară o cheltuială efectivă cu impozitul pentru una dintre
entitățile incluse în consolidare.
Art. 55. — Dacă activele care urmează să fie cuprinse în
situațiile financiare anuale consolidate au făcut obiectul unor
ajustări excepționale de valoare exclusiv în scop fiscal, acestea
se încorporează în situațiile financiare anuale consolidate numai
după eliminarea ajustărilor respective.
Art. 56. — (1) Un element separat, așa cum este definit la
art. 36 alin. (1) lit. c), care corespunde unui fond comercial
pozitiv, se tratează conform regulilor prevăzute în
Reglementările contabile conforme cu Directiva a IV-a a
Comunităților Economice Europene aplicabile entităților
autorizate, reglementate și supravegheate de Comisia Națională
a Valorilor Mobiliare, aplicabile pentru elementul ăfond
comercial”.
(2) Durata de amortizare a fondului comercial pozitiv se
determină de la data achiziției acțiunilor sau, în cazul în care
achiziția are loc în două ori mai multe etape, de la data la care
entitatea a devenit o filială.

9

(3) În cazul situației prevăzute la art. 36 alin. (1) lit. b), durata
de amortizare a fondului comercial pozitiv se determină de la
data primelor situații financiare anuale consolidate.
Art. 57. — (1) O valoare prezentată ca un element separat,
definit la art. 36 alin. (1) lit. c), care corespunde unui fond
comercial negativ, poate fi transferată în contul de profit și
pierdere consolidat numai:
a) dacă această diferență corespunde previziunii, la data
achiziției, a unor rezultate viitoare nefavorabile ale entității în
cauză sau previziunii unor costuri pe care entitatea respectivă
urmează să le efectueze, în măsura în care o asemenea
previziune se materializează; sau
b) în măsura în care diferența corespunde unui câștig
realizat.
(2) În vederea recunoașterii fondului comercial negativ, o
entitate trebuie să se asigure că nu au fost supraevaluate
activele identificabile achiziționate și nu au fost omise sau
subevaluate datoriile.
(3) În măsura în care fondul comercial negativ se raportează
la pierderi și cheltuieli viitoare așteptate, ce sunt identificate în
planul pentru achiziție al achizitorului și pot fi măsurate credibil,
dar care nu reprezintă datorii identificabile la data achiziției, acea
parte a fondului comercial negativ trebuie recunoscută ca venit
în contul de profit și pierdere, atunci când sunt recunoscute
aceste pierderi și cheltuieli viitoare.
(4) În măsura în care fondul comercial negativ nu se
raportează la pierderi și cheltuieli viitoare așteptate și care pot
fi măsurate în mod credibil la data achiziției, acest fond
comercial negativ trebuie recunoscut ca venit în contul de profit
și pierdere, după cum urmează:
a) valoarea fondului comercial negativ ce nu depășește
valorile juste ale activelor nemonetare identificabile achiziționate
trebuie recunoscută ca venit atunci când beneficiile economice
viitoare cuprinse în activele identificabile amortizabile
achiziționate sunt consumate, deci de-a lungul perioadei de
viață utilă rămase a acelor active; și
b) valoarea fondului comercial negativ în exces față de
valorile juste ale activelor nemonetare identificabile achiziționate
trebuie recunoscută imediat ca venit.
Art. 58. — (1) Dacă o entitate inclusă în consolidare conduce
o altă entitate împreună cu una sau mai multe entități neincluse
în consolidare, entitatea respectivă trebuie inclusă în situațiile
financiare anuale consolidate, consolidarea efectuându-se
proporțional cu drepturile în capitalul acesteia deținute de
entitatea inclusă în consolidare.
(2) O asemenea consolidare este denumită în continuare
consolidare proporțională.
(3) Entitatea care exercită controlul comun este numită în
continuare asociat.
Art. 59. — Art. 21—57 se aplică mutatis mutandis consolidării
proporționale prevăzute la art. 58, cu mențiunea că operațiunile
implicate de operațiunile de consolidare se efectuează
proporțional cu drepturile în capitalul entității asupra căreia se
exercită controlul comun.
Art. 60. — Aplicarea consolidării proporționale presupune
următoarele:
— bilanțul acționarului/asociatului include partea lui din
activele pe care le controlează în comun și partea lui din datoriile
pentru care răspunde solidar;
— contul de profit și pierdere al unui acționar/asociat include
partea lui din veniturile și cheltuielile entității controlate în comun;
— acționarul/asociatul adună partea lui din fiecare dintre
activele, datoriile, veniturile sau cheltuielile entității controlate în
comun cu elementele similare din propriile situații financiare
anuale, rând cu rând. De exemplu, poate aduna partea lui din
stocurile entității controlate în comun cu stocurile sale și partea

10

MONITORUL OFICIAL AL ROMÂNIEI, PARTEA I, Nr. 156/3.III.2011

lui din imobilizările corporale ale entității controlate în comun cu
imobilizările sale.
Art. 61. — Când un acționar/asociat cumpără active de la o
entitate controlată în comun, acesta nu va recunoaște partea lui
din profiturile acelei entități rezultate din efectuarea tranzacției,
până în momentul în care revinde activele unei terțe părți. Un
acționar/asociat trebuie să recunoască partea lui din pierderile
rezultate din aceste tranzacții în același mod ca profiturile, cu
excepția cazului în care pierderile reprezintă o depreciere a
activelor, situație în care trebuie recunoscute imediat.
Art. 62. — Un acționar/asociat al unei entități controlate în
comun întrerupe folosirea consolidării proporționale de la data la
care încetează să dețină acel control.
Art. 63. — Art. 58—62 referitoare la consolidarea
proporțională nu se aplică dacă entitatea este o entitate asociată
în sensul art. 64.
Art. 64. — (1) Dacă o entitate inclusă în consolidare exercită
o influență semnificativă asupra politicii operaționale și
financiare a unei entități neincluse în consolidare (entitate
asociată), în care deține un interes de participare, acel interes
de participare se prezintă în bilanțul consolidat la elementul
ăTitluri puse în echivalență”.
(2) Se presupune că o entitate exercită o influență
semnificativă asupra altei entități dacă deține 20% sau mai mult
din drepturile de vot ale acționarilor sau asociaților în acea
entitate. În acest caz, entitatea care exercită influență
semnificativă este numită investitor.
(3) Pentru calcularea drepturilor care asigură influență
semnificativă se aplică prevederile art. 9—11.
Art. 65. — (1) În înțelesul prezentului regulament, prin
interese de participare se înțelege dreptul în capitalul altor
entități, reprezentat sau nu prin certificate, care prin crearea unei
legături durabile cu aceste entități sunt destinate să contribuie la
activitățile entității.
(2) Deținerea unei părți din capitalul unei alte entități se
presupune că reprezintă un interes de participare atunci când
depășește un procentaj de 20%.
Art. 66. — În înțelesul prezentului regulament, o entitate la
care un investitor exercită o influență semnificativă asupra
politicii sale operaționale și financiare este o entitate asociată.
Art. 67. — Atunci când art. 64 se aplică pentru prima dată
unui interes de participare prevăzut la art. 65, interesul de
participare respectiv se prezintă în bilanțul consolidat la valoarea
corespunzătoare proporției de capital și rezerve a entității
asociate, reprezentate de acel interes de participare. Diferența
dintre această sumă și valoarea contabilă a participației
calculată conform regulilor de evaluare prevăzute în
Reglementările contabile conforme cu Directiva a IV-a a
Comunităților Economice Europene aplicabile entităților
autorizate, reglementate și supravegheate de Comisia Națională
a Valorilor Mobiliare se prezintă distinct în notele explicative la
situațiile financiare anuale consolidate. Această diferență se
calculează la data la care metoda se aplică pentru prima oară,
respectiv la data achiziției acțiunilor sau, dacă acestea au fost
achiziționate în mai multe etape, la data la care entitatea a
devenit o entitate asociată.
Art. 68. — (1) Suma corespunzătoare proporției de capital și
rezerve a entității asociate, menționată la art. 67, se majorează
sau se reduce cu valoarea oricărei variații care a avut loc în
cursul exercițiului financiar în proporția de capital și rezerve a
entității asociate, reprezentată de acel interes de participare;
aceasta se reduce, de asemenea, cu suma dividendelor
aferente acelui interes de participare.
(2) Partea investitorului din profitul sau pierderea entității
asociate, înregistrată după achiziție, este ajustată pentru a lua
în calcul, de exemplu, amortizarea activelor amortizabile pe
baza valorii juste la data achiziției. În mod similar, ajustări

corespunzătoare se aduc părții investitorului din profitul sau
pierderea entității asociate, înregistrată după achiziție, pentru
pierderile din depreciere recunoscute de entitatea asociată.
Art. 69. — (1) În scopul cuprinderii în consolidare, situațiile
financiare ale entității asociate vor fi întocmite utilizând politici
contabile uniforme pentru tranzacții și evenimente similare în
circumstanțe similare.
(2) Dacă o entitate asociată utilizează alte politici contabile
decât cele ale investitorului pentru tranzacții și evenimente
similare în circumstanțe similare, se vor face ajustări pentru a
asigura conformitatea politicilor contabile ale entității asociate
cu cele ale investitorului, atunci când situațiile financiare ale
entității asociate sunt utilizate de investitor pentru aplicarea
metodei punerii în echivalență.
(3) Dacă activele și datoriile unei entități asociate au fost
evaluate prin alte metode decât cele utilizate pentru consolidare
în conformitate cu art. 52, acestea vor fi evaluate din nou, în
scopul calculării diferenței menționate la art. 67, prin metodele
utilizate pentru consolidare.
Art. 70. — În măsura în care diferența pozitivă de consolidare
menționată la art. 67 nu poate fi asociată niciuneia dintre
categoriile de active sau datorii, aceasta se tratează conform
art. 56.
Art. 71. — (1) Partea de profit (din contul 768 ăAlte venituri
financiare”/analitic distinct) sau pierdere (din contul 668 ăAlte
cheltuieli financiare”/analitic distinct) a entităților asociate,
atribuibilă unor asemenea interese de participare, se prezintă
în contul de profit și pierdere consolidat la elementul ăProfitul
sau pierderea exercițiului financiar aferent(ă) entităților
asociate”.
(2) Dacă partea investitorului din pierderea entității asociate
este egală sau mai mare decât participația în entitatea asociată,
investitorul întrerupe recunoașterea cotei sale de pierderi
adiționale. Participația într-o entitate asociată este valoarea
contabilă a investiției în entitatea asociată, în conformitate cu
metoda punerii în echivalență, precum și orice interes pe termen
lung, care, în fond, formează o parte din investiția netă a
investitorului în entitatea asociată. De exemplu, un element
pentru care decontarea nu este nici planificată, nici probabil a se
produce în viitorul apropiat este, în fond, o extindere a investiției
entității în entitatea asociată. Astfel de elemente pot să includă
acțiuni preferențiale, creanțe pe termen lung ori împrumuturi,
însă nu includ creanțe tranzacționale sau orice creanță pe
termen lung pentru care există garanții reale adecvate, cum ar
fi împrumuturile garantate. Pierderile recunoscute în
conformitate cu metoda punerii în echivalență ca fiind în exces
față de investiția investitorului în acțiuni ordinare se aplică
celorlalte componente ale interesului investitorului.
(3) După ce participația investitorului este redusă la zero,
pierderile adiționale se contabilizează și se recunoaște o datorie
doar în măsura în care investitorul și-a asumat obligații legale
sau implicite ori a făcut plăți în numele entității asociate. Dacă
entitatea asociată raportează ulterior profituri, investitorul
rezumă recunoașterea cotei sale din acele profituri doar după
ce cota sa din profituri egalează cota din pierderile
nerecunoscute.
Art. 72. — Partea grupului din entitatea asociată reprezintă
suma participațiilor la acea entitate asociată, aparținând
societății-mamă și filialelor. În acest scop sunt ignorate
participațiile celorlalte entități în entitatea asociată.
Art. 73. — (1) Profiturile și pierderile care rezultă din
tranzacțiile ăîn amonte” și ăîn aval” dintre investitor (inclusiv
filialele sale consolidate) și o entitate asociată sunt recunoscute
în situațiile financiare ale investitorului doar corespunzător
participațiilor în entitatea asociată aparținând unor deținători terți
investitorului.

MONITORUL OFICIAL AL ROMÂNIEI, PARTEA I, Nr. 156/3.III.2011
(2) Tranzacții ăîn amonte” sunt, de exemplu, vânzările de
active de la o entitate asociată către un investitor.
(3) Tranzacții ăîn aval” sunt, de exemplu, vânzările de active
de la un investitor către o entitate asociată.
(4) Partea investitorului din profitul sau pierderea entității
asociate rezultând din aceste tranzacții este eliminată.
Art. 74. — Investiția într-o entitate asociată este contabilizată
utilizând metoda punerii în echivalență de la data la care devine
entitate asociată.
Art. 75. — Cele mai recente situații financiare anuale
disponibile ale entității asociate sunt utilizate de investitor la
aplicarea metodei punerii în echivalență. Dacă datele de
raportare ale investitorului și entității asociate sunt diferite,
entitatea asociată întocmește, pentru uzul investitorului, situații
financiare la aceeași dată ca situațiile financiare ale
investitorului, cu excepția cazului în care acest lucru este
imposibil.
Art. 76. — Dacă situațiile financiare anuale ale unei entități
asociate utilizate la aplicarea metodei punerii în echivalență sunt
întocmite la o dată de raportare diferită de cea a investitorului,
se vor face ajustări aferente efectelor tranzacțiilor sau
evenimentelor semnificative care au loc între acea dată și data
situațiilor financiare ale investitorului. În orice caz, diferența
dintre data de raportare a entității asociate și cea a investitorului
nu va putea fi mai mare de 3 luni. Durata perioadelor de
raportare și diferențele dintre datele de raportare vor fi aceleași
de la o perioadă la alta.
Art. 77. — (1) Eliminările menționate la art. 43 lit. c) se
efectuează în măsura în care informațiile sunt cunoscute sau
pot fi stabilite.
(2) Derogări de la alin. (1) sunt permise dacă sumele
respective nu sunt semnificative în înțelesul art. 28.
Art. 78. — Dacă o entitate asociată întocmește situații
financiare anuale consolidate, prevederile precedente se aplică
capitalului și rezervelor prezentate în aceste situații consolidate.
Art. 79. — Art. 64—78 pot să nu se aplice dacă interesul de
participare în capitalul entității asociate nu este semnificativ în
înțelesul art. 28.
CAPITOLUL IV
Conținutul notelor explicative
la situațiile financiare anuale consolidate
4.1. Politicile contabile

Art. 80. — Politicile contabile reprezintă principiile, bazele,
convențiile, regulile și practicile specifice aplicate de o societatemamă la întocmirea și prezentarea situațiilor financiare anuale
consolidate.
Art. 81. — Situațiile financiare anuale consolidate trebuie să
fie întocmite folosind politici contabile uniforme pentru tranzacții
asemănătoare și alte evenimente în circumstanțe similare.
Art. 82. — Dacă un membru al grupului folosește alte politici
contabile decât cele adoptate în situațiile financiare anuale
consolidate, pentru tranzacții asemănătoare și evenimente în
circumstanțe similare, în scopul întocmirii situațiilor financiare
anuale consolidate trebuie făcute ajustări corespunzătoare la
situațiile sale financiare.
Art. 83. — Trebuie prezentate politicile folosite pentru
evaluarea fondului comercial și a interesului care nu
controlează.
4.2. Notele explicative

4.2.1. Prevederi generale
Art. 84. — Pe lângă informațiile cerute conform altor secțiuni
din prezentul regulament, notele la situațiile financiare anuale
consolidate trebuie să furnizeze informații referitoare la
aspectele prevăzute de prezenta subsecțiune.
Art. 85. — (1) Notele explicative trebuie să cuprindă informații
privind metodele de evaluare aplicate diferitelor elemente din

11

situațiile financiare anuale consolidate, precum și metodele
utilizate pentru calcularea ajustărilor de valoare.
(2) Pentru elementele incluse în situațiile financiare anuale
consolidate care sunt sau au fost inițial exprimate în monedă
străină trebuie furnizate bazele de conversie utilizate pentru
exprimarea acestora în moneda în care se întocmesc situațiile
financiare anuale consolidate.
Art. 86. — (1) În notele explicative trebuie cuprinse, de
asemenea, următoarele informații:
— denumirile și sediile sociale ale entităților incluse în
consolidare;
— proporția de capital deținută în entitățile incluse în
consolidare, altele decât societatea-mamă, de către entitățile
incluse în consolidare sau de către persoanele care acționează
în nume propriu, dar în contul acestor entități;
— condițiile care au determinat consolidarea, așa cum
acestea sunt prezentate la art. 3, cu respectarea prevederilor
art. 9—11. Această ultimă mențiune poate fi totuși omisă în cazul
în care consolidarea a fost efectuată în temeiul art. 3 lit. a) și
dacă proporția de capital este egală cu proporția drepturilor de
vot.
(2) Informațiile prevăzute la alin. (1) trebuie furnizate și în
ceea ce privește entitățile excluse din consolidare conform
prevederilor art. 21—24. De asemenea, trebuie furnizată o
explicație referitoare la excluderea entităților menționate la
art. 21—24.
Art. 87. — (1) În notele explicative se prezintă denumirile și
sediile sociale ale entităților asociate cu entitatea inclusă în
consolidare în sensul art. 64 și proporția de capital a acestora
deținută de entitatea inclusă în consolidare sau de persoane
care acționează în nume propriu, dar în contul acestor entități.
(2) Informațiile prevăzute la alin. (1) trebuie furnizate și în
ceea ce privește entitățile asociate menționate la art. 79,
împreună cu motivele pentru care s-a considerat ca acele
interese de participare nu sunt semnificative în înțelesul art. 28.
Art. 88. — În notele explicative se menționează denumirea și
sediul social ale entităților consolidate proporțional în temeiul
art. 58—63, factorii pe care se bazează conducerea comună și
proporția capitalului acestora deținută de entitățile incluse în
consolidare sau de persoanele care acționează în nume propriu,
dar în contul acestor entități.
Art. 89. — Notele explicative trebuie să prezinte denumirea
și sediul social ale fiecăreia dintre entități, altele decât cele
prevăzute la art. 86—88, în care entitățile incluse în consolidare
dețin direct sau prin intermediul unor persoane care acționează
în nume propriu, dar în contul acestor entități, o cotă de capital
de cel puțin 20%, menționând proporția de capital deținută,
suma de capital și rezerve și profitul sau pierderea ultimului
exercițiu financiar al entității în cauză pentru care au fost
aprobate situațiile financiare anuale consolidate. Aceste
informații pot fi omise dacă nu sunt semnificative în înțelesul
art. 28.
Art. 90. — De asemenea, în notele explicative se specifică
numărul și valoarea nominală ale tuturor acțiunilor societățiimamă deținute de entitatea însăși, de filialele entității în cauză
sau de o persoană care acționează în nume propriu, dar în
contul acelor entități.
Art. 91. — În notele explicative se precizează: valoarea
avansurilor și creditelor acordate potrivit legii membrilor
consiliului de administrație, directorilor, respectiv membrilor
directoratului și ai consiliului de supraveghere ai societățiimamă, de către acea entitate sau de către una dintre filialele
sale, indicând ratele dobânzii, principalele condiții și orice sume
restituite, precum și a angajamentelor asumate în contul lor sub
forma garanțiilor de orice fel, indicând totalul pe fiecare
categorie.

12

MONITORUL OFICIAL AL ROMÂNIEI, PARTEA I, Nr. 156/3.III.2011

Art. 92. — Trebuie să se menționeze totodată dacă situațiile
financiare anuale consolidate au fost întocmite în conformitate
cu prevederile prezentul regulament.
Art. 93. — (1) Următoarele informații trebuie prezentate cu
claritate și repetate ori de câte ori este necesar, pentru buna lor
înțelegere:
a) denumirea și sediul social ale societății-mamă care face
raportarea;
b) data la care s-au încheiat situațiile financiare anuale
consolidate sau perioada la care se referă;
c) moneda în care sunt întocmite situațiile financiare anuale
consolidate;
d) unitatea de măsură în care sunt exprimate cifrele incluse
în raportare.
(2) Se precizează natura și scopul comercial ale oricăror
angajamente care nu sunt incluse în bilanțul consolidat și
impactul financiar al acelor angajamente, atunci când riscurile
sau beneficiile provenind din asemenea angajamente sunt
semnificative și în măsura în care prezentarea unor asemenea
riscuri sau beneficii este necesară pentru evaluarea poziției
financiare a entităților incluse în consolidare, luate ca un tot.
(3) Notele explicative la situațiile financiare anuale trebuie să
prezinte tranzacțiile cu părțile afiliate, cu excepția celor din
interiorul grupului, încheiate de societatea-mamă sau de alte
entități incluse în consolidare, inclusiv sumele acestor tranzacții,
natura relației cu partea afiliată și alte informații referitoare la
tranzacții, necesare pentru o înțelegere a poziției financiare a
entităților incluse în consolidare, luate ca un tot, dacă aceste
tranzacții sunt semnificative și nu au fost încheiate în condiții
normale de piață. Informațiile referitoare la tranzacțiile
individuale pot fi agregate după natura lor, cu excepția cazului
când informația separată este necesară pentru o înțelegere a
efectelor tranzacțiilor cu partea afiliată asupra poziției financiare
a entităților incluse în consolidare, luate ca un tot.
4.2.2. Informații în completarea bilanțului consolidat
Art. 94. — Notele explicative trebuie să conțină pentru fiecare
clasă de imobilizări corporale:
a) bazele de evaluare folosite în determinarea valorii
contabile brute;
b) metodele de amortizare folosite.
Art. 95. — Dacă evaluarea la valoarea justă a instrumentelor
financiare a fost efectuată conform secțiunii 4 ăPrincipii contabile
și reguli de evaluare”, subsecțiunea 3 ăReguli de evaluare”,
lit. B.5.2 ăEvaluarea la valoarea justă a instrumentelor
financiare” din cap. II al Reglementărilor contabile conforme cu
Directiva a IV-a a Comunităților Economice Europene aplicabile
entităților autorizate, reglementate și supravegheate de Comisia
Națională a Valorilor Mobiliare, se prezintă:
a) ipotezele semnificative care stau la baza modelelor și
tehnicilor de evaluare, dacă valorile juste au fost determinate în
concordanță cu prevederile acelei subsecțiuni;
b) pe fiecare categorie de instrumente financiare, valoarea
justă, modificările de valoare înregistrate direct în contul de profit
și pierdere, precum și modificările incluse în rezerva de valoare
justă potrivit aceleiași subsecțiuni;
c) pentru fiecare clasă de instrumente financiare derivate,
informații despre aria și natura instrumentelor, inclusiv termenii
și condițiile semnificative care pot afecta valoarea, momentul și
certitudinea fluxurilor viitoare de numerar; și
d) un tabel în care să se precizeze mișcările rezervei de
valoare justă în cursul exercițiului financiar.

Art. 96. — Dacă evaluarea la valoarea justă a instrumentelor
financiare nu a fost efectuată potrivit secțiunii 4 ăPrincipii
contabile și reguli de evaluare”, subsecțiunea 3 ăReguli de
evaluare”, lit. B.5.2 ăEvaluarea la valoarea justă a instrumentelor
financiare” din cap. II al Reglementărilor contabile conforme cu
Directiva a IV-a a Comunităților Economice Europene aplicabile
entităților autorizate, reglementate și supravegheate de Comisia
Națională a Valorilor Mobiliare, se prezintă următoarele:
a) pentru fiecare clasă de instrumente financiare derivate:
— valoarea justă a instrumentelor, dacă o astfel de valoare
poate fi determinată prin oricare dintre metodele prevăzute la
acea subsecțiune din Reglementările contabile conforme cu
Directiva a IV-a a Comunităților Economice Europene aplicabile
entităților autorizate, reglementate și supravegheate de Comisia
Națională a Valorilor Mobiliare;
— informații privind aria și natura instrumentelor financiare;
și
b) pentru imobilizările financiare înregistrate la o valoare mai
mare decât valoarea lor justă și pentru care nu s-a utilizat
opțiunea de a se reflecta o ajustare pentru pierdere de valoare,
potrivit secțiunii 4 ăPrincipii contabile și reguli de evaluare”,
subsecțiunea 3 ăReguli de evaluare”, lit. B.1 ăReguli de evaluare
de bază” din cap. II al Reglementărilor contabile conforme cu
Directiva a IV-a a Comunităților Economice Europene aplicabile
entităților autorizate, reglementate și supravegheate de Comisia
Națională a Valorilor Mobiliare:
— valoarea contabilă și valoarea justă a activelor individuale
sau a grupărilor corespunzătoare ale acelor active individuale;
— motivele pentru care nu a fost redusă valoarea contabilă,
inclusiv natura elementelor care furnizează dovada că valoarea
contabilă va fi recuperată.
Art. 97. — Se prezintă valoarea totală a datoriilor înregistrate
în bilanțul consolidat și care sunt scadente după mai mult de
5 ani, precum și valoarea totală a datoriilor înregistrate în bilanțul
consolidat și acoperite cu garanții reale oferite de entitățile
incluse în consolidare, menționând natura și forma garanțiilor.
Art. 98. — Se menționează valoarea totală a oricăror
angajamente financiare neincluse în bilanțul consolidat, în
măsura în care aceste informații sunt utile pentru evaluarea
poziției financiare a entităților incluse în consolidare, considerate
ca un tot unitar. Orice angajamente privind pensiile și entitățile
afiliate neincluse în consolidare trebuie prezentate separat.
Art. 99. — Pentru fiecare categorie de rezerve inclusă în
capitalurile proprii se descrie natura sa și scopul pentru care a
fost constituită.
4.2.3. Informații în completarea contului de profit și pierdere
consolidat
Art. 100. — Se prezintă defalcarea cifrei de afaceri
consolidate/veniturilor totale din activitatea curentă consolidate
în cazul organismelor de plasament constituite prin act
constitutiv definite în Reglementările contabile conforme cu
Directiva a IV-a a Comunităților Economice Europene aplicabile
entităților autorizate, reglementate și supravegheate de Comisia
Națională a Valorilor Mobiliare, pe categorii de activități și pe
piețe geografice, în măsura în care aceste categorii și piețe
diferă substanțial una față de cealaltă, ținând seama de modul
de organizare a vânzării produselor și furnizării serviciilor
rezultate din activitățile curente ale entităților incluse în
consolidare, considerate ca un tot unitar.
Art. 101. — Se precizează totalul onorariilor percepute pentru
exercițiul financiar de auditorul statutar sau de firma de audit,
pentru auditul statutar al situațiilor financiare anuale consolidate,

MONITORUL OFICIAL AL ROMÂNIEI, PARTEA I, Nr. 156/3.III.2011
precum și onorariile totale percepute pentru alte servicii de
asigurare, servicii de consultanță fiscală și alte servicii non audit.
Art. 102. — (1) Se prezintă numărul mediu de persoane
angajate în cursul exercițiului financiar de entitățile incluse în
consolidare, defalcat pe categorii, și, dacă nu sunt prezentate
distinct în contul de profit și pierdere consolidat, cheltuielile cu
personalul aferente exercițiului financiar.
(2) Se consemnează separat numărul mediu de persoane
angajate în cursul exercițiului financiar de entitățile asupra
cărora se exercită control comun, conform prevederilor art. 58
și 59.
Art. 103. — (1) În notele explicative se prezintă valoarea
indemnizațiilor acordate în exercițiul financiar membrilor
consiliului de administrație, directorilor, respectiv membrilor
directoratului și ai consiliului de supraveghere pentru funcțiile
deținute de aceștia în cadrul societății-mamă și în cadrul filialelor
sale, precum și orice angajamente care au luat naștere sau sunt
încheiate în aceleași condiții privind pensiile acordate foștilor
membri ai acestor organe, indicând totalul pe fiecare categorie.
(2) Separat de informațiile de la alin. (1), se menționează
indemnizațiile acordate pentru funcțiile exercitate în cadrul
entităților controlate în comun și entităților asociate.
Art. 104. — Se prezintă măsura în care calculul profitului sau
al pierderii consolidat(e) a exercițiului financiar a fost afectat de
evaluarea elementelor care, prin derogare de la principiile
enunțate în secțiunea 4 ăPrincipii contabile și reguli de evaluare”,
subsecțiunea 3 ăReguli de evaluare” a cap. II din Reglementările
contabile conforme cu Directiva a IV-a a Comunităților
Economice Europene aplicabile entităților autorizate,
reglementate și supravegheate de Comisia Națională a Valorilor
Mobiliare, și în art. 49 din prezentul regulament, a fost efectuată
în exercițiul financiar în cauză sau într-un exercițiu financiar
precedent, în vederea obținerii de facilități fiscale. Atunci când
influența unei asemenea evaluări asupra cheltuielilor viitoare cu
impozitul ale entităților incluse în consolidare, considerate ca un
tot unitar, este semnificativă, trebuie prezentate detalii.
Art. 105. — Se precizează diferența dintre cheltuiala cu
impozitul înregistrată în contul de profit și pierdere consolidat al
exercițiului financiar curent și în cele aferente exercițiilor
financiare precedente și suma impozitului de plătit pentru aceste
exerciții, cu condiția ca această diferență să fie semnificativă
pentru scopul impozitării viitoare.
CAPITOLUL V
Raportul consolidat al administratorilor
Art. 106. — Consiliul de administrație al societății-mamă
elaborează pentru fiecare exercițiu financiar un raport, denumit
în continuare raportul consolidat al administratorilor, care
cuprinde cel puțin o revizuire fidelă a dezvoltării și performanței
activităților și a poziției entităților incluse în consolidare,
considerate ca un tot unitar, împreună cu o descriere a
principalelor riscuri și incertitudini cu care acestea se confruntă.
Art. 107. — Revizuirea reprezintă o analiză echilibrată și
cuprinzătoare a dezvoltării și performanței activităților și a
poziției entităților incluse în consolidare, considerate ca un tot
unitar, adecvată cu dimensiunea și complexitatea afacerilor. În
măsura în care este necesar, pentru a înțelege dezvoltarea,
performanța sau poziția financiară a entităților incluse în
consolidare, analiza cuprinde indicatori-cheie ai performanței de
natură financiară sau, după caz, de natură nefinanciară, în
legătură cu activitatea specifică a entităților, inclusiv informații
privind probleme de mediu și de angajați.

13

Art. 108. — În furnizarea analizei sale, raportul consolidat al
administratorilor prevede, atunci când este cazul, referiri și
explicații suplimentare privind sumele raportate în situațiile
financiare anuale consolidate.
Art. 109. — (1) Referitor la entitățile cuprinse în consolidare,
raportul furnizează, de asemenea, o indicație despre:
a) orice evenimente importante apărute după încheierea
exercițiului financiar;
b) dezvoltarea previzibilă a entităților respective, considerate
ca un tot unitar;
c) activitățile entităților respective, considerate ca un tot
unitar, din domeniul cercetării și dezvoltării;
d) utilizarea de către entitățile incluse în consolidare a
instrumentelor financiare și, dacă sunt semnificative pentru
evaluarea activelor sale, a datoriilor, poziției financiare și a
profitului sau pierderii, și anume:
— obiectivele și politicile entităților în materie de gestiune a
riscului financiar, inclusiv politicile lor de acoperire împotriva
riscurilor pentru fiecare tip major de tranzacție previzionată
pentru care se utilizează contabilitatea de acoperire împotriva
riscurilor; și
— expunerea la riscul de piață, riscul de credit, riscul de
lichiditate și la riscul fluxului de numerar, așa cum acestea sunt
prezentate în Reglementările contabile conforme cu Directiva a
IV-a a Comunităților Economice Europene aplicabile entităților
autorizate, reglementate și supravegheate de Comisia Națională
a Valorilor Mobiliare.
(2) Membrii consiliului de administrație, directorii, respectiv
membrii directoratului și ai consiliului de supraveghere ai
entităților care întocmesc situații financiare anuale consolidate și
raport consolidat al administratorilor au obligația colectivă de a
se asigura că situațiile financiare respective și raportul
consolidat al administratorilor sunt întocmite și publicate în
conformitate cu legislația națională incidentă.
(3) Raportul consolidat al administratorilor prezintă o
descriere a principalelor trăsături ale controlului intern al grupului
și a sistemelor de gestionare a riscurilor, în legătură cu procesul
întocmirii de situații financiare anuale consolidate, atunci când o
entitate are valorile mobiliare admise la tranzacționare pe o piață
reglementată, așa cum aceasta este definită în legislația în
vigoare privind piața de capital. În cazul în care raportul
consolidat al administratorilor și raportul administratorilor sunt
prezentate ca un singur raport, aceste informații trebuie incluse
în secțiunea raportului care cuprinde declarația asupra
guvernanței corporative.
CAPITOLUL VI
Auditarea situațiilor financiare anuale consolidate
Art. 110. — Situațiile financiare anuale consolidate ale
entităților se auditează de către una sau mai multe persoane
fizice ori juridice autorizate în condițiile legii.
Art. 111. — Persoana sau persoanele responsabilă(e) cu
auditarea situațiilor financiare anuale consolidate [denumită(e)
auditor(i) statutar(i)] își exprimă, de asemenea, o opinie
referitoare la gradul de conformitate a raportului consolidat al
administratorilor cu situațiile financiare anuale consolidate
pentru același exercițiu financiar.
Art. 112. — Raportul auditorilor statutari cuprinde:
a) menționarea situațiilor financiare anuale consolidate care
fac obiectul auditului statutar, împreună cu cadrul de raportare
financiară care a fost aplicat la întocmirea acestora;

14

MONITORUL OFICIAL AL ROMÂNIEI, PARTEA I, Nr. 156/3.III.2011

b) o descriere a ariei auditului statutar, respectiv a
standardelor de audit conform cărora a fost efectuat auditul
statutar;
c) o opinie de audit care exprimă în mod clar opinia
auditorilor statutari, potrivit căreia situațiile financiare anuale
consolidate oferă o imagine fidelă conform cadrului relevant de
raportare financiară și, după caz, potrivit căreia situațiile
financiare anuale consolidate respectă cerințele legale; opinia
de audit este fără rezerve, cu rezerve, contrară sau, dacă
auditorii statutari nu au fost în măsură să exprime o opinie de
audit, se va menționa imposibilitatea exprimării unei opinii;
d) o referire la orice aspecte asupra cărora auditorii statutari
atrag atenția, printr-un paragraf distinct, fără ca opinia de audit
să fie cu rezerve;
e) un punct de vedere privind gradul de conformitate a
raportului consolidat al administratorilor cu situațiile financiare
anuale consolidate pentru același exercițiu financiar.
Art. 113. — Raportul se semnează de către auditori statutari,
persoane fizice, în numele acestora sau al auditorilor persoane
juridice autorizate, după caz, și se datează.
Art. 114. — În cazul în care situațiile financiare anuale ale
societății-mamă se atașează la situațiile financiare anuale
consolidate, raportul auditorilor statutari cerut de prezenta
secțiune poate fi combinat cu raportul auditorilor statutari asupra
situațiilor financiare anuale ale societății-mamă, prevăzut de
Reglementările contabile conforme cu Directiva a IV-a a
Comunităților Economice Europene aplicabile entităților
autorizate, reglementate și supravegheate de Comisia Națională
a Valorilor Mobiliare.
CAPITOLUL VII
Aprobarea, semnarea și publicarea
situațiilor financiare anuale consolidate
Art. 115. — (1) Situațiile financiare anuale consolidate se
întocmesc și se publică, potrivit legii, în moneda națională.
(2) Situațiile financiare anuale consolidate au înscrise clar
numele și prenumele persoanei care le-a întocmit, calitatea
acesteia (director economic, contabil-șef sau altă persoană
desemnată prin decizie scrisă de administrator, persoană
autorizată potrivit legii, membră a Corpului Experților Contabili și
Contabililor Autorizați din România), precum și numărul de
înregistrare în organismul profesional, dacă este cazul.
(3) Situațiile financiare anuale consolidate, aprobate în mod
corespunzător, și raportul consolidat al administratorilor,
împreună cu opinia prezentată de persoana responsabilă cu
auditarea situațiilor financiare anuale consolidate, se publică de
entitatea care a întocmit situațiile financiare anuale consolidate,
conform legislației în vigoare.
(4) Situațiile financiare anuale consolidate sunt supuse
aprobării adunării generale a acționarilor sau asociaților, potrivit
legislației în vigoare, și sunt însoțite de raportul consolidat al
administratorilor pentru exercițiul financiar în cauză și de raportul
de audit semnat de persoana responsabilă cu auditarea
situațiilor financiare anuale consolidate, potrivit legii.
(5) Trebuie să fie posibilă obținerea, la cerere, a unei copii a
întregului raport consolidat al administratorilor sau a oricărei
părți a raportului. Prețul unei astfel de copii nu trebuie să
depășească costul său administrativ.
(6) Aceste prevederi nu se aplică entităților ale căror valori
mobiliare sunt admise la tranzacționare pe o piață reglementată.
(7) Situațiile financiare anuale consolidate vor fi transmise la
CNVM în termen de 8 luni de la încheierea exercițiului financiar.

Art. 116. — Ori de câte ori situațiile financiare anuale
consolidate și raportul consolidat al administratorilor se publică
în întregime, acestea trebuie să fie reproduse în forma și
conținutul pe baza cărora auditorii statutari și-au întocmit
raportul. Acestea trebuie să fie însoțite de textul complet al
raportului de audit.
Art. 117. — Dacă situațiile financiare anuale consolidate nu
se publică în întregime, trebuie să se indice faptul că versiunea
publicată este o formă prescurtată și trebuie să se facă trimitere
la oficiul registrului comerțului la care au fost depuse situațiile
financiare anuale consolidate. În cazul în care situațiile
financiare anuale consolidate nu au fost încă depuse, acest
lucru trebuie specificat. În acest caz, raportul de audit nu se
publică, dar se menționează dacă a fost exprimată o opinie de
audit fără rezerve, cu rezerve sau contrară ori dacă auditorii
statutari nu au fost în măsură să exprime o opinie de audit. De
asemenea, se menționează dacă raportul de audit face vreo
referire la orice aspecte asupra cărora auditorii statutari atrag
atenția printr-un paragraf distinct, fără ca opinia de audit să fie
cu rezerve.
CAPITOLUL VIII
Formatul situațiilor financiare anuale consolidate
SECȚIUNEA 1
Bilanțul consolidat

Art. 118. — Formatul bilanțului consolidat este următorul:
A. Active imobilizate
I. Imobilizări necorporale
1. Cheltuieli de constituire
2. Cheltuieli de dezvoltare
3. Concesiuni, brevete, licențe, mărci comerciale, drepturi
și active similare, dacă acestea au fost achiziționate cu
titlu oneros, și alte imobilizări necorporale
4. Fond comercial pozitiv
5. Avansuri și imobilizări necorporale în curs de execuție
II. Imobilizări corporale
1. Terenuri și construcții
2. Instalații tehnice și mașini
3. Alte instalații, utilaje și mobilier
4. Avansuri și imobilizări corporale în curs de execuție
III. Imobilizări financiare
1. Acțiuni deținute la entități afiliate neincluse în
consolidare
2. Împrumuturi acordate entităților afiliate neincluse în
consolidare
3. Interese de participare deținute la entități neincluse în
consolidare
4. Împrumuturi acordate entităților de care compania este
legată în virtutea intereselor de participare
5. Investiții deținute ca imobilizări
6. Alte împrumuturi
IV. Titluri puse în echivalență
B. Active circulante
I. Stocuri
1. Materiale consumabile
2. Producția în curs de execuție
3. Avansuri pentru cumpărări de stocuri
II. Creanțe (Sumele care urmează a fi încasate după o
perioadă mai mare de un an trebuie prezentate separat pentru
fiecare element)
1. Creanțe comerciale

MONITORUL OFICIAL AL ROMÂNIEI, PARTEA I, Nr. 156/3.III.2011
2. Sume de încasat de la entitățile afiliate neincluse în
consolidare
3. Sume de încasat de la entitățile de care compania este
legată în virtutea intereselor de participare
4. Alte creanțe
5. Capital subscris și nevărsat
III. Investiții pe termen scurt
1. Acțiuni deținute la entități afiliate neincluse în consolidare
2. Alte investiții pe termen scurt
IV. Casă și conturi la bănci
C. Cheltuieli în avans
D. Datorii: sumele care trebuie plătite într-o perioadă de
până la un an
1. Împrumuturi din emisiunea de obligațiuni, prezentându-se
separat împrumuturile din emisiunea de obligațiuni convertibile
2. Sume datorate instituțiilor de credit
3. Avansuri încasate în contul clienților
4. Datorii comerciale — furnizori
5. Efecte de comerț de plătit
6. Sume datorate entităților afiliate neincluse în consolidare
7. Sume datorate entităților de care compania este legată în
virtutea intereselor de participare
8. Alte datorii, inclusiv datoriile fiscale și datoriile privind
asigurările sociale
E. Active circulante nete/datorii curente nete
F. Total active minus datorii curente
G. Datorii: sumele care trebuie plătite într-o perioadă mai
mare de un an
1. Împrumuturi din emisiunea de obligațiuni, prezentându-se
separat împrumuturile din emisiunea de obligațiuni convertibile
2. Sume datorate instituțiilor de credit
3. Avansuri încasate în contul clienților
4. Datorii comerciale — furnizori
5. Efecte de comerț de plătit
6. Sume datorate entităților afiliate neincluse în consolidare
7. Sume datorate entităților de care compania este legată în
virtutea intereselor de participare
8. Alte datorii, inclusiv datoriile fiscale și datoriile privind
asigurările sociale
H. Provizioane
1. Provizioane pentru pensii și obligații similare
2. Provizioane pentru impozite
3. Alte provizioane
I. Venituri în avans
1. Subvenții pentru investiții
2. Venituri înregistrate în avans
3. Fond comercial negativ
J. Capital și rezerve
I. Capital subscris
1. Capital subscris vărsat
2. Capital subscris nevărsat
II. Prime de capital
III. Rezerve din reevaluare
IV. Rezerve
1. Rezerve legale
2. Rezerve statutare sau contractuale
3. Rezerve de valoare justă
4. Rezerve reprezentând surplusul realizat din rezerve din
reevaluare
5. Alte rezerve
Acțiuni proprii
Câștiguri legate de instrumentele de capitaluri proprii

15

Pierderi legate de instrumentele de capitaluri proprii
V. Profitul sau pierderea reportat(ă)
VI. Profitul sau pierderea exercițiului financiar aferent(ă)
societății-mamă
Repartizarea profitului
VII. Interese care nu controlează
1. Profitul sau pierderea exercițiului financiar aferent(ă)
intereselor care nu controlează
2. Alte capitaluri proprii
SECȚIUNEA a 2-a
Contul de profit și pierdere consolidat

Art. 119. — Formatul contului de profit și pierdere consolidat
este următorul:
1. Cifra de afaceri netă
2. Variația stocurilor de produse finite și a producției în curs
de execuție
3. Producția realizată pentru scopuri proprii și capitalizată
4. Alte venituri din exploatare
5. a) Cheltuieli cu materialele consumabile
b) Alte cheltuieli externe
6. Cheltuieli cu personalul:
a) salarii și indemnizații;
b) cheltuieli cu asigurările sociale, cu indicarea distinctă a
celor referitoare la pensii
7. a) Ajustări de valoare privind imobilizările corporale și
imobilizările necorporale
b) Ajustări de valoare privind activele circulante, în cazul în
care acestea depășesc suma ajustărilor de valoare care sunt
normale
8. Alte cheltuieli de exploatare
Profitul sau pierderea din exploatare
9. Venituri din interese de participare
10. Venituri din alte investiții și împrumuturi care fac parte din
activele imobilizate
11. Alte dobânzi de încasat și venituri similare
12. Ajustări de valoare privind imobilizările financiare și
investițiile deținute ca active circulante
13. Dobânzi de plătit și cheltuieli similare
14. Profitul sau pierderea din activitatea curentă
15. Venituri extraordinare
16. Cheltuieli extraordinare
17. Profitul sau pierderea din activitatea extraordinară
18. Impozitul pe profit
19. Alte impozite neprezentate la elementele de mai sus
20. Profitul sau pierderea exercițiului financiar aferent(ă)
entităților integrate
21. Profitul sau pierderea exercițiului financiar aferent(ă)
entităților asociate
22. Profitul sau pierderea exercițiului financiar aferent(ă)
societății-mamă
23. Profitul sau pierderea exercițiului financiar aferent(ă)
intereselor care nu controlează
CAPITOLUL IX
Sancțiuni
Art. 120. — Încălcarea dispozițiilor prezentului regulament
se sancționează în conformitate cu prevederile titlului X
ăRăspunderi și sancțiuni” din Legea nr. 297/2004 privind piața
de capital, cu modificările și completările ulterioare, și ale Legii
contabilității nr. 82/1991, republicată.

16

MONITORUL OFICIAL AL ROMÂNIEI, PARTEA I, Nr. 156/3.III.2011

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale ARPEMIX — CONSULT BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 15 februarie 2011, prin care s-a aprobat
cererea Societății Comerciale ARPEMIX — CONSULT BROKER DE ASIGURARE — S.R.L. de obținere a autorizației de
funcționare ca broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială ARPEMIX — CONSULT
BROKER DE ASIGURARE — S.R.L., cu sediul social în
municipiul Brașov, Str. Prundului nr. 41, ap. 4, județul Brașov,
nr. de ordine în registrul comerțului J08/1172/21.10.2010, cod
unic de înregistrare 27585640/21.10.2010, este autorizată să
funcționeze ca broker de asigurare, având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau în reasigurări personalul propriu, conform
Ordinului președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 24 februarie 2011.
Nr. 153.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 156/3.III.2011 conține 16 pagini.

Prețul: 3,20 lei

&JUYDGY|521179]
ISSN 1453—4495

