Anul 179 (XXIII) — Nr. 777

PARTEA I

LEGI, DECRETE, HOTĂRÂRI ȘI ALTE ACTE

Joi, 3 noiembrie 2011

SUMAR

Pagina

Decizia nr. 1.106 din 8 septembrie 2011 referitoare la excepția
de neconstituționalitate a prevederilor art. 29 din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................

Pagina

Decizia nr. 1.187 din 15 septembrie 2011 referitoare la
excepția de neconstituționalitate a dispozițiilor art. 36
din Legea nr. 85/2006 privind procedura insolvenței ......

2–3

3–4

Decizia nr. 1.149 din 13 septembrie 2011 referitoare la
excepția de neconstituționalitate a prevederilor
Ordonanței de urgență a Guvernului nr. 198/1999
privind privatizarea societăților comerciale ce dețin în
administrare terenuri agricole sau terenuri aflate
permanent sub luciu de apă ......................................

5–6

Decizia nr. 1.151 din 13 septembrie 2011 referitoare la
excepția de neconstituționalitate a prevederilor art. 33
din Legea cadastrului și a publicității imobiliare
nr. 7/1996 ..................................................................

6–7

7–8

Decizia nr. 1.256 din 22 septembrie 2011 referitoare la
excepția de neconstituționalitate a prevederilor art. 41
alin. (4) din Legea energiei electrice nr. 13/2007 ......

DECIZII ALE CURȚII CONSTITUȚIONALE
Decizia nr. 1.089 din 14 iulie 2011 referitoare la excepția de
neconstituționalitate a dispozițiilor art. 13 și art. 14 din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................

Nr.

9–10

HOTĂRÂRI ALE GUVERNULUI ROMÂNIEI
1.071. — Hotărâre privind aprobarea bugetului de venituri și
cheltuieli rectificat pe anul 2011 al Regiei Autonome
ăAdministrația Fluvială a Dunării de Jos” Galați, aflată
sub autoritatea Ministerului Transporturilor și
Infrastructurii ..............................................................

11–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
234/2.698. — Ordin al ministrului administrației și internelor
și al ministrului finanțelor publice privind revizuirea
mediei numărului de locuitori prevăzute în tabelul 2 din
anexa la Ordonanța de urgență a Guvernului
nr. 63/2010 pentru modificarea și completarea Legii
nr. 273/2006 privind finanțele publice locale, precum
și pentru stabilirea unor măsuri financiare ................

15–16

2

MONITORUL OFICIAL AL ROMÂNIEI, PARTEA I, Nr. 777/3.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.089
din 14 iulie 2011

referitoare la excepția de neconstituționalitate a dispozițiilor art. 13 și art. 14
din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 13 și 14 din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială ăGenel
International” — S.R.L. din Rebra, jud. Bistrița-Năsăud, în
Dosarul nr. 860/265/2010 al Judecătoriei Năsăud.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții, pune concluzii de respingere ca
neîntemeiată a acesteia.
C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2011, pronunțată în Dosarul
nr. 860/265/2010, Judecătoria Năsăud a sesizat Curtea
Constituțională cu excepția de neconstituționalitate a
prevederilor art. 13 și 14 din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale.
Excepția a fost invocată de Societatea Comercială ăGenel
International” — S.R.L. din Rebra, jud. Bistrița-Năsăud, într-un
dosar având ca obiect o cerere în anulare.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât competența instanțelor de judecată
poate fi stabilită numai pe calea adoptării unei legi și nu a unei
ordonanțe de urgență.
Judecătoria Năsăud consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 13 și 14 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, publicată în Monitorul Oficial al României,
Partea I, nr. 410 din 2 iunie 2008, cu modificările ulterioare,
prevederi care au următorul cuprins:
— Art.13: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.
(4) Dacă instanța învestită admite cererea în anulare,
aceasta va anula ordonanța de plată, pronunțând o hotărâre
irevocabilă. Prevederile art. 9 alin. (3) se aplică în mod
corespunzător.
(5) Hotărârea prin care a fost respinsă cererea în anulare
este irevocabilă.”;
— Art. 14: ă(1) Ordonanța de plată, devenită irevocabilă ca
urmare a neintroducerii sau respingerii cererii în anulare,
constituie titlu executoriu.
(2) Împotriva executării silite a ordonanței de plată debitorul
poate face contestație la executare, potrivit dreptului comun. În
cadrul contestației nu se pot invoca decât aspecte legate de
procedura de executare.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 126 alin. (2) privind instanțele judecătorești.
Examinând excepția, Curtea constată că aceasta este
neîntemeiată. Astfel, prin Decizia nr. 120 din 16 martie 2004,
publicată în Monitorul Oficial al României, Partea I, nr. 296 din
5 aprilie 2004, Curtea a statuat că termenul de ălege” are mai
multe înțelesuri, în funcție de distincția ce operează între criteriul
formal sau organic și cel material.
Potrivit primului criteriu, legea se caracterizează ca fiind un
act al autorității legiuitoare, ea identificându-se prin organul
chemat să o adopte și prin procedura ce trebuie respectată în
acest scop. Această concluzie rezultă din coroborarea
dispozițiilor art. 61 alin. (1) teza a doua din Constituție,
republicată, conform cărora ăParlamentul este [...] unica
autoritate legiuitoare a țării”, cu prevederile art. 76, 77 și 78,
potrivit cărora legea adoptată de Parlament este supusă
promulgării de către Președintele României și intră în vigoare la
trei zile după publicarea ei în Monitorul Oficial al României, dacă
în conținutul său nu este prevăzută o altă dată ulterioară.

MONITORUL OFICIAL AL ROMÂNIEI, PARTEA I, Nr. 777/3.XI.2011
Criteriul material are în vedere conținutul reglementării,
definindu-se în considerarea obiectului normei, respectiv a
naturii relațiilor sociale reglementate.
În ceea ce privește ordonanțele Guvernului, Curtea reține că,
elaborând astfel de acte normative, organul administrativ
exercită o competență prin atribuire, care, prin natura ei, intră în
sfera de competență legislativă a Parlamentului. Prin urmare,
ordonanța nu reprezintă o lege în sens formal, ci un act
administrativ de domeniul legii, asimilat acesteia prin efectele
pe care le produce, respectând sub acest aspect criteriul
material.

3

În consecință, întrucât un act juridic normativ, în general, se
definește atât prin formă, cât și prin conținut, legea, în sens larg,
deci cuprinzând și actele asimilate, este rezultatul combinării
criteriului formal cu cel material.
Așa fiind, pentru argumentele arătate în prealabil, Curtea nu
poate reține critica de neconstituționalitate potrivit căreia
competența instanțelor de judecată poate fi stabilită numai pe
calea adoptării unei legi în sens restrâns, și nu pe cea a unei
ordonanțe de urgență și, prin urmare, nu poate reține nici
încălcarea art. 126 alin. (2) din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 13 și art. 14 din Ordonanța de urgență a
Guvernului nr. 119/2007 privind măsurile pentru combaterea întârzierii executării obligațiilor de plată rezultate din contracte
comerciale, excepție ridicată de Societatea Comercială ăGenel International” — S.R.L. din Rebra, jud. Bistrița-Năsăud, în Dosarul
nr. 860/265/2010 al Judecătoriei Năsăud.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.106
din 8 septembrie 2011

referitoare la excepția de neconstituționalitate a prevederilor art. 29 din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 29 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Aurica
Hagiescu, Florentina Vintilă și Maria Ionescu în Dosarul
nr. 50.633/3/2009 al Tribunalului București — Secția a V-a civilă
și care formează obiectul Dosarului Curții Constituționale
nr. 3.992D/2010.
La apelul nominal se prezintă personal autorul excepției,
Florentina Vintilă. Lipsesc celelalte părți și autori ai excepției,
față de care procedura de citare a fost legal îndeplinită.

Cauza fiind în stare de judecată, președintele acordă
cuvântul autorului prezent, care solicită admiterea excepției de
neconstituționalitate astfel cum a fost formulată în fața instanței
de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
apreciind că prevederile de lege criticate nu contravin Legii
fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 28 iunie 2010, pronunțată în Dosarul
nr. 50.633/3/2009, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a prevederilor art. 29 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Aurica Hagiescu, Florentina Vintilă și
Maria Ionescu într-o cauză civilă având ca obiect o acțiune
formulată în temeiul Legii nr. 10/2001.
În motivarea excepției de neconstituționalitate autorii
acesteia susțin că prevederile legale criticate sunt
neconstituționale, întrucât obligă persoana îndreptățită să se

4

MONITORUL OFICIAL AL ROMÂNIEI, PARTEA I, Nr. 777/3.XI.2011

adreseze instituției publice care a făcut privatizarea, îngrădind
astfel dreptul de a urmări bunul direct la cel care îl deține.
Aceasta reprezintă, în opinia autorilor excepției, o discriminare,
o inegalitate flagrantă în fața legii și o încălcare a dreptului de
proprietate privată.
Tribunalul București — Secția a V-a civilă consideră că
excepția de neconstituționalitate invocată este neîntemeiată,
reglementarea criticată fiind în concordanță cu normele
constituționale invocate în susținerea acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 din Legea nr. 10/2001 privind regimul juridic
al unor imobile preluate în mod abuziv în perioada 6 martie
1945—22 decembrie 1989, republicată în Monitorul Oficial al
României, Partea I, nr. 798 din 2 septembrie 2005, care au
următorul conținut:
ă(1) Pentru imobilele evidențiate în patrimoniul unor societăți
comerciale privatizate, altele decât cele prevăzute la art. 21
alin. (1) și (2), persoanele îndreptățite au dreptul la despăgubiri
în condițiile legii speciale privind regimul de stabilire și plată a
despăgubirilor aferente imobilelor preluate în mod abuziv,
corespunzătoare valorii de piață a imobilelor solicitate.
(2) Dispozițiile alin. (1) sunt aplicabile și în cazul în care
imobilele au fost înstrăinate.
(3) În situația imobilelor prevăzute la alin. (1) și (2), măsurile
reparatorii în echivalent se propun de către instituția publică care
efectuează sau, după caz, a efectuat privatizarea, dispozițiile
art. 26 alin. (1) fiind aplicabile în mod corespunzător.
(4) În situația bunurilor imobile preluate cu titlu valabil,
înstrăinate sub orice formă din patrimoniul administrației publice
centrale sau locale, persoana îndreptățită va notifica organele
de conducere ale acesteia. În acest caz, măsurile reparatorii în
echivalent vor consta în compensare cu alte bunuri sau servicii
oferite în echivalent de către entitatea învestită potrivit prezentei

legi cu soluționarea notificării, cu acordul persoanei îndreptățite,
sau despăgubiri acordate în condițiile legii speciale privind
regimul de stabilire și plată a despăgubirilor aferente imobilelor
preluate în mod abuziv.”
Autorii excepției invocă încălcarea dispozițiilor constituționale
ale art. 16 alin. (1) privind egalitatea în drepturi și ale art. 44
alin. (2) referitoare la dreptul de proprietate privată.
Examinând excepția de neconstituționalitate, Curtea
constată că, prin Decizia nr. 830 din 8 iulie 2008, publicată în
Monitorul Oficial al României, Partea I, nr. 559 din 24 iulie 2008,
a statuat că dispozițiile Legii nr. 10/2001 au instituit o procedură
administrativă, având ca obiect restituirea în natură a imobilelor
preluate în mod abuziv, cu sau fără titlu valabil, de către stat sau
de către alte persoane juridice în perioada 6 martie 1945—
22 decembrie 1989, indiferent de destinația lor, deținute la data
intrării în vigoare a legii de persoanele juridice prevăzute la
art. 21 alin. (1). Regula instituită de lege în această materie o
reprezintă restituirea în natură a imobilelor, excepția fiind
despăgubirea prin echivalent în cazurile expres prevăzute de
lege.
Declanșarea procedurii are loc pe calea unei notificări
adresate de către persoana îndreptățită persoanei juridice
deținătoare, iar dacă aceasta din urmă nu este cunoscută
primăriei în a cărei rază teritorială se află imobilul sau instituției
care a efectuat privatizarea, respectiv Autoritatea pentru
Privatizare și Administrarea Participațiilor Statului, ministerul de
resort sau autoritatea administrației publice locale, în cazul în
care imobilul se află în patrimoniul unei societăți comerciale
privatizate cu respectarea dispozițiilor legale.
Pentru evitarea perpetuării stării de incertitudine în ceea ce
privește situația juridică a unor asemenea imobile, art. 22 din
Legea nr. 10/2001 a instituit un termen de 6 luni de la data intrării
sale în vigoare, în interiorul căruia trebuie trimisă notificarea,
termen prelungit în două rânduri cu câte 3 luni și care a expirat
la un an după intrarea în vigoare a legii. Sancțiunea
nerespectării acestor termene constă în pierderea dreptului de
a solicita în justiție măsuri reparatorii în natură sau prin
echivalent.
În ceea ce privește pretinsa contrarietate a reglementării
criticate cu dispozițiile art. 16 și art. 44 din Constituție, Curtea
Constituțională apreciază că art. 29 din Legea nr. 10/2001 nu
creează nicio inegalitate de tratament între diferitele persoane
care solicită restituirea unor imobile preluate de către stat și care
cad sub incidența legii speciale, pentru toate aceste persoane
fiind prevăzută aceeași procedură, respectiv aceleași drepturi și
obligații.
De asemenea, textul de lege criticat nu aduce, prin el însuși,
o atingere a dreptului de proprietate privată, legiuitorul
reglementând, în limitele permise de art. 126 din Constituție,
procedura obținerii reparațiilor cuvenite persoanelor îndreptățite,
ca urmare a încălcării anterioare de către stat a acestui drept.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 29 din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Aurica Hagiescu,
Florentina Vintilă și Maria Ionescu în Dosarul nr. 50.633/3/2009 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 8 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 777/3.XI.2011

5

CURTEA CONSTITUȚIONALĂ

D E C I Z I A Nr. 1.149
din 13 septembrie 2011

referitoare la excepția de neconstituționalitate a prevederilor Ordonanței de urgență
a Guvernului nr. 198/1999 privind privatizarea societăților comerciale ce dețin
în administrare terenuri agricole sau terenuri aflate permanent sub luciu de apă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 198/1999
privind privatizarea societăților comerciale ce dețin în
administrare terenuri agricole sau terenuri aflate permanent sub
luciu de apă, excepție ridicată de Mircea Asiminoaie, Dumitru C.
Lahman, Ileana Lahman, Ileana Râșcă, Ovidiu Morariu, Virginia
Nisteriuc și Emilian Petrescu în Dosarul nr. 4.079/86/2010 al
Curții de Apel Suceava — Secția comercială, contencios
administrativ și fiscal și care formează obiectul Dosarului Curții
Constituționale nr. 4.714D/2010.
La apelul nominal se prezintă, pentru autorul excepției,
Mircea Asiminoaie, procuratorul Valeria Asiminoaie, cu procură
judiciară depusă la dosar. Lipsesc celelalte părți, față de care
procedura de citare este legal îndeplinită.
Cauza fiind în stare de judecată, președintele acordă
cuvântul procuratorului autorului excepției care solicită
admiterea acesteia pentru motivele pe care le-a invocat în fața
instanței de judecată. Depune la dosar un număr de 167 de
înscrisuri.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât aspectele criticate privesc aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 29 noiembrie 2010, pronunțată în Dosarul
nr. 4.079/86/2010, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a prevederilor Ordonanței de urgență a Guvernului
nr. 198/1999 privind privatizarea societăților comerciale ce
dețin în administrare terenuri agricole sau terenuri aflate
permanent sub luciu de apă, excepție ridicată de Mircea
Asiminoaie, Dumitru C. Lahman, Ileana Lahman, Ileana Râșca,
Ovidiu Morariu, Virginia Nisteriuc și Emilian Petrescu într-un
litigiu de contencios administrativ.
În motivarea excepției de neconstituționalitate autorii
acesteia susțin, în esență, că ordonanța criticată este
neconstituțională, întrucât trece abuziv în proprietatea privată a
statului suprafața de 24 ha de teren ce constituie proprietate
privată a acestora.
Curtea de Apel Suceava — Secția comercială,
contencios administrativ și fiscal nu și-a exprimat opinia cu
privire la excepția ridicată, contrar prevederilor art. 29 alin. (4)
din Legea nr. 47/1992.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul
Poporului
arată
că
excepția
de
neconstituționalitate este inadmisibilă, întrucât Ordonanța de
urgență a Guvernului nr. 198/1999 a fost abrogată prin art. 33
din cap. VI al Legii nr. 268/2001 privind privatizarea societăților
comerciale ce dețin în administrare terenuri proprietate publică
și privată a statului cu destinație agricolă și înființarea Agenției
Domeniilor Statului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, susținerile părții prezente, raportul întocmit
de judecătorul-raportor, concluziile procurorului, prevederile de
lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate, așa cum rezultă
din încheierea de sesizare, precum și din notele scrise ale
autorului excepției, îl constituie prevederile Ordonanței de
urgență a Guvernului nr. 198/1999 privind privatizarea
societăților comerciale ce dețin în administrare terenuri agricole
sau terenuri aflate permanent sub luciu de apă, publicată în
Monitorul Oficial al României, Partea I, nr. 607 din 13 decembrie
1999.
Această ordonanță a fost abrogată prin art. 33 din cap. VI
al Legii nr. 268/2001 privind privatizarea societăților comerciale
ce dețin în administrare terenuri proprietate publică și privată a
statului cu destinație agricolă și înființarea Agenției Domeniilor
Statului, publicată în Monitorul Oficial al României, Partea I,
nr. 299 din 7 iunie 2001.
În opinia autorului excepției de neconstituționalitate,
prevederile de lege criticate contravin dispozițiilor constituționale
ale art. 44 alin. (2) și (3) privind dreptul de proprietate privată.
Examinând excepția de neconstituționalitate, Curtea reține
că aceasta a fost ridicată într-o acțiune în contencios
administrativ având ca obiect constatarea neconstituționalității
Ordonanței de urgență a Guvernului nr. 198/1999.
În legătură cu sesizarea cu excepția de neconstituționalitate
a unei ordonanțe care constituie obiect exclusiv al acțiunii
principale introduse la instanța de judecată, în jurisprudența sa
(ex. Decizia nr. 761 din 31 octombrie 2006, publicată în
Monitorul Oficial al României, Partea I, nr. 980 din 7 decembrie
2006), Curtea a statuat că ălegile și ordonanțele Guvernului nu
pot fi atacate pe cale principală, prin acțiune introdusă exclusiv
în acest scop la instanța de judecată sau de arbitraj comercial,
ci numai pe cale de excepție, în valorificarea unui drept subiectiv
sau a unui interes legitim”.

6

MONITORUL OFICIAL AL ROMÂNIEI, PARTEA I, Nr. 777/3.XI.2011

De asemenea în Decizia nr. 5 din 9 ianuarie 2007, publicată
în Monitorul Oficial al României, Partea I, nr. 74 din 31 ianuarie
2007, Curtea a reținut că, ăpotrivit art. 29 alin. (1) din Legea
nr. 47/1992, Curtea Constituțională decide asupra excepțiilor
ridicate
în
fața
instanțelor
judecătorești
privind
neconstituționalitatea unei ordonanțe care are legătură cu
soluționarea cauzei” și că, ăatunci când obiect exclusiv al acțiunii
principale introduse la instanța de judecată este constatarea
neconstituționalității unei ordonanțe simple sau ordonanțe de
urgență a Guvernului, excepția de neconstituționalitate este

transformată într-o veritabilă acțiune, pierzându-și astfel natura
sa de excepție, înțeleasă ca un mijloc de apărare care nu pune
în discuție fondul pretenției deduse judecății”.
În cazul de față, Curtea reține că acțiunea principală și fondul
cauzei se identifică practic cu excepția de neconstituționalitate.
În consecință, Curtea constată că sesizarea sa a fost făcută în
mod nelegal, cu încălcarea prevederilor art. 29 alin. (1) din
Legea nr. 47/1992 și, ca atare, excepția de neconstituționalitate
este inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Ordonanței de urgență a Guvernului nr. 198/1999
privind privatizarea societăților comerciale ce dețin în administrare terenuri agricole sau terenuri aflate permanent sub luciu de apă,
excepție ridicată de Mircea Asiminoaie, Dumitru C. Lahman, Ileana Lahman, Ileana Râșca, Ovidiu Morariu, Virginia Nisteriuc și
Emilian Petrescu în Dosarul nr. 4.079/86/2010 al Curții de Apel Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.151
din 13 septembrie 2011

referitoare la excepția de neconstituționalitate a prevederilor art. 33
din Legea cadastrului și a publicității imobiliare nr. 7/1996
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 33 ăalin. (1)—(5)” din Legea cadastrului și a
publicității imobiliare nr. 7/1996, excepție ridicată de Lucreția
Bobe și Claudia Bobe în Dosarul nr. 684/310/2010 al
Judecătoriei Sinaia, care formează obiectul Dosarului Curții
Constituționale nr. 4.747D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, întrucât aceasta este nemotivată.

C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2010, pronunțată în Dosarul
nr. 684/310/2010, Judecătoria Sinaia a sesizat Curtea
Constituțională cu excepția de neconstituționalitate a
prevederilor art. 33 ăalin. (1)—(5)” din Legea cadastrului și
a publicității imobiliare nr. 7/1996, excepție ridicată de
Lucreția Bobe și Claudia Bobe într-un litigiu având ca obiect o
rectificare de carte funciară.
În motivarea excepției de neconstituționalitate autorul
acesteia, fără a indica încălcarea vreunei dispoziții
constituționale, solicită admiterea excepției pentru motivul că
prin Decizia nr. 723/2010, Curtea Constituțională a admis
excepția de neconstituționalitate referitoare la prevederile
art. 33 din Legea nr. 7/1996 și, ca atare, ăacțiunea reclamanților
a rămas fără obiect”.
Judecătoria Sinaia consideră că excepția este
neîntemeiată. În acest sens, arată că prevederile de lege
criticate definesc operațiunile de rectificare și modificare a
înscrierilor din cartea funciară și modalitățile în care acestea pot
opera. Scopul notării acestor acte și fapte juridice îl constituie
exclusiv publicitatea drepturilor reale imobiliare, deci
opozabilitatea lor în raport cu terții.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

MONITORUL OFICIAL AL ROMÂNIEI, PARTEA I, Nr. 777/3.XI.2011
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie art. 33
din Legea cadastrului și a publicității imobiliare nr. 7/1996,
republicată în Monitorul Oficial al României, Partea I, nr. 201 din
3 martie 2006, având următorul conținut:
ăArt. 33. — (1) În cazul în care cuprinsul cărții funciare nu
corespunde, în privința înscrierii, cu situația juridică reală, se
poate cere rectificarea sau, după caz, modificarea acesteia.
(2) Prin rectificare se înțelege radierea, îndreptarea sau
menționarea înscrierii oricărei operațiuni, susceptibilă a face
obiectul unei înscrieri în cartea funciară.

7

(3) Prin modificare se înțelege orice schimbare privitoare la
aspecte tehnice ale imobilului, schimbare care nu afectează
esența dreptului care poartă asupra acelui imobil. Modificarea
nu se poate face decât la cererea titularului dreptului de
proprietate.
(4) Rectificarea înscrierilor în cartea funciară se poate face
fie pe cale amiabilă, prin declarație autentică, fie în caz de litigiu,
prin hotărâre judecătorească definitivă și irevocabilă.
(5) Erorile materiale săvârșite cu prilejul înscrierilor în cartea
funciară pot fi îndreptate la cerere sau din oficiu.”
Analizând excepția de neconstituționalitate, Curtea constată
că autorii acesteia nu indică nicio dispoziție constituțională
căreia i-ar contraveni prevederile de lege criticate, ceea ce
încalcă dispozițiile art. 10 alin. (2) din Legea nr. 47/1992. În
aceste condiții, Curtea nu poate exercita controlul de
constituționalitate, deoarece nu se poate substitui autorului
excepției în ceea ce privește motivarea acesteia, excepția
urmând a fi respinsă ca inadmisibilă.
În ceea ce privește susținerea potrivit căreia textul art. 33 din
Legea nr. 7/1996, a fost declarat neconstituțional prin Decizia
nr. 723 din 1 iunie 2010, publicată în Monitorul Oficial al
României, Partea I, nr. 416 din 22 iunie 2010, Curtea constată
că prin decizia menționată a fost declarat neconstituțional numai
alin. (6) al acestui articol. La data sesizării, acest text de lege își
încetase aplicarea potrivit art. 147 alin. (1) din Constituție, astfel
că instanța în mod corect a sesizat Curtea cu excepția de
neconstituționalitate a prevederilor art. 33 în redactarea actuală.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 33 din Legea cadastrului și a publicității
imobiliare nr. 7/1996, excepție ridicată de Lucreția Bobe și Claudia Bobe în Dosarul nr. 684/310/2010 al Judecătoriei Sinaia.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.187
din 15 septembrie 2011

referitoare la excepția de neconstituționalitate a dispozițiilor art. 36 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 36 din Legea nr. 85/2006 privind procedura
insolvenței, excepție ridicată de Societatea Comercială ăPSV
Company” — S.A. din București, prin administratorul judiciar
Societatea Comercială RVA Insolvency Specialists S.P.R.L. din
București, în Dosarul nr. 11.584/95/2008 al Curții de Apel
Craiova — Secția a II-a civilă și pentru conflicte de muncă și
asigurări sociale, care formează obiectul Dosarului Curții
Constituționale nr. 510D/2011.
La apelul nominal se constată lipsa părților, față de care
procedura de citare este legal îndeplinită.

8

MONITORUL OFICIAL AL ROMÂNIEI, PARTEA I, Nr. 777/3.XI.2011

Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca inadmisibilă,
invocând în acest sens Decizia Curții Constituționale nr. 438 din
7 aprilie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2011, pronunțată în Dosarul
nr. 11.584/95/2008, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 36 din Legea
nr. 85/2006 privind procedura insolvenței, excepție ridicată
de Societatea Comercială ăPSV Company” — S.A. din
București, prin administratorul judiciar Societatea Comercială
RVA Insolvency Specialists S.P.R.L. din București, într-o cauză
având ca obiect soluționarea unui recurs formulat împotriva
sentinței prin care au fost acordate drepturi salariale.
În motivarea excepției de neconstituționalitate autorul
arată, în esență, că dispozițiile legale criticate, astfel cum au fost
modificate prin Legea nr. 169/2010, încalcă dreptul de
proprietate, în speță dreptul de dispoziție ca atribut al dreptului
de proprietate, ca urmare a suspendării tuturor cauzelor aflate
pe rolul instanțelor de judecată, ceea ce face imposibilă
scoaterea de pe tabelul creditorilor a acelor persoane care nu au
o creanță certă, lichidă și exigibilă în baza unei hotărâri definitive
și irevocabile. Mai mult, dispozițiile art. 36 din Legea nr. 85/2006
încalcă dreptul de liber acces la justiție, drept ce nu poate fi
îngrădit în exercitarea sa prin nicio lege, în condițiile în care
art. 21 din Constituție consacră aplicarea principiilor statuate de
Convenția pentru apărarea drepturilor omului și a libertăților
fundamentale privitoare la un proces echitabil și soluționarea
cauzelor într-un termen rezonabil.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că excepția
de neconstituționalitate invocată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 36 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu modificările și completările
ulterioare, care au următorul cuprins:
ăArt. 36. — De la data deschiderii procedurii se suspendă de
drept toate acțiunile judiciare, extrajudiciare sau măsurile de
executare silite pentru realizarea creanțelor asupra debitorului
sau bunurilor sale.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) și (2) privind egalitatea în drepturi, art. 21
alin. (1), (2) și (3) privind accesul liber la justiție, art. 44 alin. (1)
privind dreptul de proprietate, precum și dispozițiilor art. 6 privind
dreptul la un proces echitabil și art. 13 care privește dreptul la un
recurs efectiv din Convenția pentru apărarea drepturilor omului
și libertăților fundamentale.
Examinând excepția de neconstituționalitate, Curtea
constată că autorul excepției critică, în esență, modificarea
adusă art. 36 din Legea nr. 85/2006 privind procedura
insolvenței prin Legea nr. 169/2010 pentru modificarea și
completarea Legii nr. 85/2006 privind procedura insolvenței,
publicată în Monitorul Oficial al României, Partea I, nr. 505 din
21 iulie 2010, intervenție legislativă prin care s-a eliminat
posibilitatea continuării judecării căilor de atac promovate de
debitori.
Or, Curtea constată că asemenea susțineri, care vizează,
practic, modificarea unor soluții legislative în sensul dorit de
autorul excepției, nu pot avea caracterul unor veritabile critici de
neconstituționalitate. Totodată, potrivit prevederilor art. 2 alin. (3)
din Legea nr. 47/1992 privind organizarea și funcționarea Curții
Constituționale, republicată, aceasta ăse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
În consecință, având în vedere și Decizia nr. 438 din 7 aprilie
2011, publicată în Monitorul Oficial al României, Partea I, nr. 514
din 21 iulie 2011, Curtea urmează să respingă excepția de
neconstituționalitate ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 36 din Legea nr. 85/2006 privind procedura
insolvenței, excepție ridicată de Societatea Comercială ăPSV Company” — S.A. din București, prin administratorul judiciar
Societatea Comercială RVA Insolvency Specialists S.P.R.L. din București, în Dosarul nr. 11.584/95/2008 al Curții de Apel Craiova —
Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

MONITORUL OFICIAL AL ROMÂNIEI, PARTEA I, Nr. 777/3.XI.2011

9

CURTEA CONSTITUȚIONALĂ

D E C I Z I A Nr. 1.256
din 22 septembrie 2011

referitoare la excepția de neconstituționalitate a prevederilor art. 41 alin. (4)
din Legea energiei electrice nr. 13/2007
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 41 alin. (4) din Legea energiei electrice
nr. 13/2007, excepție ridicată de Feromela Daniela Ghițan și Sorin
Ghițan în dosarele nr. 5.780/318/2010 și nr. 5.781/318/2010 ale
Judecătoriei Târgu Jiu, și care fac obiectul dosarelor Curții
Constituționale nr. 4.030D/2010 și nr. 4.031D/2010.
Dezbaterile au avut loc în ședința publică din data de
8 septembrie 2011 și au fost consemnate în încheierea de la
aceea dată, când, având nevoie de timp pentru deliberare,
Curtea a amânat pronunțarea la data de 15, la 20 și, apoi la
22 septembrie 2011.
C U R T E A,

având în vedere actele și lucrările dosarelor, constată
următoarele:
Prin încheierile din 20 septembrie 2010, pronunțate în
dosarele nr. 5.780/318/2010 și nr. 5.781/318/2010, Judecătoria
Târgu Jiu a sesizat Curtea Constituțională cu excepția de
neconstituționalitate a prevederilor art. 41 alin. (4) din Legea
energiei electrice nr. 13/2007, excepție ridicată de Feromela
Daniela Ghițan și Sorin Ghițan în cauze civile având ca obiect
obligația de a face.
În motivarea excepției de neconstituționalitate autorii
acesteia susțin că prevederile art. 41 alin. (4) din Legea energiei
electrice nr. 13/2007 contravin dispozițiilor constituționale ale
art. 136 alin. (1) și (5), precum și prevederilor art. 480, 481 și
482 din Codul civil, art. 1 din Legea nr. 33/1994 privind
exproprierea pentru cauză de utilitate publică, și Convenției
pentru apărarea drepturilor omului și a libertăților fundamentale.
Arată că sunt proprietari ai unui teren pe care sunt amplasați doi
stâlpi ai C.E.Z. Distribuție S.A. Oltenia, fapt ce ăle afectează
proprietatea și le distruge sănătatea”.
Judecătoria Târgu Jiu consideră că excepția de
neconstituționalitate este neîntemeiată, întrucât acest text de
lege este conform cu normele constituționale invocate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 41 alin. (4) din Legea energiei electrice
nr. 13/2007, publicată în Monitorul Oficial al României, Partea I,
nr. 51 din 23 ianuarie 2007, potrivit cărora ăTerenurile pe care se
situează rețelele electrice de distribuție existente la intrarea în
vigoare a prezentei legi sunt și rămân în proprietatea publică a
statului.”
Autorii excepției invocă încălcarea dispozițiilor constituționale
ale art. 136 alin. (1) și (5) referitoare la proprietatea privată. De
asemenea, consideră că reglementarea criticată contravine
prevederilor art. 480, 481 și 482 din Codul civil, art. 1 din Legea
nr. 33/1994 privind exproprierea pentru cauză de utilitate
publică, precum și Convenției pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, din perspectiva unor critici
similare, prilej cu care a statuat că acestea nu contravin Legii
fundamentale.
În acest sens, sunt Decizia nr. 232 din 21 aprilie 2005 și
Decizia nr. 276 din 24 februarie 2009, publicate în Monitorul
Oficial al României, Partea I, nr. 533 din 23 iunie 2005 și,
respectiv, nr. 171 din 19 martie 2009, precum și Decizia nr. 1.066
din 14 iulie 2009, publicată în Monitorul Oficial al României,
Partea I, nr. 540 din 4 august 2009, sau Decizia nr. 1.046 din
14 septembrie 2010, publicată în Monitorul Oficial al României,
Partea I, nr. 674 din 4 octombrie 2010, prin care Curtea a reținut
că legiuitorul ordinar este competent să stabilească cadrul juridic
pentru exercitarea atributelor dreptului de proprietate, în
accepțiunea principială conferită de Constituție, în așa fel încât
să nu vină în coliziune cu interesele generale sau cu interesele
particulare legitime ale altor subiecte de drept, instituind astfel
niște limitări rezonabile în valorificarea acestuia, ca drept
subiectiv garantat.
De aceea, prin prevederile art. 41 alin. (4) din Legea
nr. 13/2007, legiuitorul nu a făcut decât să dea expresie acestor
imperative, în limitele și potrivit competenței sale constituționale.
Mai mult, Curtea a arătat că exercitarea drepturilor de uz și
servitute asupra proprietăților afectate de capacitățile
energetice, cu titlu gratuit pe toată durata existenței acestora,
deși are ca efect lipsirea celor interesați de o parte din veniturile

10

MONITORUL OFICIAL AL ROMÂNIEI, PARTEA I, Nr. 777/3.XI.2011

imobiliare, nu reprezintă o expropriere, ci se referă doar la
posibilitatea de folosire a bunurilor, ceea ce nu contravine
dispozițiilor constituționale referitoare la protecția proprietății
private.
De asemenea, prin Decizia nr. 89 din 20 ianuarie 2009,
publicată în Monitorul Oficial al României, Partea I, nr. 240 din
10 aprilie 2009, Curtea a stabilit că înființarea instalațiilor și
executarea lucrărilor la capacitățile energetice pentru buna
funcționare a acestora reprezintă un interes general major și, ca
atare, legiuitorul este pe deplin competent să stabilească
condițiile exercitării dreptului de proprietate.
În acest context, Curtea apreciază că nimic nu împiedică
persoana care a suferit un prejudiciu, în urma operațiunilor de
realizare și retehnologizare a capacităților energetice care se
execută asupra terenurilor proprietate privată, de a solicita
statului repararea pagubei produse, potrivit dispozițiilor dreptului
comun.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.
Totodată, analizând jurisprudența Curții Europene a
Drepturilor Omului, Curtea Constituțională observă că se lasă
statului o marjă de apreciere, în funcție de nevoia reală a
comunității în adoptarea măsurii de privare de proprietate.
Recent, în Hotărârea din data de 31 mai 2011, pronunțată în
Cauza Mirela Cernea și alții împotriva României, Curtea
Europeană a Drepturilor Omului a arătat că, ăîntr-un domeniu
atât de complex și de delicat ca cel al strategiei naționale în
domeniul energetic, statul dispune de o marjă largă de apreciere
pentru a-și desfășura politicile sale de interes general.” Prin
decizia pronunțată în această cauză, instanța europeană a
reținut că unul dintre principalele argumente prezentate de către
toți reclamanții în sprijinul tezei conform căreia restricțiile aduse
exercitării dreptului lor de proprietate ar fi disproporționate se
bazează pe faptul că nu au primit nicio despăgubire care să
compenseze drepturile de uz și de servitute concesionate
titularei autorizației de exploatare a capacității energetice
amplasate pe terenul lor.
Caracterul proporțional al unei atingeri aduse dreptului la
respectarea bunurilor poate să depindă de existența unor
garanții de procedură, care să asigure că punerea în aplicare a

sistemului și impactul său asupra proprietarului nu sunt nici
arbitrare, nici imprevizibile; or, legile naționale adoptate succesiv
în domeniul energetic conțin, într-adevăr, asemenea garanții. În
ceea ce privește accesul titularilor de licențe la terenul
persoanelor pe care au fost înființate capacități energetice, în
vederea efectuării unor operațiuni de revizie, de întreținere și de
reparație, exercitarea dreptului de uz și de servitute a fost
condiționată de respectarea principiilor echității și minimei
afectări a dreptului de proprietate. În plus, aceste legi definesc
în mod clar drepturile și obligațiile care le revin titularilor de
licențe de funcționare a capacităților energetice și, respectiv,
proprietarilor terenurilor pe care se află aceste capacități.
De altfel, și Curtea de Justiție a Uniunii Europene, a reținut
că ădrepturile fundamentale, în special dreptul de proprietate,
nu apar ca prerogative absolute, ci trebuie luate în considerare
prin raportare la funcția lor în societate. Aceasta înseamnă că
restricțiile ce răspund unor obiective de interes general nu
constituie, în raport cu scopul urmărit, o intervenție nemăsurată
și intolerabilă care ar aduce atingere însăși substanței dreptului
garantat”.
Așa fiind, Curtea constată că prevederile art. 41 alin. (4) din
Legea energiei electrice nr. 13/2007 nu consacră trecerea în
proprietatea statului a terenului pe care se află rețele electrice de
distribuție, ci prevede că acesta este și rămâne proprietatea
publică a statului, dreptul de proprietate dobândit fiind afectat
de această sarcină, așa cum prevede art. 44 alin. (7) din
Constituție, potrivit căruia ăDreptul de proprietate obligă la
respectarea sarcinilor privind protecția mediului și asigurarea
bunei vecinătăți, precum și la respectarea celorlalte sarcini care,
potrivit legii sau obiceiului, revin proprietarului.”
În sfârșit, Curtea observă că, în prezenta cauză, critica
formulată se fundamentează și pe compararea prevederilor ce
fac obiectul excepției cu alte texte legale. Or, asemenea critici nu
intră în competența Curții Constituționale, ci a instanțelor de
judecată ori a legiuitorului, după caz, întrucât, așa cum Curtea
a stabilit în jurisprudența sa, examinarea constituționalității unui
text de lege are în vedere compatibilitatea acelui text cu
dispozițiile constituționale pretins încălcate, iar nu compararea
mai multor prevederi legale între ele și raportarea concluziei ce
ar rezulta din această comparație la dispoziții ori principii ale
Constituției.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 41 alin. (4) din Legea energiei electrice
nr. 13/2007, excepție ridicată de Feromela Daniela Ghițan și Sorin Ghițan în dosarele nr. 5.780/318/2010 și nr. 5.781/318/2010 ale
Judecătoriei Târgu Jiu.
Definitivă și general obligatorie.
Pronunțată în ședința publică din data de 22 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 777/3.XI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli rectificat
pe anul 2011 al Regiei Autonome ăAdministrația Fluvială
a Dunării de Jos” Galați, aflată sub autoritatea
Ministerului Transporturilor și Infrastructurii
Având în vedere prevederile Legii bugetului de stat pe anul 2011
nr. 286/2010, cu modificările și completările ulterioare, ale Legii nr. 500/2002
privind finanțele publice, cu modificările și completările ulterioare, și ale Ordonanței
Guvernului nr. 10/2011 cu privire la rectificarea bugetului de stat pe anul 2011 și
unele măsuri financiare,
în temeiul art. 108 din Constituția României, republicată, al art. 15 alin. (1) din
Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli rectificat pe anul 2011 al
Regiei Autonome ăAdministrația Fluvială a Dunării de Jos” Galați, aflată sub
autoritatea Ministerului Transporturilor și Infrastructurii, prevăzut în anexa care
face parte integrantă din prezenta hotărâre.
Art. 2. — (1) Nivelul cheltuielilor totale aferente veniturilor totale prevăzute în
bugetul de venituri și cheltuieli reprezintă limite maxime și nu poate fi depășit decât
în cazuri justificate, cu aprobarea Guvernului, la propunerea Ministerului
Transporturilor și Infrastructurii, cu avizul Ministerului Muncii, Familiei și Protecției
Sociale și al Ministerului Finanțelor Publice.
(2) În cazul în care în execuție se înregistrează nerealizări ale veniturilor
totale aprobate, operatorul economic poate efectua cheltuieli proporțional cu gradul
de realizare a veniturilor totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 5.000 lei la 10.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul muncii, familiei și protecției sociale,
Sulfina Barbu
Ministrul finanțelor publice,
Gheorghe Ialomițianu

București, 26 octombrie 2011.
Nr. 1.071.

11

12

MONITORUL OFICIAL AL ROMÂNIEI, PARTEA I, Nr. 777/3.XI.2011
ANEXĂ*)

MINISTERUL TRANSPORTURILOR ȘI INFRASTRUCTURII
Regia Autonomă ăAdministrația Fluvială a Dunării de Jos” Galați
Galați, Str. Portului nr. 32
Cod unic de înregistrare RO 1644670
B U G E T U L D E V E N I T U R I Ș I C H E LT U I E L I R E C T I F I C AT
PE ANUL 2011
mii lei

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 777/3.XI.2011

13

14

MONITORUL OFICIAL AL ROMÂNIEI, PARTEA I, Nr. 777/3.XI.2011

MONITORUL OFICIAL AL ROMÂNIEI, PARTEA I, Nr. 777/3.XI.2011

15

Indicatorul fizic — măsurători topografice, exprimat în km ridicări hidrografice

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
Nr. 234 din 20 octombrie 2011

MINISTERUL FINANȚELOR PUBLICE
Nr. 2.698 din 24 octombrie 2011

ORDIN
privind revizuirea mediei numărului de locuitori prevăzute în tabelul 2 din anexa la Ordonanța de
urgență a Guvernului nr. 63/2010 pentru modificarea și completarea Legii nr. 273/2006 privind
finanțele publice locale, precum și pentru stabilirea unor măsuri financiare
Având în vedere prevederile art. III alin. (11) din Ordonanța de urgență a Guvernului nr. 63/2010 pentru modificarea și
completarea Legii nr. 273/2006 privind finanțele publice locale, precum și pentru stabilirea unor măsuri financiare, aprobată cu
modificări și completări prin Legea nr. 13/2011,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare, și
ale art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice, cu
modificările și completările ulterioare,
ministrul administrației și internelor și ministrul finanțelor publice emit următorul ordin:
Art.1. — Media numărului locuitorilor corespunzător grupei,
pe categorii de unități/subdiviziuni administrativ-teritoriale,
prevăzută în tabelul 2 din anexa la Ordonanța de urgență a
Guvernului nr. 63/2010 pentru modificarea și completarea Legii
nr. 273/2006 privind finanțele publice locale, precum și pentru
stabilirea unor măsuri financiare, aprobată cu modificări și
completări prin Legea nr. 13/2011, se modifică conform anexei
care face parte integrantă din prezentul ordin.
Art. 2. — Media numărului de locuitori calculată pe baza
numărului locuitorilor pe fiecare unitate administrativ-teritorială la
1 ianuarie 2011 comunicată de către Institutul Național de
Statistică se utilizează de către instituțiile prefectului pentru

stabilirea numărului maxim de posturi, pentru anul 2012, pentru
fiecare unitate administrativ-teritorială.
Art. 3. — (1) În termen de 20 de zile de la publicarea
prezentului ordin în Monitorul Oficial al României, Partea I,
prefectul comunică numărul maxim de posturi aferent
anului 2012, pe fiecare unitate/subdiviziune administrativteritorială.
(2) Comunicările se transmit, în format electronic, și către
Ministerul Administrației și Internelor, Direcția pentru politici
fiscale și bugetare locale, la adresa dpfbl@mai.gov.ro
Art. 4. — Prezentul ordin se publică în Monitorul Oficial al
României, Partea I.

Ministrul administrației și internelor,
Constantin-Traian Igaș

Ministrul finanțelor publice,
Gheorghe Ialomițianu

16

MONITORUL OFICIAL AL ROMÂNIEI, PARTEA I, Nr. 777/3.XI.2011
ANEXĂ

Tabelul 2. Media numărului locuitorilor corespunzător grupei, pe categorii
de unități/subdiviziuni administrativ-teritoriale
Nr.
crt.

Grupe în funcție
de numărul de locuitori

Comune

Orașe

Municipii

Județe

Sectoare ale municipiului
București

Municipiul
București

0

1

2

3

4

5

6

7

1.
2.
3.
4.
5.
6.
7.
8.
9.
10.
11.

cel mult 1.500
1.501—3.000
3.001—5.000
5.001—10.000
10.001—20.000
20.001—50.000
50.001—100.000
100.001—200.000
200.001—400.000
cel mult 500.000
cel puțin 500.001
sectoare ale
municipiului București
municipiul București

1.164
2.255
3.818
6.218
11.207
X
X
X
X
X
X

X
2.531
4.152
7.347
12.792
25.944
X
X
X
X
X

X
X
X
X
17.166
31.397
71.321
131.915
280.773
X
X

X
X
X
X
X
X
X
X
X
362.193
654.418

X
X
X
X
X
X
X
X
X
X
X

X
X
X
X
X
X
X
X
X
X
X

X

X

X

X

324.696

X

X

X

X

X

X

1.937.421

12.
13.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 777/3.XI.2011 conține 16 pagini.

Prețul: 3,20 lei

&JUYDGY|527386]
ISSN 1453—4495

