Anul 179 (XXIII) — Nr. 880

PARTEA I

LEGI, DECRETE, HOTĂRÂRI ȘI ALTE ACTE

Marți, 13 decembrie 2011

SUMAR

Nr.

Pagina

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 1.422 din 20 octombrie 2011 referitoare la excepția
de neconstituționalitate a dispozițiilor art. 2 și 3 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar, ale art. 2 și 3 din Ordonanța de
urgență a Guvernului nr. 41/2009 privind unele măsuri
în domeniul salarizării personalului din sectorul
bugetar pentru perioada mai—decembrie 2009, ale
Legii nr. 259/2009 pentru aprobarea Ordonanței de
urgență a Guvernului nr. 31/2009 privind unele măsuri
în domeniul salarizării personalului din sectorul
bugetar, ale Legii nr. 300/2009 pentru aprobarea
Ordonanței de urgență a Guvernului nr. 41/2009
privind unele măsuri în domeniul salarizării
personalului din sectorul bugetar pentru perioada
mai—decembrie 2009, ale art. 29 alin. (1) în privința
sintagmei ăîn vigoare” din Legea nr. 47/1992 privind
organizarea și funcționarea Curții Constituționale și ale
art. I pct. 3 din Legea nr. 177/2010 pentru modificarea
și completarea Legii nr. 47/1992 privind organizarea și
funcționarea Curții Constituționale, a Codului de
procedură civilă și a Codului de procedură penală al
României ..................................................................

Nr.

266. — Ordin al ministrului agriculturii și dezvoltării rurale
pentru aprobarea Normelor metodologice de aplicare
a Hotărârii Guvernului nr. 1.141/2011 privind
reglementarea unor măsuri financiare temporare
pentru stimularea gradului de absorbție a fondurilor
alocate pentru agricultură aferente schemelor de plăți
directe și pentru măsuri de piață în agricultură ..........

11–12

267. — Ordin al ministrului agriculturii și dezvoltării rurale
pentru aprobarea cantităților de motorină aferente
trimestrului III al anului 2011, ce beneficiază de ajutor
de stat acordat sub formă de rambursare ..................

13

5.703. — Ordin al ministrului educației, cercetării, tineretului
și sportului privind implementarea Cadrului național al
calificărilor din învățământul superior ........................

14

ACTE ALE COMISIEI DE SUPRAVEGHERE
A ASIGURĂRILOR

2–5

HOTĂRÂRI ALE GUVERNULUI ROMÂNIEI
1.193. — Hotărâre privind revenirea la Ministerul Sănătății a
managementului asistenței medicale pentru unele
unități sanitare din județul Vrancea, precum și
pentru modificarea și completarea unor acte normative

6

1.207. — Hotărâre privind aprobarea bugetului de venituri și
cheltuieli pe anul 2011 pentru Societatea Comercială
ăUzina Mecanică Orăștie” — S.A., aflată sub
autoritatea Ministerului Economiei, Comerțului și
Mediului de Afaceri ....................................................

7–10

850. — Decizie privind aprobarea retragerii autorizației de
funcționare a Societății Comerciale CARDIF
ASIGURĂRI — S.A. ..................................................

15

861. — Decizie privind aprobarea transferului de portofoliu
de asigurări de la Societatea GENERALI ASIGURĂRI —
S.A. către Societatea GENERALI ROMANIA
ASIGURARE REASIGURARE — S.A. (fostă
ASIGURARE REASIGURARE ARDAF — S.A.) și a
fuziunii prin absorbție dintre Societatea GENERALI
ROMANIA ASIGURARE REASIGURARE — S.A.
(fostă ASIGURARE REASIGURARE ARDAF — S.A.),
în calitate de societate absorbantă, și Societatea
GENERALI ASIGURĂRI — S.A., în calitate de
societate absorbită .................................................... 15–16

2

MONITORUL OFICIAL AL ROMÂNIEI, PARTEA I, Nr. 880/13.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.422
din 20 octombrie 2011

referitoare la excepția de neconstituționalitate a dispozițiilor art. 2 și 3 din Ordonanța de urgență
a Guvernului nr. 31/2009 privind unele măsuri în domeniul salarizării personalului din sectorul
bugetar, ale art. 2 și 3 din Ordonanța de urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru perioada mai—decembrie 2009,
ale Legii nr. 259/2009 pentru aprobarea Ordonanței de urgență a Guvernului nr. 31/2009 privind
unele măsuri în domeniul salarizării personalului din sectorul bugetar, ale Legii nr. 300/2009
pentru aprobarea Ordonanței de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada mai—decembrie 2009,
ale art. 29 alin. (1) în privința sintagmei ăîn vigoare” din Legea nr. 47/1992 privind organizarea
și funcționarea Curții Constituționale și ale art. I pct. 3 din Legea nr. 177/2010 pentru modificarea
și completarea Legii nr. 47/1992 privind organizarea și funcționarea Curții Constituționale,
a Codului de procedură civilă și a Codului de procedură penală al României
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea în ședința publică din 27 septembrie 2011 a
reprezentantului Ministerului Public, procuror Antonia
Constantin.
Pe rol se află soluționarea excepției de neconstituționalitate
a dispozițiilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, ale art. 2 și 3 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, ale Legii nr. 259/2009 pentru
aprobarea Ordonanței de urgență a Guvernului nr. 31/2009
privind unele măsuri în domeniul salarizării personalului din
sectorul bugetar, ale Legii nr. 300/2009 pentru aprobarea
Ordonanței de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, ale art. 29 alin. (1) din
Legea nr. 47/1992 privind organizarea și funcționarea Curții
Constituționale și ale art. I pct. 3 din Legea nr. 177/2010 pentru
modificarea și completarea Legii nr. 47/1992 privind organizarea
și funcționarea Curții Constituționale, a Codului de procedură
civilă și a Codului de procedură penală al României, excepție
ridicată de Corneliu Căileanu în Dosarul nr. 7.824/99/2009 al
Tribunalului Iași — Secția civilă și care formează obiectul
Dosarului nr. 143D/2011.
Dezbaterile au avut loc în ședința publică din 27 septembrie
2011 și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 11 octombrie 2011. La acea dată,
având în vedere imposibilitatea constituirii legale a completului
de judecată, Curtea a amânat pronunțarea, succesiv, pentru

datele de 18 și, respectiv, 20 octombrie 2011, dată la care a
pronunțat prezenta decizie.
C U R T E A,

având în vedere actele și lucrările dosarului, constată
următoarele:
Prin Încheierea din 12 ianuarie 2011, pronunțată în Dosarul
nr. 7.824/99/2009, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 2 și 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar, ale art. 2 și 3
din Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009, ale
Legii nr. 259/2009 pentru aprobarea Ordonanței de urgență
a Guvernului nr. 31/2009 privind unele măsuri în domeniul
salarizării personalului din sectorul bugetar, ale Legii
nr. 300/2009 pentru aprobarea Ordonanței de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru
perioada mai—decembrie 2009, ale art. 29 alin. (1) din Legea
nr. 47/1992 privind organizarea și funcționarea Curții
Constituționale și ale art. I pct. 3 din Legea nr. 177/2010
pentru modificarea și completarea Legii nr. 47/1992 privind
organizarea și funcționarea Curții Constituționale, a
Codului de procedură civilă și a Codului de procedură
penală al României, excepție ridicată de Corneliu Căileanu
într-o cauză având ca obiect soluționarea cererii autorului
excepției, de acordare a unor drepturi bănești.
În motivarea excepției de neconstituționalitate se arată
că dispozițiile art. 2 și 3 din Ordonanța de urgență a Guvernului
nr. 31/2009 și art. 2 și 3 din Ordonanța de urgență a Guvernului
nr. 41/2009 continuă soluțiile legislative promovate prin
Ordonanța de urgență a Guvernului nr. 151/2008 pentru
modificarea și completarea Ordonanței Guvernului nr. 15/2008
privind creșterile salariale ce se vor acorda în anul 2008
personalului din învățământ și Ordonanța de urgență a
Guvernului nr. 1/2009 privind unele măsuri în domeniul
salarizării personalului din domeniul bugetar, ambele ordonanțe
de urgență, în privința drepturilor salariale ale personalului din

MONITORUL OFICIAL AL ROMÂNIEI, PARTEA I, Nr. 880/13.XII.2011
învățământ, fiind declarate neconstituționale. De asemenea,
legile de aprobare ale acestor ordonanțe de urgență sunt și ele
neconstituționale, întrucât legea nu poate acoperi viciul de
neconstituționalitate al ordonanței de urgență pe care o aprobă.
Se mai susține că art. 29 alin. (1) din Legea nr. 47/1992, în
privința sintagmei ăîn vigoare”, este neconstituțional, întrucât nu
ține seama de faptul că o normă juridică primară, deși abrogată
expres, poate produce în continuare efecte juridice posibil
vătămătoare în privința raporturilor juridice pe care le
guvernează. În consecință, textele abrogate de legiuitor nu pot
fi sustrase controlului de constituționalitate în măsura în care
acestea sunt aplicabile cauzei.
Se mai arată că eliminarea suspendării de drept a cauzei pe
perioada soluționării excepției de neconstituționalitate încalcă
dreptul la un proces echitabil și dreptul la apărare, întrucât
partea trebuie să își construiască întreaga apărare fără să țină
seama de decizia Curții Constituționale. Or, atunci când
chestiunea de neconstituționalitate este decisivă pentru
câștigarea procesului, partea nu poate să își dovedească
pretențiile cu alte mijloace și este condamnată să piardă din start
procesul, căile de atac pe care partea le-ar putea exercita devin
inutile. Mai mult, în situația în care excepția de
neconstituționalitate este ridicată din oficiu, instanța
judecătorească este obligată să judece cauza în baza unei legi
pe care o consideră neconstituțională și să administreze
probatoriul cauzei potrivit acesteia. Totodată, autorul excepției
arată că există posibilitatea ca instanța judecătorească să
sesizeze Curtea Constituțională cu o excepție de
neconstituționalitate, iar până la soluționarea acesteia, cauza să
fie deja în stadiul procesual al recursului, stadiu în care instanța
este limitată la a analiza cererea de recurs pentru motivele strict
menționate de Codul de procedură civilă. În acest caz, decizia
Curții este ineficace, iar partea interesată trebuie să aștepte
respingerea recursului său și, ulterior, să solicite revizuirea
hotărârii.
Tribunalul Iași — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate ce
privește dispozițiile art. 2 și 3 din Ordonanța de urgență a
Guvernului nr. 31/2009 și ale art. 2 și 3 din Ordonanța de
urgență a Guvernului nr. 41/2009 este inadmisibilă, iar cea care
vizează art. I pct. 3 din Legea nr. 177/2010 este neîntemeiată.
Se observă că Guvernul nu și-a exprimat punctul de vedere cu
privire la excepția de neconstituționalitate a celorlalte dispoziții
legale contestate.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și 3 din Ordonanța de urgență a Guvernului

3

nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, ale art. 2 și 3 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009, ale Legii
nr. 259/2009 pentru aprobarea Ordonanței de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 484 din 13 iulie 2009,
ale Legii nr. 300/2009 pentru aprobarea Ordonanței de urgență
a Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada
mai—decembrie 2009, publicată în Monitorul Oficial al României,
Partea I, nr. 676 din 8 octombrie 2009, ale art. 29 alin. (1) din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 807 din 3 decembrie 2010, și ale art. I pct. 3 din
Legea nr. 177/2010 pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României, publicată în Monitorul Oficial al
României, Partea I, nr. 672 din 4 octombrie 2010. În realitate, în
privința art. 29 alin. (1) din Legea nr. 47/1992 este criticată
numai sintagma ăîn vigoare”, astfel încât obiect al excepției îl
constituie dispozițiile art. 2 și 3 din Ordonanța de urgență a
Guvernului nr. 31/2009, ale art. 2 și 3 din Ordonanța de urgență
a Guvernului nr. 41/2009, ale Legii nr. 259/2009, ale Legii
nr. 300/2009, ale art. 29 alin. (1) din Legea nr. 47/1992 în privința
sintagmei ăîn vigoare” și ale art. I pct. 3 din Legea nr. 177/2010.
Textele legale punctual criticate au următorul cuprins:
— Art. 2 din Ordonanța de urgență a Guvernului nr. 31/2009:
ăAlineatul (1) al articolului 11 din Ordonanța Guvernului
nr. 15/2008 privind creșterile salariate ce se vor acorda în anul
2008 și în anul 2009 personalului din învățământ, publicată în
Monitorul Oficial al României, Partea I, nr. 82 din 30 ianuarie
2008, aprobată cu modificări prin Legea nr. 221/2008, cu
modificările și completările ulterioare, se modifică și se
completează după cum urmează:
1. După litera a) se introduce o nouă literă, litera a1), cu
următorul cuprins:
«a1) pentru perioada 1—30 aprilie 2009, coeficienții de
multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. Litera b) se modifică și va avea următorul cuprins:
«b) pentru perioada 1 mai—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;»”.
— Art. 3 din Ordonanța de urgență a Guvernului nr. 31/2009:
ăValorile coeficientului de multiplicare 1,000 prevăzute în
anexele nr. 1.1a, 1.2a, 2a, 3a, 1.1b, 1.2b, 2b și 3b la Ordonanța
Guvernului nr. 15/2008, aprobată cu modificări prin Legea
nr. 221/2008, cu modificările și completările ulterioare, se aplică
corespunzător perioadelor stabilite la art. 2 din prezenta
ordonanță de urgență”.
— Art. 2 din Ordonanța de urgență a Guvernului nr. 41/2009:
ăOrdonanța Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea

4

MONITORUL OFICIAL AL ROMÂNIEI, PARTEA I, Nr. 880/13.XII.2011

nr. 221/2008, cu modificările și completările ulterioare, se
modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă”.
— Art. 3 din Ordonanța de urgență a Guvernului nr. 41/2009:
ăArticolul 3 din Ordonanța de urgență a Guvernului nr. 31/2009
privind unele măsuri în domeniul salarizării personalului din
sectorul bugetar, publicată în Monitorul Oficial al României,
Partea I, nr. 211 din 1 aprilie 2009, se abrogă”.
— Art. 29 alin. (1) din Legea nr. 47/1992 în privința sintagmei
ăîn vigoare”: ă(1) Curtea Constituțională decide asupra
excepțiilor ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare,
care are legătură cu soluționarea cauzei în orice fază a litigiului
și oricare ar fi obiectul acestuia”.
— Art. I pct. 3 din Legea nr. 177/2010: ăLa articolul 29,
alineatul (5) se abrogă”.
În opinia autorului excepției de neconstituționalitate,
prevederile art. 2 și 3 din Ordonanța de urgență a Guvernului
nr. 31/2009, ale art. 2 și 3 din Ordonanța de urgență a
Guvernului nr. 41/2009, ale Legii nr. 259/2009 și ale Legii
nr. 300/2009 contravin dispozițiilor constituționale ale art. 1
alin. (4) și (5) privind statul român, art. 41 referitor la muncă și
protecția socială a muncii, art. 47 alin. (1) privind nivelul de trai,
art. 61 alin. (1) referitor la rolul Parlamentului și art. 115 alin. (4)
și (6) privind delegarea legislativă, iar dispozițiile art. 29 alin. (1)
din Legea nr. 47/1992 în privința sintagmei ăîn vigoare” încalcă
art. 11 privind dreptul internațional și dreptul intern, art. 15
alin. (1) privind universalitatea, art. 16 alin. (1) și (2) privind
egalitatea în drepturi, art. 20 referitor la tratatele internaționale
privind drepturile omului, art. 21 privind accesul liber la justiție,
art. 52 privind dreptul persoanei vătămate de o autoritate
publică, art. 53 privind restrângerea exercițiului unor drepturi sau
al unor libertăți, precum și art. 6 paragraful 1 din Convenția
pentru apărarea drepturilor omului și a libertăților fundamentale
privind dreptul la un proces echitabil și art. 1 din Protocolul nr. 12
la Convenție privind interzicerea generală a discriminării. În fine,
se consideră că art. I pct. 3 din Legea nr. 177/2010 încalcă
prevederile constituționale ale art. 1 privind statul român, art. 15
alin. (1) privind universalitatea drepturilor și obligațiilor, art. 21
privind accesul liber la justiție, art. 24 privind dreptul de apărare
și art. 142 în privința rolului Curții Constituționale, precum și
art. 6 paragraful 1 din Convenția menționată privind dreptul la un
proces echitabil.
Examinând excepția de neconstituționalitate formulată,
Curtea constată următoarele:
I. Prin Decizia nr. 766 din 15 iunie 2011, publicată în
Monitorul Oficial al României, Partea I, nr. 549 din 3 august
2011, Curtea a stabilit că sintagma ăîn vigoare” din cuprinsul
dispozițiilor art. 29 alin. (1) și ale art. 31 alin. (1) din Legea
nr. 47/1992 privind organizarea și funcționarea Curții
Constituționale, republicată, este constituțională în măsura în
care se interpretează în sensul că sunt supuse controlului de
constituționalitate și legile sau ordonanțele ori dispozițiile din legi
sau din ordonanțe ale căror efecte juridice continuă să se
producă și după ieșirea lor din vigoare.
Prin Decizia nr. 3 din 4 aprilie 2011, publicată în Monitorul
Oficial al României, Partea I, nr. 350 din 19 mai 2011, Înalta

Curte de Casație și Justiție a admis recursul în interesul legii
care viza aplicarea dispozițiilor Legii nr. 221/2008, stabilind că
acestea se aplică pe toată perioada cuprinsă între 1 octombrie
2008 și 31 decembrie 2009, astfel încât reîncadrarea
personalului didactic din învățământ la data de 1 ianuarie 2010
se va face pe coeficienții și salariul avut în plată la 31 decembrie
2009 stabilit în conformitate cu Legea nr. 221/2008, și nu cu
Ordonanța de urgență a Guvernului nr. 41/2009. O atare
interpretare, departe de a constitui o ingerință în sfera de
competență a puterii legiuitoare, reprezintă o aplicare corectă a
deciziilor Curții Constituționale pronunțate în materia salarizării
personalului din învățământ (a se vedea, în acest sens, Decizia
nr. 124 din 9 februarie 2010, publicată în Monitorul Oficial al
României nr. 272 din 27 aprilie 2010, Decizia nr. 983 din 30 iunie
2009, sau Decizia nr. 989 din 30 iunie 2009, publicate în
Monitorul Oficial al României nr. 531 din 31 iulie 2009).
Așadar, în momentul de față, dispozițiile art. 2 și 3 din
Ordonanța de urgență a Guvernului nr. 31/2009, ale art. 2 și 3
din Ordonanța de urgență a Guvernului nr. 41/2009, ale Legii
nr. 259/2009 și ale Legii nr. 300/2009 nu mai au nici un efect
asupra raportului juridic deja stabilit, cele reținute în decizia
Înaltei Curți de Casație și Justiție fiind în conformitate cu
solicitările autorului excepției exprimate prin cererea de chemare
în judecată. Rezultă, așadar, că excepția de neconstituționalitate
ridicată vizează, din acest moment, chestiuni de aplicare și
interpretare a legii, astfel încât aceasta, în temeiul art. 2 alin. (3)
din Legea nr. 47/1992, urmează să fie respinsă ca inadmisibilă
(a se vedea, în acest sens, și Decizia nr. 898 din 30 iunie 2011,
publicată în Monitorul Oficial al României, Partea I, nr. 706 din
6 octombrie 2011).
II. În privința sintagmei ăîn vigoare” cuprinsă în art. 29 alin. (1)
din Legea nr. 47/1992, Curtea, prin Decizia nr. 766 din 15 iunie
2011, precitată, a stabilit că aceasta este constituțională în
măsura în care se interpretează în sensul că sunt supuse
controlului de constituționalitate și legile sau ordonanțele ori
dispozițiile din legi sau din ordonanțe ale căror efecte juridice
continuă să se producă și după ieșirea lor din vigoare.
Astfel, în măsura în care instanța constituțională a constatat
constituționalitatea textului criticat într-o anumită interpretare ce
rezultă fie, în mod nemijlocit, din dispozitivul deciziei, fie din
coroborarea considerentelor cu dispozitivul deciziei, prin
ridicarea din nou a unei excepții de neconstituționalitate cu
privire la același text și cu o motivare identică se tinde la
înfrângerea caracterului general obligatoriu al deciziei Curții
Constituționale, care se atașează inclusiv deciziilor prin care se
constată constituționalitatea legilor sau a ordonanțelor ori a unor
dispoziții din acestea. Dacă în cel de-al doilea caz, ăpentru a da
o forță sporită deciziei și fără a marca o reconsiderare a
jurisprudenței sale”, Curtea este competentă să se pronunțe în
sensul admiterii excepției formulate (Decizia nr. 536 din
28 aprilie 2011, publicată în Monitorul Oficial al României,
Partea I, nr. 482 din 7 iulie 2011), în primul caz devin incidente
dispozițiile art. 29 alin. (3) din Legea nr. 47/1992, potrivit cărora
ăNu pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”. Rațiunea aplicării acestor dispoziții legale
constă în faptul că, indiferent de interpretările ce se pot aduce
unui text, atunci când Curtea Constituțională a hotărât, în
dispozitivul deciziei pronunțate în cadrul competenței prevăzute
de art. 146 lit. d) din Constituție, că numai o anumită interpretare
este conformă cu Constituția, se menține prezumția de
constituționalitate a textului în această interpretare, dar sunt
excluse cadrului constituțional toate celelalte interpretări
posibile. În consecință, a contesta din nou constituționalitatea
interpretărilor care au fost deja excluse din cadrul constituțional

MONITORUL OFICIAL AL ROMÂNIEI, PARTEA I, Nr. 880/13.XII.2011
echivalează cu încălcarea art. 147 alin. (4) din Constituție
coroborat cu art. 29 alin. (3) din Legea nr. 47/1992.
Prin urmare, reținând că acest caz de inadmisibilitate a
excepției de neconstituționalitate a intervenit după momentul
sesizării Curții Constituționale de către instanța judecătorească,
dar înainte de publicarea Deciziei Curții Constituționale nr. 766
din 15 iunie 2011 în Monitorul Oficial al României, Partea I,
aceasta urmează să fie respinsă ca devenită inadmisibilă (a se
vedea, în acest sens, și Decizia nr. 898 din 30 iunie 2011).
III. În privința criticilor de neconstituționalitate care se aduc
art. I pct. 3 din Legea nr. 177/2010, se observă că, prin Decizia
nr. 1.106 din 22 septembrie 2010, publicată în Monitorul Oficial
al României, Partea I, nr. 672 din 4 octombrie 2010, Curtea a
arătat că noua reglementare asigură accesul persoanei la
justiție, atât la instanța de drept comun, cât și la instanța
constituțională, părțile beneficiind în continuare de toate
mijloacele de apărare care le sunt recunoscute prin lege și,
implicit, de posibilitatea de a-și realiza, în mod real, drepturile și
a-și satisface interesele în fața justiției. Abrogarea măsurii
suspendării de drept nu impietează asupra efectivității dreptului
de acces la un tribunal, neconstituind un obstacol în valorificarea
acestui drept, de natură a-i pune în discuție însăși substanța.
Mai mult, măsura adoptată asigură echilibrul procesual între
persoane cu interese contrare, fiind menită să garanteze
egalitatea de arme a acestora, prin determinarea cadrului legal
de exercitare a drepturilor lor legitime.
În altă ordine de idei, Curtea a constatat că apare ca lipsită
de temei și susținerea potrivit căreia noua reglementare ar
afecta stabilitatea raporturilor juridice existente între părți. Dacă
prevederea suspendării de drept a cauzei a fost justificată, așa
cum s-a menționat în prealabil, de temerea de a nu se ajunge la
pronunțarea unor hotărâri definitive în baza unei prevederi
potențial neconstituționale, numărul redus al dispozițiilor
declarate neconstituționale, în raport cu numărul excepțiilor

5

invocate, demonstrează faptul că suspendarea cauzelor aflate
pe rolul instanțelor a acoperit, în prea puține cazuri, un risc real
în acest sens, în cele mai multe situații dovedindu-se doar o
modalitate convenabilă la îndemâna părții interesate în
tergiversarea cauzei.
Curtea a observat că abrogarea măsurii suspendării de drept
este însoțită de reglementarea unor noi cauze de revizuire în
materie civilă, respectiv penală, de natură să asigure părților
garanțiile specifice dreptului la un proces echitabil. Astfel, în
cazul în care excepția de neconstituționalitate este admisă și
legea, ordonanța ori dispoziția dintr-o lege sau ordonanță ori alte
dispoziții din actul atacat, care, în mod necesar și evident, nu
pot fi disociate de prevederile menționate în sesizare, au fost
declarate neconstituționale, iar, până la publicarea în Monitorul
Oficial al României, Partea I, a deciziei Curții Constituționale,
hotărârea prin care s-a soluționat cauza în care a fost invocată
excepția a devenit definitivă, persoanele prevăzute de lege pot
cere revizuirea acestei hotărâri.
Întrucât nu au intervenit elemente noi de natură a determina
schimbarea jurisprudenței Curții, considerentele și soluția
deciziilor menționate își păstrează valabilitatea și în cauza de
față.
IV. Distinct de cele arătate prin decizia menționată, Curtea
reține că, într-adevăr, în practică pot apărarea situații dificil de
rezolvat ca urmare a eliminării suspendării de drept a cauzei pe
perioada soluționării excepției de neconstituționalitate. Însă
acest lucru nu echivalează ab initio cu neconstituționalitatea
soluției legislative criticate, astfel încât instanțele judecătorești,
prin practica lor, precum și legiuitorul, după caz, trebuie să
găsească soluții care să acompanieze relația dintre instanțele
judecătorești și cea constituțională și care să nu afecteze în
vreun fel autoritatea deciziilor Curții Constituționale sau
interesele părților din proces atunci când Curtea este sesizată
cu o excepție de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar, ale art. 2 și 3 din Ordonanța de urgență
a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—
decembrie 2009, ale Legii nr. 259/2009 pentru aprobarea Ordonanței de urgență a Guvernului nr. 31/2009 privind unele măsuri în
domeniul salarizării personalului din sectorul bugetar și ale Legii nr. 300/2009 pentru aprobarea Ordonanței de urgență a Guvernului
nr. 41/2009 privind unele măsuri în domeniul salarizării personalului din sectorul bugetar pentru perioada mai—decembrie 2009,
excepție ridicată de Corneliu Căileanu în Dosarul nr. 7.824/99/2009 al Tribunalului Iași — Secția civilă.
2. Respinge, ca devenită inadmisibilă, excepția de neconstituționalitate a dispozițiilor art. 29 alin. (1) în privința sintagmei
ăîn vigoare” din Legea nr. 47/1992 privind organizarea și funcționarea Curții Constituționale, excepție ridicată de același autor în
același dosar al aceleiași instanțe.
3. Respinge, ca neîntemeiată, excepția de neconstituționalitate a dispozițiilor art. I pct. 3 din Legea nr. 177/2010 pentru
modificarea și completarea Legii nr. 47/1992 privind organizarea și funcționarea Curții Constituționale, a Codului de procedură
civilă și a Codului de procedură penală al României, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELECURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

6

MONITORUL OFICIAL AL ROMÂNIEI, PARTEA I, Nr. 880/13.XII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind revenirea la Ministerul Sănătății a managementului asistenței medicale pentru unele unități
sanitare din județul Vrancea, precum și pentru modificarea și completarea unor acte normative
În temeiul art. 108 din Constituția României, republicată, și al art. 22 alin. (3) din Ordonanța de urgență a Guvernului
nr.162/2008 privind transferul ansamblului de atribuții și competențe exercitate de Ministerul Sănătății către autoritățile administrației
publice locale, aprobată prin Legea nr.174/2011, cu modificările ulterioare,
Guvernul României adoptă prezenta hotărâre.
Art. 1. — Managementul asistenței medicale revine la
Ministerul Sănătății în cazul următoarelor unități sanitare publice
cu paturi din județul Vrancea:
a) Spitalul Județean de Urgență ăSf. Pantelimon” Focșani;
b) Spitalul de Psihiatrie Cronici Dumbrăveni;
c) Spitalul Comunal Vidra.
Art. 2. — La data intrării în vigoare a prezentei hotărâri se
abrogă pozițiile 342, 347 și 348 de la rubrica ăJudețul Vrancea”
din anexa nr. 2 la Hotărârea Guvernului nr. 529/2010 pentru
aprobarea menținerii managementului asistenței medicale la
autoritățile administrației publice locale care au desfășurat fazepilot, precum și a Listei unităților sanitare publice cu paturi pentru
care se menține managementul asistenței medicale la
autoritățile administrației publice locale și la Primăria
Municipiului București și a Listei unităților sanitare publice cu
paturi pentru care se transferă managementul asistenței
medicale către autoritățile administrației publice locale și către
Primăria Municipiului București, publicată în Monitorul Oficial al
României, Partea I, nr. 385 din 10 iunie 2010, cu modificările și
completările ulterioare.

Art. 3. — La anexa nr. 2 la Hotărârea Guvernului
nr. 144/2010 privind organizarea și funcționarea Ministerului
Sănătății, publicată în Monitorul Oficial al României, Partea I,
nr. 139 din 2 martie 2010, cu modificările și completările
ulterioare, la litera A ăUnități aflate în subordinea Ministerului
Sănătății”, punctul II ăUnități finanțate integral din venituri proprii
din contractele încheiate prin sistemul de asigurări sociale de
sănătate” se modifică și se completează după cum urmează:
1. După punctul 56 al rubricii ăTimiș” se introduce o
nouă rubrică, ăVrancea”, cuprinzând punctele 57—59, cu
următorul cuprins:
ăVrancea
57. Spitalul Județean de Urgență «Sf. Pantelimon» Focșani;
58. Spitalul de Psihiatrie Cronici Dumbrăveni;
59. Spitalul Comunal Vidra”.
2. Nota se modifică și va avea următorul cuprins:
ăNumărul maxim de posturi la unitățile prevăzute la pct. 1—59
este de 45.849.
Unitățile sanitare pot primi sume de la bugetul de stat sau de
la bugetele locale, în condițiile legii.”

PRIM-MINISTRU

EMIL BOC
Contrasemnează:
Ministrul sănătății,
Ritli Ladislau
p. Ministrul administrației și internelor,
Mihai Capră,
secretar de stat
Ministrul finanțelor publice,
Gheorghe Ialomițianu

București, 30 noiembrie 2011.
Nr. 1.193.

MONITORUL OFICIAL AL ROMÂNIEI, PARTEA I, Nr. 880/13.XII.2011

7

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2011 pentru Societatea Comercială
ăUzina Mecanică Orăștie” — S.A., aflată sub autoritatea Ministerului Economiei, Comerțului
și Mediului de Afaceri
Având în vedere prevederile art. 15 alin. (1) din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea nr. 275/2008, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2011 pentru Societatea Comercială ăUzina Mecanică
Orăștie” — S.A., aflată sub autoritatea Ministerului Economiei,
Comerțului și Mediului de Afaceri, prevăzut în anexa*) care face
parte integrantă din prezenta hotărâre.
(2) Defalcarea pe trimestre a indicatorilor prevăzuți în anexă
se aprobă de Ministerul Economiei, Comerțului și Mediului de
Afaceri în termen de 60 de zile.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli pe structura aprobată pentru
acestea reprezintă limită maximă și nu pot fi depășite decât în
cazuri justificate, cu aprobarea Guvernului, la propunerea
Ministerului Economiei, Comerțului și Mediului de Afaceri, cu
avizul Ministerului Finanțelor Publice și al Ministerului Muncii,
Familiei și Protecției Sociale.
(2) În cazul în care în execuție se înregistrează nerealizări
ale veniturilor aprobate, Societatea Comercială ăUzina Mecanică

Orăștie” — S.A. poate efectua cheltuieli în funcție de realizarea
veniturilor, cu încadrarea în indicatorii de eficiență aprobați.
(3) Cheltuielile cu salariile brute se vor efectua numai cu
respectarea corelației dintre creșterea câștigului mediu lunar
brut și cea a productivității muncii.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 5.000 lei la
10.000 lei.
(2) Contravenția se constată de către organele de control
financiar ale statului, împuternicite potrivit legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC

Contrasemnează:
p. Ministrul economiei, comerțului și mediului de afaceri,
Károly Borbély,
secretar de stat
Ministrul muncii, familiei și protecției sociale,
Sulfina Barbu
p. Ministrul finanțelor publice,
Bogdan Alexandru Drăgoi,
secretar de stat

București, 6 decembrie 2011.
Nr. 1.207.

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 880/13.XII.2011
ANEXĂ

MINISTERUL ECONOMIEI, COMERȚULUI ȘI MEDIULUI DE AFACERI
SOCIETATEA COMERCIALĂ ăUZINA MECANICĂ ORĂȘTIE” — S.A.
B U G E T U L D E V E N I T U R I Ș I C H E LT U I E L I P E A N U L 2 0 11
— mii lei —

MONITORUL OFICIAL AL ROMÂNIEI, PARTEA I, Nr. 880/13.XII.2011

9

10

MONITORUL OFICIAL AL ROMÂNIEI, PARTEA I, Nr. 880/13.XII.2011

MONITORUL OFICIAL AL ROMÂNIEI, PARTEA I, Nr. 880/13.XII.2011

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru aprobarea Normelor metodologice de aplicare a Hotărârii Guvernului nr. 1.141/2011
privind reglementarea unor măsuri financiare temporare pentru stimularea gradului de absorbție
a fondurilor alocate pentru agricultură aferente schemelor de plăți directe și pentru măsuri de piață
în agricultură
Având în vedere Referatul de aprobare al Direcției generale buget-finanțe și fonduri europene din Ministerul Agriculturii și
Dezvoltării Rurale nr. 112.118 din 23 noiembrie 2011,
în conformitate cu prevederile art. 7 alin. (5) din Hotărârea Guvernului nr. 725/2010 privind reorganizarea și funcționarea
Ministerului Agriculturii și Dezvoltării Rurale, precum și a unor structuri aflate în subordinea acestuia, cu modificările și completările
ulterioare,
în temeiul prevederilor art. 5 din Hotărârea Guvernului nr. 1.141/2011 privind reglementarea unor măsuri financiare
temporare pentru stimularea gradului de absorbție a fondurilor alocate pentru agricultură aferente schemelor de plăți directe și
pentru măsuri de piață în agricultură,
ministrul agriculturii și dezvoltării rurale emite prezentul ordin.
Art. 1. — Se aprobă Normele metodologice de aplicare a

schemelor de plăți directe și pentru măsuri de piață în agricultură,

Hotărârii Guvernului nr. 1.141/2011 privind reglementarea unor

prevăzute în anexa care face parte integrantă din prezentul ordin.

măsuri financiare temporare pentru stimularea gradului de

Art. 2. — Prezentul ordin se publică în Monitorul Oficial al

absorbție a fondurilor alocate pentru agricultură aferente

României, Partea I.

Ministrul agriculturii și dezvoltării rurale,
Valeriu Tabără

București, 29 noiembrie 2011.
Nr. 266.

ANEXĂ

NORME METODOLOGICE

de aplicare a Hotărârii Guvernului nr. 1.141/2011 privind reglementarea unor măsuri financiare temporare
pentru stimularea gradului de absorbție a fondurilor alocate pentru agricultură aferente schemelor de plăți directe
și pentru măsuri de piață în agricultură
Art. 1. — (1) Ministerul Agriculturii și Dezvoltării Rurale,
denumit în continuare M.A.D.R., gestionează sumele alocate
temporar din vărsăminte din privatizare potrivit prevederilor
Hotărârii Guvernului nr. 1.141/2011 privind reglementarea unor
măsuri financiare temporare pentru stimularea gradului de
absorbție a fondurilor alocate pentru agricultură aferente
schemelor de plăți directe și pentru măsuri de piață în
agricultură, exclusiv măsurile de intervenție pe piață, prin contul
de disponibil deschis la Activitatea de Trezorerie și Contabilitate
Publică a Municipiului București: 54.04.03.31 ăDisponibil de la
bugetul de stat sau din alte surse reprezentând prefinanțare și

fonduri în cazul indisponibilităților temporare F.E.G.A.”, cod IBAN
RO51TREZ70054040331xxxxx, CUI 4221187.
(2) M.A.D.R. virează sumele încasate potrivit prevederilor
alin. (1) în contul 54.04.03.31 ăDisponibil de la bugetul de stat
sau din alte surse reprezentând prefinanțare și fonduri în cazul
indisponibilităților
temporare
F.E.G.A.”,
cod
IBAN
RO51TREZ70054040331xxxxx, CUI 16517187, deschis pe
numele Agenției de Plăți și Intervenție pentru Agricultură,
denumită în continuare A.P.I.A., la Activitatea de Trezorerie și
Contabilitate Publică a Municipiului București. Din sumele astfel
încasate A.P.I.A. efectuează plățile corespunzătoare în conturile

12

MONITORUL OFICIAL AL ROMÂNIEI, PARTEA I, Nr. 880/13.XII.2011

beneficiarilor schemelor de plată și ai măsurilor de piață în
agricultură, exclusiv măsurile de intervenție pe piață.
Art. 2. — (1) A.P.I.A., ca autoritate responsabilă pentru
implementarea schemelor de plăți directe pentru agricultură și a
măsurilor de piață, exclusiv măsurile de intervenție pe piață,
având ca sursă de finanțare Fondul european de garantare
agricolă, centralizează cererile de plată depuse de beneficiari,
iar după verificarea și certificarea acestora, solicită M.A.D.R.
sumele necesare efectuării plăților, conform anexei care face
parte integrantă din prezentele norme metodologice. A.P.I.A.
transmite solicitarea spre știință Ministerului Finanțelor Publice —
Direcția generală de trezorerie și datorie publică.
(2) M.A.D.R. centralizează la începutul fiecărei zile cererile
de plată transmise de către A.P.I.A. în ziua anterioară și solicită
Ministerului Finanțelor Publice, denumit în continuare M.F.P., o
singură dată pe zi, virarea sumelor alocate din vărsămintele
obținute din privatizare pentru asigurarea fondurilor necesare
efectuării cheltuielilor aferente schemelor de plată directă pe
suprafață și măsurilor de piață în agricultură, exclusiv măsurile
de intervenție pe piață.

(3) M.F.P. virează sumele în termen de 5 zile lucrătoare de la
data fiecărei solicitări a M.A.D.R., până la concurența sumei
1.358.000 mii lei, în contul M.A.D.R. prevăzut la art. 1 alin. (1).
(4) M.A.D.R., prin Direcția generală buget-finanțe și fonduri
europene, virează sumele în contul A.P.I.A. prevăzut la art. 1
alin. (2), în termen de 3 zile lucrătoare de la data primirii
acestora de la M.F.P.
(5) Reîntregirea vărsămintelor obținute din privatizare
utilizate se va efectua de către M.A.D.R. în termen de 5 zile
lucrătoare de la data încasării sumelor de la Comisia
Europeană, în conformitate cu prevederile art. 4 alin. (2) și (3)
din Hotărârea Guvernului nr. 1.141/2011.
(6) În cazul în care sumele restituite de Comisia Europeană,
reprezentând cheltuielile efectuate pe seama vărsămintelor
obținute din privatizare, sunt diminuate cu sumele prevăzute la
art. 4 alin. (4) din Hotărârea Guvernului nr. 1.141/2011,
reconstituirea vărsămintelor obținute din privatizare se asigură
de la bugetul de stat, prin bugetul M.A.D.R., prin achitarea în lei
a sumei rămase de restituit în contul 65.01.01 ăDecontări în
contul trezoreriei centrale — operațiuni proprii”, cod IBAN
RO24TREZ999650101xxxxxxx, deschis pe numele MFP la
Trezoreria Operativă Centrală, CUI 8609468.

ANEXĂ
la normele metodologice

AGENȚIA DE PLĂȚI ȘI INTERVENȚIE PENTRU AGRICULTURĂ

Nr. .................../.....................
S O L I C I TA R E D E F O N D U R I

conform Hotărârii Guvernului nr. 1.141/2011 privind reglementarea unor măsuri financiare temporare
pentru stimularea gradului de absorbție a fondurilor alocate pentru agricultură aferente schemelor de plăți directe
și pentru măsuri de piață în agricultură
MINISTERUL AGRICULTURII ȘI DEZVOLTĂRII RURALE

Direcția generală buget-finanțe și fonduri europene
În atenția domnului director general
Vă transmitem alăturat situația centralizatoare în vederea virării sumelor necesare efectuării cheltuielilor aferente
schemelor de plată implicate în derularea Fondului european de garantare agricolă, conform Hotărârii Guvernului nr. 1.141/2011
privind reglementarea unor măsuri financiare temporare pentru stimularea gradului de absorbție a fondurilor alocate pentru
agricultură aferente schemelor de plăți directe și pentru măsuri de piață în agricultură, în sumă totală de .................................. lei.
— lei —
Nr.
crt.

Denumirea schemei de plată

1.

Schema de plată directă unică pe suprafață

2.

Măsuri de piață
TOTAL

Directorul general al Agenției de Plăți și Intervenție pentru Agricultură,
.........................................................................
(semnătura și ștampila)

Suma

13

MONITORUL OFICIAL AL ROMÂNIEI, PARTEA I, Nr. 880/13.XII.2011
MINISTERUL AGRICULTURII ȘI DEZVOLTĂRII RURALE

ORDIN
pentru aprobarea cantităților de motorină aferente trimestrului III al anului 2011, ce beneficiază de
ajutor de stat acordat sub formă de rambursare
Văzând Referatul de aprobare nr. 112.177 din 23 noiembrie 2011 al Direcției generale buget finanțe și fonduri europene,
având în vedere prevederile alin. (8) al art. 5 din Hotărârea Guvernului nr. 408/2010 privind aprobarea acordării unui ajutor
de stat pentru motorina utilizată în agricultură,
în temeiul alin. (5) al art. 7 din Hotărârea Guvernului nr. 725/2010 privind reorganizarea și funcționarea Ministerului
Agriculturii și Dezvoltării Rurale, precum și a unor structuri aflate în subordinea acestuia, cu modificările și completările ulterioare,
ministrul agriculturii și dezvoltării rurale emite următorul ordin:
Art. 1. — Se aprobă cantitățile de motorină aferente
trimestrului III al anului 2011, ce beneficiază de ajutor de stat
acordat sub formă de rambursare, prevăzute în anexa care face
parte integrantă din prezentul ordin.

Art. 2. — Cantitatea totală de motorină prevăzută la art. 1
este de 93.398.958,33 litri, iar valoarea totală a ajutorului de stat
aferent este de 112.078.750,00 lei.
Art. 3. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără

București, 29 noiembrie 2011.
Nr. 267.

ANEXĂ

CANTITĂȚILE

de motorină aferente trimestrului III al anului 2011, ce beneficiază de ajutor de stat
acordat sub formă de rambursare
Nr.
crt.

Specificare

1.

Sectorul vegetal

2.

Sectorul zootehnic

3.

Sectorul îmbunătățiri funciare
TOTAL:

Cantități de motorină
(litri)

Valoare ajutor de stat*)
(lei)

85.756.044,16

102.907.253,00

6.783.780,00

8.140.536,00

859.134,17

1.030.961,00

93.398.958,33

112.078.750,00

*) Cuantumul ajutorului de stat acordat sub formă de rambursare este de 1,200 lei/litru motorină.

14

MONITORUL OFICIAL AL ROMÂNIEI, PARTEA I, Nr. 880/13.XII.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind implementarea Cadrului național al calificărilor din învățământul superior
Având în vedere prevederile Acordului tripartit privind cadrul național al calificărilor, semnat la data de 23 februarie 2005,
în conformitate cu prevederile art. 4 alin. (1) lit. m) din Hotărârea Guvernului nr. 556/2011 privind organizarea și
funcționarea Autorității Naționale pentru Calificări,
în temeiul art. 340 și 341 din Legea educației naționale nr. 1/2011, cu modificările și completările ulterioare, și al Hotărârii
Guvernului nr. 536/2011 privind organizarea și funcționarea Ministerului Educației, Cercetării, Tineretului și Sportului,
ministrul educației, cercetării, tineretului și sportului emite prezentul ordin.
Art. 1. — (1) Se implementează în sistemul de învățământ
superior Cadrul național al calificărilor din învățământul superior
(CNCIS).
(2) CNCIS reprezintă instrumentul pentru stabilirea structurii
calificărilor din învățământul superior și are ca scop asigurarea
coerenței calificărilor și a titlurilor obținute în învățământul
superior.
(3) CNCIS este parte integrantă a Cadrului național al
calificărilor (CNC).
Art. 2. — Metodologia de implementare a Cadrului național
al calificărilor din învățământul superior este prevăzută în
anexa*) care face parte integrantă din prezentul ordin.
Art. 3. — (1) Se aprobă administrarea Registrului național al
calificărilor din învățământul superior (RNCIS) de către
Autoritatea Națională pentru Calificări (ANC).
(2) RNCIS este baza de date națională ce cuprinde
descrierea tuturor calificărilor acordate de instituțiile de
învățământ superior din România, în termeni de cunoștințe,
abilități și competențe, conform CNCIS.
(3) Prin RNCIS se identifică, se înregistrează și se asigură
actualizarea periodică a calificărilor din învățământul superior.
Art. 4. — (1) ANC elaborează și actualizează periodic
metodologiile și instrumentele necesare implementării CNCIS
ca parte a CNC. În acest sens, ANC este împuternicită să

gestioneze utilizarea CNCIS și a RNCIS și să le modernizeze
prin adăugarea de funcții adecvate acestora, în conformitate cu
cerințele societății informaționale.
(2) ANC elaborează, gestionează și actualizează periodic
CNCIS și RNCIS, în parteneriat cu instituțiile de învățământ
superior și cu partenerii economici și sociali.
(3) Instituțiile de învățământ superior au obligația de a
introduce informațiile referitoare la calificările pe care le dezvoltă
prin oferta de studii în secțiunea specifică a RNCIS, conform
Metodologiei de implementare a Cadrului național al calificărilor
din învățământul superior, în termen de 6 luni de la data intrării
în vigoare a prezentului ordin.
Art. 5. — ANC, Direcția generală învățământ superior,
echivalarea și recunoașterea studiilor și diplomelor și instituțiile
de învățământ superior duc la îndeplinire prevederile prezentului
ordin.
Art. 6. — Prezentul ordin se publică în Monitorul Oficial al
României, Partea I.
Art. 7. — La data intrării în vigoare a prezentului ordin se
abrogă Ordinul ministrului educației, cercetării și inovării
nr. 4.430/2009 privind utilizarea Cadrului național al calificărilor
din învățământul superior, publicat în Monitorul Oficial al
României, Partea I, nr. 545 din 5 august 2009.

Ministrul educației, cercetării, tineretului si sportului,
Daniel Petru Funeriu
București, 18 octombrie 2011.
Nr. 5.703.

*) Anexa se publică în Monitorul Oficial al României, Partea I, nr. 880 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 880/13.XII.2011

15

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind aprobarea retragerii autorizației de funcționare
a Societății Comerciale CARDIF ASIGURĂRI — S.A.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale Normelor privind autorizarea asigurătorilor puse în aplicare prin Ordinul președintelui Comisiei de
Supraveghere a Asigurărilor nr. 16/2009, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor din data de 15 noiembrie 2011, prin care s-a aprobat
retragerea autorizației de funcționare a Societății Comerciale CARDIF ASIGURĂRI — S.A.,
Comisia de Supraveghere a Asigurărilor d e c i d e:
Art. 1. — În conformitate cu prevederile art. 14 alin. (1) lit. b)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se aprobă retragerea autorizației de funcționare a
Societății Comerciale CARDIF ASIGURĂRI — S.A., ca urmare
a dizolvării societății, conform Hotărârii Adunării Generale a
Acționarilor din data de 4 octombrie 2011.

Art. 2. — Societatea Comercială CARDIF ASIGURĂRI —
S.A.
are
obligația
să
transmită
înregistrarea
modificărilor/radierea societății de la oficiul registrului comerțului,
copia certificatului de înscriere de mențiuni și copia rezoluției
persoanei desemnate/directorului prin care s-a dispus
înregistrarea.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Constantin Buzoianu
București, 28 noiembrie 2011.
Nr. 850.

COMISIA DE SUPRAVEGHERE A ASIGURĂRILOR

DECIZIE
privind aprobarea transferului de portofoliu de asigurări
de la Societatea GENERALI ASIGURĂRI — S.A. către Societatea GENERALI ROMANIA ASIGURARE
REASIGURARE — S.A. (fostă ASIGURARE REASIGURARE ARDAF — S.A.)
și a fuziunii prin absorbție dintre Societatea GENERALI ROMANIA ASIGURARE REASIGURARE — S.A.
(fostă ASIGURARE REASIGURARE ARDAF — S.A.), în calitate de societate absorbantă,
și Societatea GENERALI ASIGURĂRI — S.A., în calitate de societate absorbită
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, ale Normelor privind transferul de portofoliu între asigurători, puse în aplicare prin Ordinul președintelui
Comisiei de Supraveghere a Asigurărilor nr. 113.108/2006, și ale Normelor privind aprobarea fuziunii ori divizării asigurătorilor,
precum și a autorizării asigurătorilor rezultați astfel, puse în aplicare prin Ordinul președintelui Comisiei de Supraveghere a
Asigurărilor nr. 113.111/2006,
în baza Hotărârii Consiliului Comisiei de Supraveghere a Asigurărilor din data de 22 noiembrie 2011, prin care s-au aprobat
transferul de portofoliu de asigurări de la Societatea GENERALI ASIGURĂRI — S.A. către Societatea GENERALI ROMANIA
ASIGURARE REASIGURARE — S.A. (fostă ASIGURARE REASIGURARE ARDAF — S.A.) și fuziunea prin absorbție dintre
Societatea GENERALI ROMANIA ASIGURARE REASIGURARE — S.A. (fostă ASIGURARE REASIGURARE ARDAF — S.A.), în
calitate de societate absorbantă, și Societatea GENERALI ASIGURĂRI — S.A., în calitate de societate absorbită,
Comisia de Supraveghere a Asigurărilor d e c i d e:
Art. 1. — Se aprobă:
— transferul de portofoliu de asigurări de la asigurătorul
cedent, Societatea GENERALI ASIGURĂRI — S.A., către
asiguratorul cesionar, Societatea GENERALI ROMANIA
ASIGURARE REASIGURARE — S.A. (fostă ASIGURARE
REASIGURARE ARDAF — S.A.), conform Acordului de transfer

de portofoliu de asigurări și Procesului-verbal de predare-primire
a portofoliului de asigurări transferat de la Societatea
GENERALI ASIGURĂRI — S.A. către Societatea GENERALI
ROMANIA ASIGURARE REASIGURARE — S.A. (fostă
ASIGURARE REASIGURARE ARDAF — S.A.);

16

MONITORUL OFICIAL AL ROMÂNIEI, PARTEA I, Nr. 880/13.XII.2011

— fuziunea prin absorbție încheiată între Societatea
GENERALI ROMANIA ASIGURARE REASIGURARE — S.A.
(fostă ASIGURARE REASIGURARE ARDAF — S.A.), în calitate
de societate absorbantă, și Societatea GENERALI
ASIGURĂRI — S.A., în calitate de societate absorbită.
Art. 2. — Societatea GENERALI ROMANIA ASIGURARE
REASIGURARE — S.A. va funcționa ca societate de asigurare,
în baza Legii nr. 32/2000 privind activitatea de asigurare și
supravegherea asigurărilor, cu modificările și completările
ulterioare, având dreptul de a practica următoarele clase de
asigurare:
A. Asigurări de viață
Clasele de asigurări de viață:
I.
Asigurări de viață, anuități și asigurări de viață
suplimentare, prevăzute la lit. A. a), b) și c), cu excepția celor
prevăzute la pct. II și III din anexa nr. 1 la Legea nr. 32/2000, cu
modificările și completările ulterioare;
II. Asigurări de căsătorie, asigurări de naștere;
III. Asigurări de viață și anuități care sunt legate de fonduri
de investiții, prevăzute la lit. A. a) și b) din anexa nr. 1 la Legea
nr. 32/2000, cu modificările și completările ulterioare;
IV. Asigurări permanente de sănătate.
B. Asigurări generale
Clasele de asigurări generale:
1. Asigurări de accidente (inclusiv accidentele de muncă și
bolile profesionale);
3. Asigurări de mijloace de transport terestru (altele decât
feroviare);
4. Asigurări de mijloace de transport feroviar;
5. Asigurări de mijloace de transport aerian;

6. Asigurări de mijloace de transport maritim, lacustru și
fluvial;
7. Asigurări de bunuri în tranzit;
8. Asigurări de incendiu și alte calamități naturale;
9. Alte asigurări de bunuri;
10. Asigurări de răspundere civilă pentru autovehicule;
11. Asigurări de răspundere civilă pentru mijloace de
transport aerian;
12. Asigurări de răspundere civilă pentru mijloace de
transport maritim, lacustru și fluvial;
13. Asigurări de răspundere civilă generală;
14. Asigurări de credite;
15. Asigurări de garanții;
16. Asigurări de pierderi financiare;
17. Asigurări de protecție juridică;
18. Asigurări de asistență a persoanelor aflate în dificultate în
cursul deplasărilor sau absențelor de la domiciliu.
Art. 3. — Societatea GENERALI ROMANIA ASIGURARE
REASIGURARE — S.A. are obligația respectării art. 10 și art. 11
alin. (3) din Normele privind transferul de portofoliu între
asigurători, puse în aplicare prin Ordinul președintelui Comisiei
de Supraveghere a Asigurărilor nr. 113.108/2006, și a art. 4
alin. (4) din Normele privind aprobarea fuziunii ori divizării
asigurătorilor, precum și a autorizării asigurătorilor rezultați
astfel, puse în aplicare prin Ordinul președintelui Comisiei de
Supraveghere a Asigurărilor nr. 113.111/2006.
Art. 4. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Constantin Buzoianu
București, 29 noiembrie 2011.
Nr. 861.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 880/13.XII.2011 conține 16 pagini.

Prețul: 3,20 lei

&JUYDGY|528413]
ISSN 1453—4495

