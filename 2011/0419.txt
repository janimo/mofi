Anul 179 (XXIII) — Nr. 419

PARTEA I

LEGI, DECRETE, HOTĂRÂRI ȘI ALTE ACTE

Miercuri, 15 iunie 2011

SUMAR

Nr.

5.

Pagina
HOTĂRÂRI ALE BIROULUI PERMANENT
AL CAMEREI DEPUTAȚILOR
— Hotărâre privind modificarea tarifului pentru
publicarea actelor în Monitorul Oficial al României,
Partea I, în limba maghiară ........................................

DECIZII ALE CURȚII CONSTITUȚIONALE
Decizia nr. 381 din 22 martie 2011 referitoare la excepția de
neconstituționalitate a dispozițiilor art. 2 alin. (1), art. 7
alin. (1), art. 10 alin. (1) și art. 13 alin. (1), (2) și (5) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ................................................................
Decizia nr. 416 din 7 aprilie 2011 referitoare la excepția de
neconstituționalitate a prevederilor art. 4 din Legea
contenciosului administrativ nr. 554/2004 ..................
Decizia nr. 477 din 12 aprilie 2011 referitoare la excepția de
neconstituționalitate a prevederilor art. 2 alin. (1) lit. c)
teza a doua din Legea contenciosului administrativ
nr. 554/2004 ..............................................................
Decizia nr. 478 din 12 aprilie 2011 referitoare la excepția de
neconstituționalitate a prevederilor art. 1 alin. (6) din
Legea contenciosului administrativ nr. 554/2004 ......
Decizia nr. 483 din 12 aprilie 2011 referitoare la excepția de
neconstituționalitate a prevederilor art. 88 alin. (2) lit. a)
din Legea nr. 122/2006 privind azilul în România ......

Nr.

Pagina

Decizia nr. 484 din 12 aprilie 2011 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................

12–13

2
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.029. — Ordin al ministrului sănătății pentru modificarea și
completarea
Ordinului
ministrului
sănătății
nr. 1.009/2010 privind acreditarea unităților sanitare
care pot efectua activități de bănci de țesuturi și/sau
celule umane, respectiv de utilizator de țesuturi și/sau
celule umane în scop terapeutic ................................

13–14

4.390. — Ordin al ministrului educației, cercetării, tineretului
și sportului privind constituirea Consiliului Național
pentru Finanțarea Învățământului Superior ................

14–15

8–10

Cuantumul total al sumelor provenite din finanțările private ale
partidelor politice în anul 2010, conform Legii
nr. 334/2006 privind finanțarea activității partidelor
politice și a campaniilor electorale..............................

15

10–11

Rectificări ..............................................................................

15–16

2–4

4–6

6–7

2

MONITORUL OFICIAL AL ROMÂNIEI, PARTEA I, Nr. 419/15.VI.2011

HOTĂRÂRI ALE BIROULUI PERMANENT
AL CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea tarifului pentru publicarea actelor
în Monitorul Oficial al României, Partea I, în limba maghiară
În temeiul art. 20 și 21 din Legea nr. 202/1998 privind organizarea Monitorului
Oficial al României, republicată,
Biroul permanent al Camerei Deputaților adoptă prezenta hotărâre.
Articol unic. — (1) În perioada 1 iunie — 31 decembrie 2011, tariful pentru
publicarea actelor în Monitorul Oficial al României, Partea I, în limba maghiară
este de 140 lei/pagină de manuscris, inclusiv TVA.
(2) Prezenta hotărâre se publică în Monitorul Oficial al României, Partea I.
Această hotărâre a fost adoptată de Biroul permanent al Camerei Deputaților,
în ședința din data de 14 iunie 2011.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 14 iunie 2011.
Nr. 5.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 381
din 22 martie 2011

referitoare la excepția de neconstituționalitate a dispozițiilor art. 2 alin. (1), art. 7 alin. (1),
art. 10 alin. (1) și art. 13 alin. (1), (2) și (5) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate
din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, excepție
ridicată de Societatea Comercială ăGecsat” — S.A. din
Târnăveni în Dosarul nr. 1.443/323/2010 al Judecătoriei
Târnăveni.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Ordonanța Comercială nr. 1.284/2010 din 16 noiembrie
2010, pronunțată în Dosarul nr. 1.443/323/2010, Judecătoria
Târnăveni a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăGecsat” — S.A. din Târnăveni într-o acțiune civilă
având ca obiect emiterea unei somații de plată.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece permit instanței de judecată să
soluționeze o cauză doar pe baza susținerilor subiective ale
creditoarei, fără a-și exercita obligația de aflare a adevărului și
fără ca debitoarea să poată administra probe în apărare, iar
soluționarea cererii creditorului doar pe baza actelor depuse și
a explicațiilor date de acesta împiedică exercitarea dreptului la
apărare.

MONITORUL OFICIAL AL ROMÂNIEI, PARTEA I, Nr. 419/15.VI.2011
De asemenea, se consideră că prin redactarea deficitară a
art. 2 alin. (1) se creează posibilitatea admiterii cererii
creditorului chiar în ipoteza inexistenței unui contract comercial
încheiat în formă scrisă cu acesta, fapt ce este de natură să
conducă la inegalitate în exercitarea dreptului la apărare.
Judecătoria Târnăveni nu și-a exprimat opinia în legătură
cu temeinicia excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actul de sesizare, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum
reiese din actul de sesizare, îl constituie dispozițiile din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, în ansamblul său. Din
motivarea autorului excepției, precum și din considerentele
actului de sesizare rezultă că obiect al excepției de
neconstituționalitate îl constituie numai dispozițiile art. 2 alin. (1),
art. 7 alin. (1), art. 10 alin. (1) și art. 13 alin. (1), (2) și (5) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, publicată în Monitorul
Oficial al României, Partea I, nr. 738 din 31 octombrie 2007,
aprobată cu modificări și completări prin Legea nr. 118/2008,
publicată în Monitorul Oficial al României, Partea I, nr. 410 din
2 iunie 2008. Textele criticate au următorul cuprins:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 7 alin. (1): ăPentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”;
— Art. 10 alin. (1): ăÎn cazul în care, ca urmare a verificării
cererii pe baza înscrisurilor depuse, a declarațiilor părților,
precum și a celorlalte probe administrate, constată că cererea
este întemeiată, instanța emite o ordonanță de plată, în care se
precizează suma și termenul de plată.”;
— Art. 13 alin. (1), (2) și (5):
ă(1) Împotriva ordonanței de plată debitorul poate formula
cerere în anulare, în termen de 10 zile de la data comunicării
acesteia.

3

(2) Cererea în anulare se soluționează de către instanța
competentă pentru judecarea fondului cauzei în primă instanță.
[...]
(5) Hotărârea prin care a fost respinsă cererea în anulare
este irevocabilă.”
În opinia autorului excepției de neconstituționalitate, aceste
texte de lege contravin prevederilor constituționale ale art. 16
referitoare la egalitatea în drepturi, ale art. 21 referitoare la
accesul liber la justiție și ale art. 24 referitoare la dreptul la
apărare.
Examinând excepția de neconstituționalitate, se reține că
asupra constituționalității dispozițiilor criticate Curtea s-a
pronunțat în repetate rânduri, exemplu fiind Decizia nr. 1.129 din
10 septembrie 2009, publicată în Monitorul Oficial al României,
Partea I, nr. 716 din 23 octombrie 2009, Decizia nr. 1.001 din
7 octombrie 2008, publicată în Monitorul Oficial al României,
Partea I, nr. 774 din 18 noiembrie 2008, sau Decizia nr. 1.116 din
16 octombrie 2008, publicată în Monitorul Oficial al României,
Partea I, nr. 776 din 19 noiembrie 2008. Cu acele prilejuri,
Curtea a constatat că Ordonanța de urgență a Guvernului
nr. 119/2007 a fost adoptată pentru a stabili măsuri în vederea
combaterii întârzierii executării obligațiilor de plată asumate prin
contracte comerciale și pentru stabilirea unei proceduri
simplificate de soluționare a acțiunilor în justiție având ca obiect
asemenea obligații.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că hotărârea se va pronunța fără ca judecătorul
să analizeze toate probele aflate la dosar, inclusiv pe cele
propuse de debitor. Mai mult, art. 2 din ordonanța de urgență
prevede că procedura reglementată de acest act normativ
vizează exclusiv creanțele certe, lichide și exigibile ce reprezintă
obligații de plată a unor sume de bani care rezultă din contracte
comerciale, iar art. 10 dispune că ordonanța de plată se va
emite numai în urma verificării cererii, pe baza înscrisurilor
depuse potrivit art. 6 alin. (2), a declarațiilor părților, precum și a
celorlalte probe administrate, prin urmare, numai după ce
instanța constată că cererea este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac. Așa fiind, se constată că prevederile
din ordonanța de urgență criticate de autorul excepției nu numai
că nu încalcă dispozițiile constituționale și convenționale
invocate, ci, dimpotrivă, dau expresie acestora.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.
În ceea ce privește critica privind redactarea deficitară a
art. 2, potrivit dispozițiilor art. 2 alin. (3) din Legea nr. 47/1992,
Curtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului
de constituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a Guvernului nr. 119/2007 privind măsurile pentru combaterea întârzierii

4

MONITORUL OFICIAL AL ROMÂNIEI, PARTEA I, Nr. 419/15.VI.2011

executării obligațiilor de plată rezultate din contracte comerciale, excepție ridicată de Societatea Comercială ăGecsat” — S.A. din
Târnăveni în Dosarul nr. 1.443/323/2010 al Judecătoriei Târnăveni.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 416
din 7 aprilie 2011

referitoare la excepția de neconstituționalitate a prevederilor art. 4
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 4 din Legea contenciosului administrativ
nr. 554/2004, excepție ridicată de Societatea Comercială ăTomis
Team” — S.R.L. din comuna Gălbiori, județul Constanța, în
Dosarul nr. 26.262/212/2008 al Tribunalului Constanța — Secția
comercială, contencios administrativ și fiscal.
La apelul nominal răspunde, pentru autorul excepției de
neconstituționalitate, avocatul Doru Postelnicu, cu împuternicire
avocațială depusă în ședința publică, lipsind celelalte părți, față
de care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul avocatului autorului excepției de neconstituționalitate,
care solicită admiterea acesteia, astfel cum a fost formulată. În
acest sens, arată că prevederile art. 4 din Legea nr. 554/2004
contravin dispozițiilor constituționale ale art. 21 referitoare la
dreptul la un proces echitabil și la soluționarea cauzei într-un
termen rezonabil, deoarece prin soluționarea excepției de
nelegalitate se ajunge la prelungirea excesivă a duratei
procesului. De asemenea, susține că aceleași prevederi de lege
contravin și art. 16 din Constituție, creând discriminări între
persoanele interesate în verificarea legalității unui act
administrativ. Totodată, arată că întrucât excepția de nelegalitate
poate fi invocată oricând se încalcă principiul securității
raporturilor juridice, contravenind jurisprudenței Curții Europene
a Drepturilor Omului în această materie.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate,
invocând în acest sens Decizia Curții Constituționale
nr. 404/2008.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2010, pronunțată în Dosarul
nr. 26.262/212/2008, Tribunalul Constanța — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate

a prevederilor art. 4 din Legea contenciosului administrativ
nr. 554/2004. Excepția de neconstituționalitate a fost ridicată de
intimata Societatea Comercială ăTomis Team” — S.R.L. din
comuna Gălbiori, județul Constanța, într-o cauză în contencios
administrativ având ca obiect excepția de nelegalitate a unui act
administrativ.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece instituie în legislația procesuală un
incident procedural — excepția de nelegalitate — ce duce la
întreruperea cursului judecății unui litigiu, pentru a permite unei
alte instanțe specializate să se pronunțe cu privire la legalitatea
actului administrativ, ajungându-se la prelungirea inerentă a
procesului. Prin urmare, consideră că soluția constituțională ar
fi ca excepția de nelegalitate să se judece de aceeași instanță
sesizată cu litigiul de fond, întrucât judecătorul îndeplinește toate
cerințele de independență și imparțialitate.
Totodată, arată că prevederile de lege criticate instituie un
mecanism greoi, dificil, de verificare a legalității unui act
administrativ, ajungându-se la o veritabilă discriminare între
persoanele interesate în verificarea legalității unui act
administrativ, în sensul că persoanele care nu sunt părți ale unui
litigiu judiciar trebuie să urmeze procedura prealabilă înainte de
a sesiza instanța de contencios administrativ, în timp ce
persoanele care sunt deja angrenate într-un asemenea litigiu au
posibilitatea de a se verifica legalitatea unui asemenea act
administrativ fără a se mai parcurge procedura plângerii
prealabile.
Pe lângă această discriminare, prevederile de lege criticate
conduc la încălcarea dreptului la o bună administrare, deoarece
autoritățile publice emitente nu mai au ocazia să își revoce actul,
dacă l-ar considera ele însele ca fiind nelegal, înainte ca instanța
judecătorească să treacă la analiza legalității acestuia.
În final, invocă jurisprudența Curții Europene a Drepturilor
Omului, și anume cauzele Brumărescu împotriva României,
1999, Androne împotriva României, 2005, Mașiniexportimport
Industrial Group S.A. împotriva României, 2005, referitoare la
consacrarea principiului securității raporturilor juridice. Or, prin
faptul că, potrivit art. 4 din Legea nr. 554/2004, excepția de
nelegalitate poate fi invocată oricând, este evident că se ajunge
la tulburarea raporturilor juridice create în urma emiterii unui
asemenea act administrativ.
Tribunalul Constanța — Secția comercială, contencios
administrativ și fiscal consideră că prevederile de lege criticate
nu contravin prevederilor art. 16 și 21 din Constituție, așa cum
a statuat și Curtea Constituțională prin deciziile nr. 404/2008,
nr. 425/2008 și nr. 426/2008.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 419/15.VI.2011
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, invocând în acest sens deciziile Curții
Constituționale nr. 608/2006 și nr. 219/2006.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
părții prezente, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004.
Dispozițiile art. 4 alin. (1) au fost modificate prin art. VII din
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, iar dispozițiile art. 4
alin. (2) și (3) au fost modificate de art. I pct. 5 din Legea
nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007.
În prezent, prevederile de lege criticate au următorul cuprins:
Art. 4. Excepția de nelegalitate
ă(1) Legalitatea unui act administrativ unilateral cu caracter
individual, indiferent de data emiterii acestuia, poate fi cercetată
oricând în cadrul unui proces, pe cale de excepție, din oficiu sau
la cererea părții interesate. În acest caz, instanța, constatând că
de actul administrativ depinde soluționarea litigiului pe fond,
sesizează, prin încheiere motivată, instanța de contencios
administrativ competentă și suspendă cauza; încheierea de
sesizare a instanței de contencios administrativ nu este supusă
niciunei căi de atac, iar încheierea prin care se respinge cererea
de sesizare poate fi atacată odată cu fondul. Suspendarea
cauzei nu se dispune în ipoteza în care instanța în fața căreia
s-a ridicat excepția de nelegalitate este instanța de contencios
administrativ competentă să o soluționeze și nici atunci când
excepția de nelegalitate a fost invocată în cauze penale.
(2) Instanța de contencios administrativ se pronunță, după
procedura de urgență, în ședință publică, cu citarea părților și a
emitentului. În cazul în care excepția de nelegalitate vizează un
act administrativ unilateral emis anterior intrării în vigoare a
prezentei legi, cauzele de nelegalitate urmează a fi analizate
prin raportare la dispozițiile legale în vigoare la momentul
emiterii actului administrativ.
(3) Soluția instanței de contencios administrativ este supusă
recursului, care se declară în termen de 5 zile de la comunicare
și se judecă de urgență și cu precădere.
(4) În cazul în care instanța de contencios administrativ a
constatat nelegalitatea actului, instanța în fața căreia s-a ridicat
excepția va soluționa cauza, fără a ține seama de actul a cărui
nelegalitate a fost constatată.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 16 alin. (1) privind principiul egalității în fața legii și ale art. 21
alin. (3) privind accesul liber la justiție, precum și prevederilor
art. 6 paragraful 1 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
că s-a mai pronunțat asupra prevederilor de lege ce formează
obiectul prezentei excepții de neconstituționalitate, prin raportare
la aceleași dispoziții din Constituție invocate și în prezenta
cauză, prin Decizia nr. 608 din 21 septembrie 2006, publicată în

5

Monitorul Oficial al României, Partea I, nr. 879 din 27 octombrie
2006.
Cu acel prilej, Curtea a reținut că, potrivit art. 126 alin. (2) din
Constituție, competența instanțelor judecătorești și procedura
de judecată se stabilesc numai prin lege. Fiind constituite
instanțe specializate pentru judecarea acțiunilor privind
nelegalitatea, netemeinicia ori caracterul abuziv ale actelor
autorităților publice, este firesc ca soluționarea tuturor cererilor
având asemenea obiect, indiferent dacă au fost formulate direct
sau pe cale incidentală, să fie dată în competența acestor
instanțe.
Curtea a constatat că realizarea dreptului la un proces
echitabil într-un termen rezonabil este asigurată de dispozițiile
cuprinse în art. 4 din Legea nr. 554/2004, având în vedere că
acest text legal impune termene extrem de scurte pentru
judecarea cu celeritate a excepției de nelegalitate. Astfel,
instanța de contencios administrativ se pronunță, după
procedură de urgență, în ședință publică, cu citarea părților.
În ceea ce privește critica referitoare la încălcarea principiului
stabilității raporturilor juridice prin invocarea unei excepții de
nelegalitate, oricând, fără limită în timp și indiferent de data
emiterii actului administrativ, Curtea s-a pronunțat prin Decizia
nr. 404 din 10 aprilie 2008, publicată în Monitorul Oficial al
României, Partea I, nr. 347 din 6 mai 2008. Cu acel prilej, Curtea
a statuat că principiul stabilității raporturilor juridice, deși nu este
în mod expres consacrat de Constituția României, se deduce
atât din prevederile art. 1 alin. (3), potrivit cărora România este
stat de drept, democratic și social, cât și din preambulul
Convenției pentru apărarea drepturilor omului și a libertăților
fundamentale, astfel cum a fost interpretat de Curtea Europeană
a Drepturilor Omului în jurisprudența sa. Acest principiu al
stabilității raporturilor juridice nu poate implica însă promovarea
unui drept prin intermediul unei ilegalități. Obținerea sau
apărarea unui drept ori protejarea unui interes, chiar legitim, nu
se poate fonda pe un act a cărui legalitate este îndoielnică și
care nu ar putea fi dovedită altfel decât prin ridicarea excepției
de nelegalitate. Contestarea pe cale incidentală a legalității,
indiferent de data la care a fost emis actul administrativ, se
justifică prin necesitatea exercitării unui control de legalitate fără
de care soluția pronunțată de instanță riscă să fie fondată pe un
act ilegal. Or, astfel ar fi zdruncinat însuși fundamentul statului
de drept, căci ar fi posibil ca instanța de judecată să pronunțe,
în numele legii, o hotărâre bazată pe un act încheiat cu
încălcarea legii. Din această perspectivă, posibilitatea contestării
legalității unui act administrativ unilateral cu caracter individual
pe cale de excepție apare ca o modalitate de contracarare a
efectelor principiului potrivit căruia fraus omnia corrumpit. Acesta
este motivul pentru care nici nu a fost limitat în timp dreptul de
a ridica o asemenea excepție.
Referitor la critica de neconstituționalitate privind art. 16 din
Constituție, prin aceeași decizie, Curtea a mai reținut că
interesul contestării legalității unui act administrativ unilateral cu
caracter individual poate apărea în cadrul unei multitudini de
litigii, ale căror obiecte să aparțină unor materii diverse. De
aceea, în practică este foarte posibil ca necesitatea examinării
legalității unui asemenea act să se impună și după împlinirea
termenului de exercitare a acțiunii în anularea actului. Din acest
motiv, excepția de nelegalitate se constituie într-un mijloc eficient
de apărare, justificat de înseși exigențele unui proces echitabil.
Cum în materia contenciosului administrativ celeritatea este
esențială, termenele de soluționare ale excepției de nelegalitate
nu pot fi decât foarte scurte, așa că nu se poate reproșa
lungimea exagerată a procesului, cu consecința încălcării
principiului soluționării cauzelor într-un termen rezonabil,
prevăzut la art. 21 alin. (3) din Constituție.
Întrucât criticile de neconstituționalitate privesc aceleași
aspecte și având în vedere că nu au intervenit elemente noi, de
natură să determine schimbarea jurisprudenței Curții
Constituționale, atât considerentele, cât și soluțiile deciziilor
menționate își păstrează valabilitatea și în cauza de față.

6

MONITORUL OFICIAL AL ROMÂNIEI, PARTEA I, Nr. 419/15.VI.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 din Legea contenciosului administrativ
nr. 554/2004, excepție ridicată de Societatea Comercială ăTomis Team” — S.R.L. din comuna Gălbiori, județul Constanța, în Dosarul
nr. 26.262/212/2008 al Tribunalului Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 477
din 12 aprilie 2011

referitoare la excepția de neconstituționalitate a prevederilor art. 2 alin. (1) lit. c)
teza a doua din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 2 alin. (1) lit. c) teza a doua din Legea
contenciosului administrativ nr. 554/2004, excepție ridicată de
Cabinetul individual nr. 13 Dr. Micul Nicolae Sorin din Constanța
în Dosarul nr. 4.742/83/CA/2009-R al Curții de Apel Oradea —
Secția comercială, contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 28 iunie 2010, pronunțată în Dosarul
nr. 4.742/83/CA/2009-R, Curtea de Apel Oradea — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 2 alin. (1) lit. c) din Legea contenciosului
administrativ nr. 554/2004. Excepția de neconstituționalitate a

fost ridicată de reclamantul Cabinet individual nr. 13 Dr. Micul
Nicolae Sorin din Constanța într-o cauză în contencios
administrativ având ca obiect obligarea de emitere a unui act
administrativ.
În motivarea excepției de neconstituționalitate autorul
acesteia susține, în esență, că dispozițiile legale criticate, făcând
referire doar la contractele încheiate de autoritățile publice care
au ca obiect punerea în valoare a bunurilor proprietate publică,
iar nu și la cele ce au ca obiect punerea în valoare a bunurilor
proprietate privată aparținând statului sau unităților
administrativ-teritoriale, sunt contrare prevederilor art. 126
alin. (6) din Constituție referitoare la controlul judecătoresc al
actelor administrative ale autorităților publice, pe calea
contenciosului administrativ.
Curtea de Apel Oradea — Secția comercială, contencios
administrativ și fiscal apreciază că excepția invocată este
neîntemeiată, din conținutul art. 126 alin. (6) din Constituție
rezultând că este garantat controlul judecătoresc al actelor
administrative ale autorităților publice pe calea contenciosului
administrativ, iar din teza a doua a art. 2 alin. (1) lit. c) din Legea
nr. 554/2004 rezultând că sunt asimilate actelor administrative în
sensul acestei legi și contractele încheiate de autoritățile publice
care au ca obiect punerea în valoare a bunurilor proprietate
publică.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul susține că din categoria contractelor enumerate la
art. 2 alin. (1) lit. c) din Legea nr. 554/2004 fac parte acelea pe
care doctrina și legea le denumește ăcontracte administrative”,
contracte distincte de celelalte contracte pe care autoritățile
publice le încheie în regim de drept privat. Asimilarea acestor
contracte actelor administrative a fost făcută plecând de la
regimul juridic special aplicabil acestor contracte. Celelalte

MONITORUL OFICIAL AL ROMÂNIEI, PARTEA I, Nr. 419/15.VI.2011
contracte încheiate de autoritățile publice sunt și rămân supuse
unui regim de drept privat (civil, comercial), litigiile izvorâte din
încheierea și executarea lor fiind date în competența instanțelor
care soluționează astfel de litigii, iar nu a celor de contencios
administrativ.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare a Curții Constituționale, dispozițiile
art. 2 alin. (1) lit. c) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, astfel cum au fost modificate
prin art. I pct. 3 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007, care au următorul conținut:
Art. 2. — ăSemnificația unor termeni”
ă(1) În înțelesul prezentei legi, termenii și expresiile de mai
jos au următoarele semnificații: [...]
c) act administrativ — actul unilateral cu caracter individual
sau normativ emis de o autoritate publică, în regim de putere
publică, în vederea organizării executării legii sau a executării în
concret a legii, care dă naștere, modifică sau stinge raporturi
juridice; sunt asimilate actelor administrative, în sensul prezentei
legi, și contractele încheiate de autoritățile publice care au ca
obiect punerea în valoare a bunurilor proprietate publică,
executarea lucrărilor de interes public, prestarea serviciilor
publice, achizițiile publice; prin legi speciale pot fi prevăzute și
alte categorii de contracte administrative supuse competenței
instanțelor de contencios administrativ”.
Din analiza motivării excepției de neconstituționalitate,
Curtea constată că obiectul acesteia îl constituie dispozițiile
art. 2 alin. (1) lit. c) teza a doua din Legea contenciosului
administrativ nr. 554/2004.

7

Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 126 alin. (6) din Constituție referitoare la controlul
judecătoresc al actelor administrative ale autorităților publice,
pe calea contenciosului administrativ.
Examinând excepția de neconstituționalitate, Curtea
constată următoarele:
Textul de lege criticat definește ăactul administrativ” ca fiind
actul unilateral cu caracter individual sau normativ emis de o
autoritate publică, în regim de putere publică, în vederea
organizării executării legii sau a executării în concret a legii, care
dă naștere, modifică sau stinge raporturi juridice. Totodată,
potrivit aceluiași text de lege, sunt asimilate actelor
administrative, în sensul prezentei legi, și contractele încheiate
de autoritățile publice care au ca obiect punerea în valoare a
bunurilor proprietate publică, executarea lucrărilor de interes
public, prestarea serviciilor publice, achizițiile publice.
Cât privește critica de neconstituționalitate potrivit căreia
art. 2 alin. (1) lit. c) teza a doua din Legea contenciosului
administrativ nr. 554/2004 contravine dispozițiilor art. 126
alin. (6) din Legea fundamentală, deoarece face referire doar la
contractele încheiate de autoritățile publice care au ca obiect
punerea în valoare a bunurilor proprietate publică, iar nu și la
cele ce au ca obiect punerea în valoare a bunurilor proprietate
privată aparținând statului sau unităților administrativ-teritoriale,
Curtea constată că aceasta este neîntemeiată, deoarece,
potrivit normei constituționale invocate, controlul judecătoresc
al actelor administrative ale autorităților publice, pe calea
contenciosului administrativ, este garantat. Or, Curtea reține că
textul de lege criticat nu îngrădește controlul judecătoresc, pe
calea contenciosului administrativ, al actelor administrative ale
autorităților publice, ci definește noțiunea de ăact administrativ”.
Calificarea unui anumit contract ca fiind act administrativ
aparține în exclusivitate instanțelor judecătorești chemate să
soluționeze un litigiu.
În același sens, Curtea constată că susținerile autorului
excepției au în realitate natura unor considerente de fapt,
relevante pentru soluționarea recursului aflat pe rolul instanței,
iar nu a excepției de neconstituționalitate invocate, și urmăresc
modalitatea în care instanța de fond a interpretat și aplicat
prevederile de lege criticate. Or, aceste aspecte nu intră în
competența de soluționare a Curții Constituționale, aceasta
nefiind instanță de control judiciar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 2 alin. (1) lit. c) teza a doua din Legea
contenciosului administrativ nr. 554/2004, excepție ridicată de Cabinetul individual nr. 13 Dr. Micul Nicolae Sorin din Constanța în
Dosarul nr. 4.742/83/CA/2009-R al Curții de Apel Oradea — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 12 aprilie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

8

MONITORUL OFICIAL AL ROMÂNIEI, PARTEA I, Nr. 419/15.VI.2011
CURTEA CONSTITUȚIONALĂ

D E C I Z I A Nr. 478
din 12 aprilie 2011

referitoare la excepția de neconstituționalitate a prevederilor art. 1 alin. (6)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1 alin. (6) din Legea contenciosului
administrativ nr. 554/2004, excepție ridicată de Societatea
Comercială ăTomis Team” — S.R.L. din comuna Gălbiori, județul
Constanța, în Dosarul nr. 673/118/2010 al Tribunalului
Constanța — Secția comercială, contencios administrativ și
fiscal.
La apelul nominal răspunde, pentru autorul excepției de
neconstituționalitate, avocatul Doru Postelnicu, cu împuternicire
avocațială depusă în ședința publică, lipsind celelalte părți, față
de care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul avocatului autorului excepției de neconstituționalitate,
care solicită admiterea acesteia, astfel cum a fost formulată. În
acest sens, arată că prevederile art. 1 alin. (6) din Legea
nr. 554/2004 contravin dispozițiilor constituționale ale art. 1
alin. (4) referitoare la principiul separației puterilor în stat,
deoarece se permite unei instanțe judecătorești să anuleze un
act administrativ intrat în circuitul civil. De asemenea, susține că
textul de lege criticat contravine și prevederilor art. 44 și 45 din
Constituție, încălcând principiul securității raporturilor juridice
civile și libertatea economică.
Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate, întrucât
specificul dreptului administrativ este preeminența intereselor
publice asupra celor private.
C U R T E A,

având în vedere actele și lucrările dosarului, constată
următoarele:
Prin Încheierea din 25 iunie 2010, pronunțată în Dosarul
nr. 673/118/2010, Tribunalul Constanța — Secția comercială,
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 1 alin. (6) din Legea contenciosului
administrativ nr. 554/2004. Excepția de neconstituționalitate a
fost ridicată de Societatea Comercială ăTomis Team” — S.R.L.
din comuna Gălbiori, județul Constanța într-o cauză în

contencios administrativ având ca obiect suspendarea
executării unui act administrativ.
În motivarea excepției de neconstituționalitate autorul
acesteia susține, în esență, că dispozițiile art. 1 alin. (6) din
Legea nr. 554/2004 sunt neconstituționale, în măsura în care
permit unei instanțe judecătorești să interfereze în mod
nejustificat cu atribuțiile ce revin puterii executive
(administrative), prin posibilitatea recunoscută acesteia de a
anula un act administrativ care se bucură de o prezumție de
legalitate și care a intrat în circuitul civil; intrarea unui act
administrativ în circuitul civil reprezintă un fine de neprimire al
acțiunii în contencios administrativ, de anulare a unui asemenea
act. Astfel susține că, ăîn măsura în care prin dispozițiile art. 1
alin. (6) din Legea nr. 554/2004 se recunoaște posibilitatea
autorității emitente de a obține anularea unui act administrativ
individual după ce acesta a intrat în circuitul civil, se prejudiciază
în mod grav dreptul constituțional de proprietate privată al
subiectelor de drept și dreptul acestora de a-și exercita
activitatea unică la care este autorizat potrivit legii, astfel cum
sunt acestea prevăzute de art. 44 și 45 din Constituția
României”.
Mai arată că, în cauzele Brumărescu împotriva României și
Androne împotriva României, precum și în Cauza Societatea
Comercială Mașinexportimport Industrial Group S.A. împotriva
României, Curtea Europeană a Drepturilor Omului a arătat că
principiul securității raporturilor juridice este ăunul dintre
elementele fundamentale ale preeminenței dreptului”. Prin
urmare, consideră că reglementarea criticată este vădit
neconstituțională, atâta timp cât nu prevede o limită temporală
în care se poate exercita o acțiune în contencios administrativ,
situație în care vătămarea raporturilor civile statornicite prin actul
administrativ este și mai accentuată.
Tribunalul Constanța — Secția comercială, contencios
administrativ și fiscal apreciază că, sub aspectul temeiniciei,
criticile de neconstituționalitate nu se verifică.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 419/15.VI.2011
Obiectul excepției de neconstituționalitate îl constituie,
potrivit încheierii de sesizare a Curții Constituționale, dispozițiile
art. 1 alin. (6) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, astfel cum au fost modificate
prin art. I pct. 2 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007, care au următorul conținut:
Art.1. — ăSubiectele de sesizare a instanței”
ă(6) Autoritatea publică emitentă a unui act administrativ
unilateral nelegal poate să solicite instanței anularea acestuia,
în situația în care actul nu mai poate fi revocat întrucât a intrat
în circuitul civil și a produs efecte juridice. În cazul admiterii
acțiunii, instanța se pronunță, dacă a fost sesizată prin cererea
de chemare în judecată, și asupra validității actelor juridice
încheiate în baza actului administrativ nelegal, precum și asupra
efectelor juridice produse de acestea. Acțiunea poate fi
introdusă în termen de un an de la data emiterii actului”.
Autorul excepției de neconstituționalitate consideră că
dispoziția legală criticată contravine prevederilor constituționale
ale art. 1 alin. (4) referitoare la principiul separației și echilibrului
puterilor în stat, art. 44 alin. (1) și (2) privind dreptul de
proprietate privată și art. 45 referitor la libertatea economică.
Totodată, apreciază că dispozițiile a căror neconstituționalitate le
invocă încalcă principiul securității raporturilor juridice consacrat
de jurisprudența Curții Europene a Drepturilor Omului.
Examinând excepția de neconstituționalitate, Curtea
constată următoarele:
Textul de lege criticat prevede subiectele de sesizare a
instanței de contencios administrativ, precizând că, în situația în
care actul nu mai poate fi revocat întrucât a intrat în circuitul civil
și a produs efecte juridice, autoritatea publică emitentă a unui
act administrativ unilateral nelegal poate să solicite instanței
judecătorești anularea acestuia. Cu privire la același text de
lege, dar cu o altă redactare, similară însă, Curtea s-a pronunțat
prin Decizia nr. 638 din 3 octombrie 2006, publicată în Monitorul
Oficial al României, Partea I, nr. 903 din 7 noiembrie 2006,
reținând în esență că ăposibilitatea autorității publice emitente a
unui act administrativ nelegal să solicite instanței constatarea
nulității acestuia, în situația în care actul nu mai poate fi revocat,
întrucât a intrat în circuitul civil și a produs efecte juridice, este
o expresie a textului art. 1 alin. (5) din Constituție. Curtea a mai
constatat că un act administrativ emis cu nerespectarea legii
este nul, iar în lipsa art. 1 alin. (6) din Legea nr. 554/2004, s-ar
putea ajunge la menținerea în sistemul normativ a unor acte
nelegale, care, în lipsa unei persoane interesate în mod direct și
personal sau vătămate, nu ar putea fi atacate în justiție,
rămânând definitive și putând pe această cale să pericliteze
anumite interese de ordin public”.
Întrucât criticile de neconstituționalitate din prezenta cauză
privesc, în esență, parțial aceleași aspecte și având în vedere că
nu au intervenit elemente noi, de natură să determine
schimbarea jurisprudenței Curții Constituționale, considerentele
și soluția deciziei menționate își păstrează valabilitatea și în
cauza de față.
În plus, Curtea constată că susținerea autorului excepției de
neconstituționalitate în sensul că aceste prevederi încalcă
principiul separației puterilor în stat, prevăzut la art. 1 alin. (4) din
Constituție, prin faptul că se dă posibilitatea instanțelor
judecătorești de a anula un act administrativ intrat deja în
circuitul civil, este neîntemeiată, deoarece, pe de-o parte, potrivit

9

art. 126 alin. (1) din Legea fundamentală, justiția se realizează
prin Înalta Curte de Casație și Justiție și prin celelalte instanțe
judecătorești, iar, pe de altă parte, principiul separației și
echilibrului puterilor în stat presupune exercitarea atribuțiilor
specifice de către fiecare putere în parte, în mod independent.
Or, dispozițiile de lege criticate dau expresie acestui principiu
constituțional, prevăzând că, în cazul în care actul administrativ
unilateral nu mai poate fi revocat de autoritatea publică emitentă
întrucât a intrat în circuitul civil și a produs efecte juridice,
anularea acestuia se poate dispune numai de instanțele
judecătorești.
În ceea ce privește critica referitoare la încălcarea principiului
stabilității raporturilor juridice prin posibilitatea instanței
judecătorești de a anula actul administrativ care a intrat în
circuitul civil și a produs efecte juridice, Curtea reține că
principiul stabilității raporturilor juridice, deși nu este în mod
expres consacrat de Constituție, se deduce atât din prevederile
art. 1 alin. (3), potrivit cărora România este stat de drept,
democratic și social, cât și din preambulul Convenției pentru
apărarea drepturilor omului și a libertăților fundamentale, astfel
cum a fost interpretat de Curtea Europeană a Drepturilor Omului
în jurisprudența sa. Acest principiu al stabilității raporturilor
juridice nu poate implica însă promovarea unui drept prin
intermediul unei ilegalități. Obținerea sau apărarea unui drept
ori protejarea unui interes, chiar legitim, nu se poate fonda pe un
act a cărui legalitate este îndoielnică și care nu ar putea fi
dovedită altfel decât prin soluționarea cauzei de către instanța
judecătorească, chiar și atunci când actul administrativ a intrat
deja în circuitul civil și a produs efecte juridice. Posibilitatea
recunoscută instanțelor judecătorești de a anula actul
administrativ, în situația în care actul nu mai poate fi revocat
întrucât a intrat în circuitul civil și a produs efecte juridice, se
justifică prin necesitatea exercitării unui control de legalitate,
care reprezintă însuși fundamentul statului de drept, neputând
fi acceptată teza potrivit căreia actul administrativ ar trebui să-și
producă efectele în continuare, chiar dacă este nelegal, din
moment ce a intrat în circuitul civil.
În ceea ce privește criticile de neconstituționalitate referitoare
la art. 44 alin. (1) și (2) privind dreptul de proprietate privată și
art. 45 referitor la libertatea economică din Constituție, Curtea
constată că acestea nu pot fi primite, deoarece dispoziția
cuprinsă de textul de lege criticat, text ce reglementează
subiectele de sesizare a instanței de contencios administrativ
nu are legătură cu protecția dreptului de proprietate privată și
nici cu accesul liber al oricărei persoane la o activitate
economică, liberă inițiativă și la exercitarea acestora în condițiile
legii. Este adevărat că anularea unui act administrativ poate
produce grave consecințe asupra dreptului de proprietate
privată, însă Curtea constată că normele constituționale
invocate protejează exercitarea, în condițiile legii, a dreptului de
proprietate privată, adică în limitele și cu respectarea condițiilor
legale, iar nu a unui drept de proprietate constituit pe baza unui
act administrativ nelegal.

10

MONITORUL OFICIAL AL ROMÂNIEI, PARTEA I, Nr. 419/15.VI.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1 alin. (6) din Legea contenciosului
administrativ nr. 554/2004, excepție ridicată de Societatea Comercială ăTomis Team” — S.R.L. din comuna Gălbiori, județul
Constanța, în Dosarul nr. 673/118/2010 al Tribunalului Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 483
din 12 aprilie 2011

referitoare la excepția de neconstituționalitate a prevederilor art. 88 alin. (2) lit. a)
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 88 alin. (2) lit. a) din Legea nr. 122/2006
privind azilul în România, excepție ridicată de Zhang Yi în
Dosarul nr. 11.021/4/2009 al Judecătoriei Sectorului 4 București.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză.
Magistratul-asistent învederează faptul că partea Oficiul
Român pentru Imigrări a depus note scrise prin care solicită
respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că textele de lege criticate sunt suficient de clare și
precise încât destinatarul acestora să le înțeleagă semnificația.
C U R T E A,

având în vedere actele și lucrările dosarului, constată
următoarele:

Prin Încheierea din 18 iunie 2010, pronunțată în Dosarul
nr. 11.021/4/2009, Judecătoria Sectorului 4 București a
sesizat Curtea Constituțională cu excepția de
neconstituționalitate a prevederilor art. 88 alin. (2) lit. a) din
Legea nr. 122/2006 privind azilul în România, excepție
ridicată de Zhang Yi într-o cauză având ca obiect soluționarea
plângerii împotriva hotărârii Oficiului Român pentru Imigrări de
respingere a cererii de acordare a accesului la o nouă procedură
de azil.
În motivarea excepției de neconstituționalitate autorul
acesteia susține, în esență, că dispozițiile textului de lege criticat
nu îndeplinesc criteriul de calitate prevăzut de Convenția pentru
apărarea drepturilor omului și a libertăților fundamentale în
înțelesul dat de practica jurisprudențială a Curții Europene a
Drepturilor Omului, întrucât sunt lipsite de precizie și claritate cu
privire la înțelesul noțiunii de motive neimputabile. Mai arată că,
prin dispozițiile de lege criticate, s-a conferit puterii
administrative competența de a decide, pe baza unor criterii
aleatorii, cu privire la temeinicia cererii de acordare a accesului
la o nouă procedură de azil. Susține că din cauza acestei lipse
de precizie și claritate este afectată însăși substanța dreptului
dedus judecății, ceea ce aduce o vătămare gravă dreptului
petentului la un proces echitabil.
Judecătoria Sectorului 4 București apreciază că excepția
de neconstituționalitate este neîntemeiată, norma criticată fiind
suficient de clară și precisă, atât în privința noțiunii de ăelemente
noi”, cât și în privința celei de ămotive neimputabile”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 419/15.VI.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 88 alin. (2) lit. a) din Legea nr. 122/2006 privind
azilul în România, publicată în Monitorul Oficial al României,
Partea I, nr. 428 din 18 mai 2006, cu modificările și completările
ulterioare, care au următorul conținut:
— Art. 88 alin. (2) lit. a) — ă(2) Accesul la o nouă procedură
de azil se acordă dacă sunt îndeplinite, alternativ, următoarele
condiții:
a) pe parcursul procedurii de soluționare a cererii anterioare
sau după soluționarea cererii anterioare printr-o hotărâre
irevocabilă ori, după caz, printr-o decizie de închidere a
dosarului, solicitantul invocă elemente noi care nu au putut fi
prezentate din motive neimputabile acestuia, cu condiția ca
aceste elemente să nu fie rezultatul unor acțiuni provocate în
scopul obținerii unei forme de protecție din partea statului
român. Solicitantul este obligat să facă dovada existenței noilor
motive invocate și a imposibilității prezentării lor până la data
depunerii cererii de acordare a accesului la o nouă procedură de
azil”.
În opinia autorului excepției de neconstituționalitate, textul de
lege criticat contravine dispozițiilor art. 21 alin. (3) din
Constituție, care consacră dreptul părților la un proces echitabil,
raportate la dispozițiile art. 6 paragraful 1 din Convenția pentru
apărarea drepturilor omului și a libertăților fundamentale care
consacră dreptul la un proces echitabil.
Examinând excepția de neconstituționalitate, Curtea observă
că textul de lege ce formează obiectul acesteia descrie una
dintre situațiile în care străinului i se poate acorda accesul la o
nouă procedură de azil, anume aceea în care, fie pe parcursul
procedurii de soluționare a cererii de azil anterioare, fie ulterior
soluționării acesteia, solicitantul invocă elemente noi, despre
care susține că nu au putut fi prezentate din motive care nu îi
sunt imputabile.

11

Curtea constată că prevederile legale criticate oferă
suficiente repere și elemente pentru ca persoana căreia acestea
i se adresează să înțeleagă condițiile pe care trebuie să le
îndeplinească pentru a i se recunoaște dreptul de acces la o
nouă procedură de azil. Referitor la respectarea criteriului
calității legii în cadrul procesului de legiferare, instanța de
contencios constituțional a reținut că însăși Curtea Europeană
a Drepturilor Omului a precizat, în jurisprudența sa, că
previzibilitatea consecințelor ce decurg dintr-un act normativ
determinat nu poate avea o certitudine absolută, întrucât, oricât
de dorită ar fi aceasta, ea ar da naștere la o rigiditate excesivă
a reglementării (Hotărârea din 20 mai 1999, pronunțată în
Cauza Rekvényi contra Ungariei).
În cazul de față, sintagma ămotive neimputabile acestuia”, pe
care autorul excepției o critică sub aspectul pretinsei lipse de
precizie și claritate, nu este de natură să aducă atingere
dreptului la un proces echitabil. Instanța de judecată învestită
cu soluționarea plângerii formulate împotriva hotărârii de
respingere a cererii emise de Oficiul Român pentru Imigrări se
va pronunța în cadrul unui proces care satisface toate exigențele
impuse de art. 21 alin. (3) din Legea fundamentală și de art. 6
paragraful 1 din Convenția pentru apărarea drepturilor omului și
a libertăților fundamentale. Judecătorul va aprecia dacă
elementele noi de care petentul se prevalează în vederea
obținerii dreptului de acces la o nouă procedură de azil puteau
sau nu să fie prezentate în cadrul procedurii anterioare, stabilind
astfel dacă neprezentarea a fost făcută din motive imputabile
solicitantului sau din alte motive, în raport de care acestuia nu i
se poate reproșa niciun comportament culpabil. Așa fiind, Curtea
nu poate reține nici critica referitoare la nesocotirea dreptului la
un proces echitabil din perspectiva faptului că s-a conferit puterii
administrative — reprezentată de Oficiul Român pentru Imigrări —
competența de a decide, pe baza unor criterii aleatorii, cu privire
la temeinicia cererii de acordare a accesului la o nouă procedură
de azil, hotărârea emisă de această autoritate administrativă
fiind supusă cenzurii instanței judecătorești, care va putea
înlătura eventualul refuz nejustificat de acordare a accesului la
o nouă procedură de azil.
Totodată, Curtea observă că autorul excepției arată
elementele de fapt care îi justifică temerea că, odată reîntors în
țara de origine, va fi supus unei operații de sterilizare. Acestea
nu pot fi, însă, luate în considerare de Curtea Constituțională cu
prilejul verificării constituționalității dispozițiilor de lege criticate,
ci doar de instanța ordinară, în cadrul controlului judecătoresc al
actului contestat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 88 alin. (2) lit. a) din Legea nr. 122/2006
privind azilul în România, excepție ridicată de Zhang Yi în Dosarul nr. 11.021/4/2009 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

12

MONITORUL OFICIAL AL ROMÂNIEI, PARTEA I, Nr. 419/15.VI.2011
CURTEA CONSTITUȚIONALĂ

D E C I Z I A Nr. 484
din 12 aprilie 2011

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de
Wang Jian în Dosarul nr. 18.096/4/2009 al Judecătoriei
Sectorului 4 București.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză.
Magistratul-asistent învederează faptul că partea Oficiul
Român pentru Imigrări a depus note scrise prin care solicită
respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența în materie a Curții Constituționale și
arătând că textele de lege criticate sunt suficient de clare și
precise.
C U R T E A,

având în vedere actele și lucrările dosarului, constată
următoarele:
Prin Încheierea din 11 iunie 2010, pronunțată în Dosarul
nr. 18.096/4/2009, Judecătoria Sectorului 4 București a
sesizat Curtea Constituțională cu excepția de
neconstituționalitate a prevederilor art. 26 alin. (1) și alin. (2)
pct. 2 din Legea nr. 122/2006 privind azilul în România,
excepție ridicată de Wang Jian într-o cauză având ca obiect
soluționarea plângerii formulate de acesta împotriva hotărârii
Oficiului Român pentru Imigrări de respingere a cererii de
acordare a statutului de refugiat sau a protecției subsidiare.
În motivarea excepției de neconstituționalitate se susține
că textele de lege criticate sunt lipsite de precizie și claritate,
neîndeplinind criteriul de calitate prevăzut de Convenția pentru
apărarea drepturilor omului și a libertăților fundamentale, în
sensul dat de practica jurisprudențială a Curții Europene a
Drepturilor Omului. Se arată că acestea ănu circumscriu destul
de clar și neechivoc situațiile concrete considerate ca fiind
tratamente sau pedepse inumane ori degradante” și ăpermit
interpretări eronate cu privire la natura și conținutul pedepselor
și tratamentelor inumane ori degradante”.
Judecătoria Sectorului 4 București consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, cu
modificările și completările ulterioare, care au următorul conținut:
— Art. 26 alin. (1) și alin. (2) pct. 2 — ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [... ]
2. tortură, tratamente sau pedepse inumane ori degradante;”.
În opinia autorului excepției de neconstituționalitate, textele
de lege criticate contravin dispozițiilor art. 22 alin. (2) din
Constituție și celor ale art. 3 din Convenția pentru apărarea
drepturilor omului și a libertăților fundamentale, ambele
referitoare la interzicerea torturii, a pedepselor și a tratamentelor
inumane ori degradante.
Examinând excepția de neconstituționalitate, Curtea observă
că s-a mai pronunțat cu privire la dispozițiile de lege ce formează
obiectul acesteia, din perspectiva unor critici similare și prin
raportare la aceleași prevederi constituționale și convenționale.
Astfel, în jurisprudența sa constantă, a reținut că prevederile
art. 26 alin. (1) și alin. (2) pct. 2 din Legea nr. 122/2006
reprezintă o concretizare a principiului fundamental referitor la
interzicerea torturii și a pedepselor sau tratamentelor inumane
ori degradante. Totodată, Curtea a observat, pe de o parte, că
acestea oferă suficiente repere și elemente pentru ca persoana
căreia acestea i se adresează să înțeleagă condițiile în funcție
de care i se poate acorda forma solicitată de protecție, iar, pe de
altă parte, că determinarea circumstanțelor specifice fiecărei
situații în parte, a riscurilor la care ar fi expusă o persoană în
cazul returnării sale în țara de origine, precum și aplicarea sau
interpretarea textului de lege criticat sunt aspecte ce excedează
obiectului controlului de constituționalitate, acestea fiind atribute
ale organelor administrative competente în această materie sau,
după caz, ale instanței de judecată. În acest sens sunt, de
exemplu, Decizia nr. 1.178 din 30 septembrie 2010, publicată în

MONITORUL OFICIAL AL ROMÂNIEI, PARTEA I, Nr. 419/15.VI.2011
Monitorul Oficial al României, Partea I, nr. 745 din 8 noiembrie
2010, sau Decizia nr. 1.504 din 18 noiembrie 2010, publicată în
Monitorul Oficial al României, Partea I, nr. 61 din 25 ianuarie
2011.

13

Întrucât nu au intervenit elemente noi, de natură să
determine reconsiderarea acestei jurisprudențe, considerentele
și soluțiile deciziilor menționate își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Wang Jian în Dosarul nr. 18.096/4/2009 al Judecătoriei Sectorului 4
București.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății nr. 1.009/2010
privind acreditarea unităților sanitare care pot efectua activități de bănci de țesuturi și/sau
celule umane, respectiv de utilizator de țesuturi și/sau celule umane în scop terapeutic
Văzând Adresa nr. 367 din 26 mai 2011 a Agenției Naționale de Transplant și Referatul de aprobare al Direcției asistență
medicală nr. Cs.A. 6.853 din 14 iunie 2011,
având în vedere prevederile art. 3 lit. e) și f) din Ordonanța Guvernului nr. 79/2004 pentru înființarea Agenției Naționale
de Transplant, aprobată cu modificări și completări prin Legea nr. 588/2004, cu modificările și completările ulterioare, și ale art. 160
alin. (1) și (2) din Legea nr. 95/2006 privind reforma în domeniul sănătății, cu modificările și completările ulterioare,
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 1.009/2010 privind
acreditarea unităților sanitare care pot efectua activități de bănci
de țesuturi și/sau celule umane, respectiv de utilizator de țesuturi
și/sau celule umane în scop terapeutic, publicat în Monitorul
Oficial al României, Partea I, nr. 479 din 13 iulie 2010, cu
modificările și completările ulterioare, se modifică și se
completează după cum urmează:
1. Titlul se modifică și va avea următorul cuprins:
ăO R D I N
privind acreditarea unităților sanitare
care pot efectua activități de bănci de țesuturi și/sau
celule umane, de utilizator de țesuturi și/sau
celule umane, respectiv de transplant de țesuturi
și celule de origine umană în scop terapeutic”

2. La articolul 1, după punctul 30 se introduc două noi
puncte, punctele 31 și 32, cu următorul cuprins:
ă31. Societatea Comercială «Babe» — S.R.L. —
Departamentul de fertilizare in vitro;
32. Societatea Comercială «Lid Medlife» — S.R.L. —
Departamentul de fertilizare in vitro.”
3. După articolul 21 se introduce un nou articol,
articolul 22, cu următorul cuprins:
ăArt. 22. — Se acreditează pentru activitatea de transplant
de țesuturi și celule reproductive următoarele unități sanitare:
1. Spitalul Clinic de Obstetrică și Ginecologie «Prof. Dr.
Panait Sârbu» București — Laboratorul de reproducere umană
asistată;

14

MONITORUL OFICIAL AL ROMÂNIEI, PARTEA I, Nr. 419/15.VI.2011

2. Societatea Comercială HIT-MED — S.R.L. — Centrul
medical HIT-MED;
3. Societatea Comercială Centrul Medical «Med New Life» —
S.R.L. — Departamentul de fertilizare in vitro;
4. Spitalul Clinic Județean de Urgență Cluj — Secția clinică
de obstetrică-ginecologie I — Centrul de asistență a
reproducerii;
5. Societatea Comercială «Clinica Polisano» — S.R.L. Sibiu;
6. Hyperclinica Med Life București — Departamentul de
medicină materno-fetală;
7. Societatea Comercială Clinica Medicală «Gynera» —
S.R.L. București;
8. Societatea Comercială «Dacia International Medical» —
S.R.L. — Departamentul de medicină materno-fetală;
9. Societatea Comercială «Vivamed» — S.R.L. Brașov;
10. Societatea Comercială «Biogenesis» — S.R.L. București;
11. Clinica Genesys — S.R.L. București;
12. Genesys Fertility Center București;
13. Societatea Comercială «Iscare International» — S.R.L.
Iași;
14. Societatea Comercială «New Life BM» — S.R.L. Iași;
15. Societatea Comercială «Biogenis» — S.R.L. București;
16. Societatea Comercială «Grand Tehno-Medical SAJ» —
S.R.L. București;
17. Societatea Comercială «Gynatal» — S.R.L. Timișoara;
18. Societatea Comercială «Athena Hospital» — S.R.L. —
Departamentul de fertilizare in vitro;
19. Societatea Comercială «Euromaterna» — S.A. —
Departamentul de fertilizare in vitro;

20. Promed System — S.R.L. — Departamentul de fertilizare
in vitro;
21. Societatea Comercială GENERIS MED — S.R.L. —
Departamentul de fertilizare in vitro;
22. Societatea Comercială «Babe» — S.R.L. —
Departamentul de fertilizare in vitro;
23. Societatea Comercială «Lid Medlife» — S.R.L. —
Departamentul de fertilizare in vitro.”
4. La articolul 3, după alineatul (22) se introduce un nou
alineat, alineatul (23), cu următorul cuprins:
ă(23) Acreditarea unităților sanitare prevăzute la art. 1 pct. 31
și 32 și art. 22 este valabilă maximum 2 ani de la data intrării în
vigoare a prezentului ordin.”
5. La articolul 3, alineatul (3) se modifică și va avea
următorul cuprins:
ă(3) Valabilitatea acreditării încetează înainte de termenul
prevăzut la alin. (1), (2), (21), (22) și (23) dacă, drept urmare a
inspecțiilor efectuate de Agenția Națională de Transplant
împreună cu autoritatea națională competentă în domeniul
securității sanitare a produselor de origine umană pentru
utilizare terapeutică, în condițiile legii, se constată că unitatea
sanitară respectivă nu respectă dispozițiile legale în vigoare.”
Art. II. — Direcțiile de specialitate din Ministerul Sănătății,
direcțiile de sănătate publică, Agenția Națională de Transplant,
precum și unitățile sanitare vor duce la îndeplinire prevederile
prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 14 iunie 2011.
Nr. 1.029.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind constituirea Consiliului Național pentru Finanțarea Învățământului Superior
În baza Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare,
în temeiul art. 217 alin. (1)—(3) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se constituie Consiliul Național pentru Finanțarea
Învățământului Superior (C.N.F.I.S.), cu următoarea
componență:
1. Adrian Miroiu — Școala Națională de Studii Politice și
Administrative din București, președinte
2. Ioan Abrudan — Universitatea ăTransilvania” din Brașov,
vicepreședinte
3. Bogdan Murgescu — Universitatea din București,
vicepreședinte
4. Levente Salat — Universitatea ăBabeș-Bolyai” din ClujNapoca
5. Alexandru Irimie — Universitatea de Medicină și Farmacie
ăIuliu Hațieganu” din Cluj-Napoca

6. Corneliu Davidescu — Universitatea ăPolitehnică” din
Timișoara
7. Petru Lucaci — Universitatea Națională de Arte din
București
8. Liviu Ornea — Universitatea din București
9. Adrian Lungu — Universitatea ăDunărea de Jos” din Galați
10. Mihai Coloja — Universitatea Petrol-Gaze din Ploiești
11. Marilen Pirtea — Universitatea de Vest din Timișoara
12. Mihai Gîrțu — Universitatea ăOvidius” din Constanța
13. Gáspárik Attila — Universitatea de Arte din Târgu Mureș
14. Vasile Vîntu — Universitatea de Științe Agricole și
Medicină Veterinară ăIon Ionescu de la Brad” din Iași
15. Constantin Mitruț — Academia de Studii Economice din
București

15

MONITORUL OFICIAL AL ROMÂNIEI, PARTEA I, Nr. 419/15.VI.2011
16. Vasile Cocriș — Universitatea ăAlexandru Ioan Cuza” din
Iași
17. Tiberiu Gabriel Dobrescu — Universitatea ăPolitehnica”
București
18. Ion Purcaru — Academia de Studii Economice din
București
19. Costel Istrate — Universitatea ăAlexandru Ioan Cuza” din
Iași

20. Vasile Miclea — Universitatea de Științe Agricole și
Medicină Veterinară din Cluj-Napoca
21. Mircea Petrina — Universitatea Tehnică din Cluj-Napoca
Art. 2. — Prevederile prezentului ordin se duc la îndeplinire
de către C.N.F.I.S., persoanele prevăzute la art. 1, precum și de
către direcțiile de specialitate din cadrul Ministerului Educației,
Cercetării, Tineretului și Sportului.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 6 iunie 2011.
Nr. 4.390.

C U A N T U M U L T O TA L

al sumelor provenite din finanțările private ale partidelor politice în anul 2010, conform Legii nr. 334/2006
privind finanțarea activității partidelor politice și a campaniilor electorale
Uniunea Națională pentru Progresul României
Completare la cuantumul total al sumelor provenite din finanțările private ale Uniunii Naționale pentru Progresul României
în anul 2010, conform Legii nr. 334/2006 privind finanțarea activității partidelor politice și a campaniilor electorale:
1. Cuantumul total al veniturilor din donații confidențiale: 98.463,82 lei.
2. Lista persoanelor fizice care au făcut în anul 2010 donații a căror valoare cumulată depășește 10 salarii minime brute
pe țară:
Nr.
crt.

Numele și prenumele

CNP

Cetățenia

Felul donației

Valoarea

Data donației

1.

Elisei Ovidiu

1601205040028

română

numerar

10.900,00

2010

2.

Mironescu Adrian

1590425040030

română

numerar

7.640,00

2010

18.540,00

TOTAL:

RECTIFICĂRI
La Ordinul ministrului justiției și libertăților cetățenești nr. 1.236/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 280 din 29 aprilie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 23, în loc de: ă23. Cahan Sorel, fiul lui Leizer și Ruhlea, născut la data de
12 iunie 1946 în localitatea Iași, județul Iași, România, cetățean israelian, cu domiciliul actual în Israel, Ierusalim,
str. Koboby. (207/2005)” se va citi: ă23. Cahan Sorel, fiul lui Leizer și Ruhlea, născut la data de 12 iunie 1946 în
localitatea Iași, județul Iași, România, cetățean israelian, cu domiciliul actual în Israel, Kfar Uriya, nr. 207. (207/2005)”.

La Ordinul ministrului justiției și libertăților cetățenești nr. 1.409/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 373/2009, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 2, la poziția 18, în loc de: ă18. Pomîrleanu Lilia, fiica lui Timofei și Vasilina (fiica lui Guțu Ion,
născut la 9.07.1926 în localitatea Abaclia), născută la data de 12 februarie 1976 în localitatea Abaclia, raionul
Basarabeasca, Republica Moldova, cetățean moldovean, cu domiciliul actual în Republica Moldova, localitatea
Criuleni, str. 31 August nr. 83, ap. 15. (1.038/2006)” se va citi: ă18. Pomîrleanu Lilia, fiica lui Timofei și Vaselina (fiica
lui Guțu Ion, născut la 9.07.1926 în localitatea Abaclia), născută la data de 12 februarie 1976 în localitatea Abaclia,
raionul Basarabeasca, Republica Moldova, cetățean moldovean, cu domiciliul actual în Republica Moldova, localitatea
Criuleni, str. 31 August nr. 83, ap. 15. (1.038/2006)”.

16

MONITORUL OFICIAL AL ROMÂNIEI, PARTEA I, Nr. 419/15.VI.2011
La Ordinul ministrului justiției și libertăților cetățenești nr. 1.635/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 427/2009, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 219, în loc de: ă219. Sandu Ruslan, fiul lui Mihailov Mihai și Ludmila (fiica lui Cazicov
Boris și Olga, născută la 24.04.1931 în localitatea Bălți), născut la data de 3 septembrie 1974 în localitatea Cernăuți,
Ucraina, cetățean moldovean, cu domiciliul actual în Republica Moldova, localitatea Bălți, str. Cornev nr. 15, ap. 13.
(2.166/2003)” se va citi: ă219. Sandu Ruslan, fiul lui Mihailov Mihail și Liudmila (fiica lui Cazicov Boris și Olga, născută
la 24.04.1931 în localitatea Bălți), născut la data de 3 septembrie 1974 în localitatea Cernăuți, Ucraina, cetățean
moldovean, cu domiciliul actual în Republica Moldova, localitatea Bălți, str. Cornev nr. 15, ap. 13. (2.166/2003)”.

La Ordinul ministrului justiției și libertăților cetățenești nr. 1.825/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 507/2009, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 128, în loc de: ă128. Făină Irina, fiica lui Olaru Dumitru (fiul lui Ivan, născut la
1.01.1929 în localitatea Bălți) și Olga, născută la data de 25 februarie 1975 în localitatea Bălți, Republica Moldova,
cetățean moldovean, cu domiciliul actual în Republica Moldova, localitatea Bălți, str. Krilov nr. 6, ap. 4. (3.708/2008)”
se va citi: ă128. Făină Irina, fiica lui Olaru Dumitru (fiul lui Ivan, născut la 1.01.1929 în localitatea Bălți) și Tamara,
născută la data de 22 februarie 1975 în localitatea Bălți, Republica Moldova, cetățean moldovean, cu domiciliul actual
în Republica Moldova, localitatea Bălți, str. Krilov nr. 6, ap. 4. (3.708/2008)”.

La Ordinul ministrului justiției și libertăților cetățenești nr. 2.457/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 642 din 30 septembrie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexă, la poziția 47, în loc de: ă47. Lehrner Anna, fiica lui Iacob și Klara, născută la data de
22 octombrie 1928 în localitatea Suceava, județul Suceava, România, cetățean israelian, cu domiciliul actual în Israel,
Kiriat Bialic Derech Acco 80. (3.732/2005)” se va citi: ă47. Laufer Anna, fiica lui Iacob și Klara, născută la data de
22 octombrie 1928 în localitatea Suceava, județul Suceava, România, cetățean israelian, cu domiciliul actual în Israel,
Kiriat Bialic Derech Acco 80. (3.732/2005)”.

La Ordinul ministrului justiției și libertăților cetățenești nr. 3.061/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 786/2009, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 38, în loc de: ă38. Coval Andrei, fiul lui Vasile și Vasilța, născut la data de 29 mai
1980 în localitatea Cimișlia, Republica Moldova, cetățean moldovean, cu domiciliul actual în Republica Moldova,
orașul Cimișlia, str. Ștefan cel Mare nr. 20, ap. 3. (3.868/2004)” se va citi: ă38. Coval Andrei, fiul lui Vasile și Vasilița,
născut la data de 29 mai 1980 în localitatea Cimișlia, Republica Moldova, cetățean moldovean, cu domiciliul actual
în Republica Moldova, orașul Cimișlia, str. Ștefan cel Mare nr. 20, ap. 3. (3.868/2004)”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 419/15.VI.2011 conține 16 pagini.

Prețul: 3,20 lei

&JUYDGY|523807]
ISSN 1453—4495

