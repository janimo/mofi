PARTEA I

Anul 179 (XXIII) — Nr. 613

Marți, 30 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 831 din 23 iunie 2011 referitoare la excepția de
neconstituționalitate a dispozițiilor art. 86 alin. 1, art. 92
alin. 4 și 6, art. 921, art. 3711, art. 3713, art. 3731,
art. 387 alin. 1 pct. 5 și alin. 2 și art. 411 alin. 1 din
Codul de procedură civilă ..........................................

2–5

HOTĂRÂRI ALE GUVERNULUI ROMÂNIEI
849. — Hotărâre privind rechemarea și numirea unui consul
general ......................................................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.461. — Ordin al ministrului finanțelor publice pentru
modificarea și completarea Ordinului ministrului
finanțelor publice nr. 2.722/2010 privind aprobarea
Procedurii de selectare a societăților profesionale
civile de avocați din România sau din străinătate
pentru acordarea de asistență juridică pentru
Programul-cadru de emisiuni de titluri de stat pe
termen mediu ăMedium Term Notes”..........................

6–16

2

MONITORUL OFICIAL AL ROMÂNIEI, PARTEA I, Nr. 613/30.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 831
din 23 iunie 2011

referitoare la excepția de neconstituționalitate a dispozițiilor art. 86 alin. 1, art. 92 alin. 4 și 6,
art. 921, art. 3711,art. 3713, art. 3731, art. 387 alin. 1 pct. 5 și alin. 2 și art. 411 alin. 1
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 86 alin. 1, art. 92 alin. 4 și 6, art. 921, art. 3711,
art. 3713, art. 3731, art. 387 alin. 1 pct. 5 și alin. 2 și art. 411
alin. 1 din Codul de procedură civilă, excepție ridicată de
Corneliu Călianu în Dosarul nr. 11.404/245/2010 al Judecătoriei
Iași — Secția civilă.
La apelul nominal se prezintă autorul excepției, domnul
Corneliu Călianu, lipsind celelalte părți, față de care procedura
de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 iulie 2010, pronunțată în Dosarul
nr. 11.404/245/2010, Judecătoria Iași — Secția civilă a
sesizat Curtea Constituțională pentru soluționarea
excepției de neconstituționalitate a art. 86 alin. 1, art. 92
alin. 4 și 6, art. 921, art. 3711, art. 3713, art. 3731, art. 387
alin. 1 pct. 5 și alin. 2 și art. 411 alin. 1 din Codul de
procedură civilă.
Excepția a fost invocată de Corneliu Călianu, într-un dosar
având ca obiect soluționarea unei contestații la executare,
precum și a unei cereri de suspendare a executării.
În motivarea excepției de neconstituționalitate autorul
acesteia susține, în esență, că dispozițiile legale criticate sunt
neconstituționale din perspectiva următoarelor argumente:
Prevederile legale criticate prelungesc procedura executării
silite, încălcându-se dreptul la un proces echitabil prin
depunerea cererii de executare silită la executorul judecătoresc,
acesta fiind obligat, la rândul său, să ceară încuviințarea
executării silite instanței de executare, în loc ca cererea de
executare silită să fie considerată cerere de chemare în judecată
și să fie depusă direct la instanța care să procedeze în
consecință.
De asemenea, se încalcă accesul liber la justiție, dreptul la
apărare și dreptul la un proces echitabil, întrucât încuviințarea
executării silite se dispune fără citarea părților.
Mai mult, o entitate administrativă nu are ce să caute într-un
proces civil în care se stabilesc culpe și responsabilități între
părți cu care nu are nicio legătură procesuală. Executorul

judecătoresc trebuie să intervină după ce instanța de executare
dispune, cu respectarea drepturilor ambelor părți, începerea
executării silite.
Între momentul depunerii cererii de încuviințare a executării
silite și executarea propriu–zisă se întocmesc, în mod inutil, o
serie de dosare și acte al căror cost este suportat fie de către
debitor, fie de către creditor.
Totodată, având în vedere faptul că executarea silită este o
parte a procesului civil, se încalcă toate principiile procesului
civil.
Judecătoria Iași — Secția civilă apreciază că excepția este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, invocând jurisprudența Curții Constituționale în
materie, consideră că excepția de neconstituționalitate este
neîntemeiată.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 86 alin. 1, art. 92 alin. 4 și 6, art. 921, art. 3711,
art. 3713, art. 3731, art. 387 alin. 1 pct. 5 și alin. 2 și art. 411
alin. 1 din Codul de procedură civilă, care la data sesizării aveau
următorul conținut:
— Art. 86 alin. 1: ăComunicarea cererilor și a tuturor actelor
de procedură se va face, din oficiu, prin agenții procedurali ai
instanței sau prin orice alt salariat al acesteia, precum și prin
agenți ori salariați ai altor instanțe, în ale căror circumscripții se
află cel căruia i se comunică actul.”;
— Art. 92 alin. 4 și 6: ăDacă persoanele arătate în alineatul
precedent nu voiesc ori nu pot să semneze adeverința de
primire, agentul va încheia proces-verbal, lăsând citația în mâna
lor; dacă cei arătați nu voiesc să primească citația sau sunt lipsă,
agentul va afișa citația, fie pe ușa locuinței celui citat, fie, dacă
nu are indicația apartamentului sau camerei locuite, pe ușa
principală a clădirii, încheind de asemenea proces-verbal despre
toate acestea.[...]

MONITORUL OFICIAL AL ROMÂNIEI, PARTEA I, Nr. 613/30.VIII.2011
Dispozițiile prezentului articol se aplică și la comunicarea sau
notificarea oricărui alt act de procedură.”;
— Art. 921: ăComunicarea citației și a altor acte de procedură
nu se poate realiza prin afișare în cazul persoanelor juridice,
precum și al asociațiilor sau societăților care, potrivit legii, pot
sta în judecată, cu excepția cazurilor în care se refuză primirea
sau dacă se constată lipsa oricărei persoane la sediul acestora.”;
— Art. 3711: ăObligația stabilită prin hotărârea unei instanțe
sau printr-un alt titlu se aduce la îndeplinire de bunăvoie.
În cazul în care debitorul nu execută de bunăvoie obligația
sa, aceasta se aduce la îndeplinire prin executare silită, potrivit
dispozițiilor prezentei cărți, dacă legea nu prevede altfel.
Executarea silită are loc în oricare dintre formele prevăzute
de lege, simultan sau succesiv, până la realizarea dreptului
recunoscut prin titlu executoriu, achitarea dobânzilor,
penalităților sau a altor sume, acordate potrivit legii prin acesta,
precum și a cheltuielilor de executare.”;
— Art. 3713: ăVeniturile și bunurile debitorului pot fi supuse
executării silite dacă, potrivit legii, sunt urmăribile și numai în
măsura necesară pentru realizarea drepturilor creditorilor.
Bunurile supuse unui regim special de circulație pot fi
urmărite numai cu respectarea condițiilor prevăzute de lege.”;
— Art. 3731: ăCererea de executare silită, însoțită de titlul
executoriu, se depune la executorul judecătoresc, dacă legea
nu prevede altfel. Acesta, de îndată, va solicita instanței de
executare încuviințarea executării silite, înaintându-i în copie
cererea de executare și titlul respectiv.
Asupra cererii de încuviințare, președintele instanței de
executare se pronunță prin încheiere dată în camera de consiliu,
fără citarea părților. Încheierea de încuviințare a cererii de
executare silită nu este supusă niciunei căi de atac. Încheierea
prin care se respinge cererea de încuviințare a executării silite
poate fi atacată cu recurs numai de către creditor, în termen de
5 zile de la comunicare.
După încuviințarea cererii potrivit alin. 2, la instanța de
executare se va alcătui un dosar privind executarea, la care
executorul judecătoresc este obligat să depună câte un
exemplar al fiecărui act de executare, în termen de 48 de ore de
la efectuarea acestuia.
În tot cursul executării, executorul judecătoresc este obligat
să aibă rol activ, stăruind, prin toate mijloacele admise de lege,
pentru realizarea integrală și cu celeritate a obligației prevăzute
în titlul executoriu, cu respectarea dispozițiilor legii, a drepturilor
părților și ale altor persoane interesate.
Dacă socotește că este în interesul executării, executorul
judecătoresc îl va putea invita pe debitor pentru a-i cere, în scris,
în condițiile legii, lămuriri în legătură cu veniturile și bunurile sale
asupra cărora se poate efectua executarea, cu arătarea locului
unde se află acestea, precum și pentru a-l determina să execute
de bunăvoie obligația sa, arătându-i consecințele la care s-ar
expune în cazul executării silite.
Refuzul nejustificat al debitorului de a se prezenta ori de a da
lămuririle necesare, precum și darea de informații incomplete
ori eronate atrag răspunderea acestuia pentru toate prejudiciile
cauzate, precum și aplicarea sancțiunii prevăzute de art. 1082
alin. 2, dacă fapta nu întrunește elementele constitutive ale unei
fapte prevăzute de legea penală.
În situația prevăzută de art. 3717 alin. 1, executorul
judecătoresc este dator să pună în vedere părții să își
îndeplinească de îndată obligația de avansare a cheltuielilor de
executare.”;
— Art. 387 alin. 1 pct. 5 și alin. 2: ăÎn afară de cazurile în care
legea prevede altfel, executarea poate începe numai după ce
se va comunica debitorului o somație care va cuprinde
următoarele: [...]

3

5. termenul în care cel somat urmează să-și execute de
bunăvoie obligația prevăzută în titlul executoriu și arătarea
consecințelor nerespectării acesteia; [...]
Dacă în termenul arătat în somație debitorul nu-și execută
de bunăvoie obligația, executorul judecătoresc va proceda de
îndată la executarea silită.”;
— Art. 411 alin. 1: ăDacă în termen de o zi de la primirea
somației debitorul nu plătește suma datorată, executorul
judecătoresc de pe lângă instanța de executare va proceda la
sechestrarea bunurilor mobile urmăribile ale debitorului, chiar
dacă acestea sunt deținute de un terț.”
Ulterior sesizării Curții Constituționale, art. 3731 a fost
modificat prin art. I pct. 36 din Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010, și are următorul cuprins:
— Art. 3731: ăCererea de executare silită, însoțită de titlul
executoriu, se depune la executorul judecătoresc, dacă legea
nu prevede altfel. Acesta, în termen de cel mult 5 zile de la
înregistrarea cererii, va solicita instanței de executare
încuviințarea executării silite, înaintându-i în copie cererea de
executare și titlul respectiv.
Instanța de executare încuviințează executarea silită a
obligației stabilite prin titlul executoriu, printr-o singură încheiere
dată în camera de consiliu, fără citarea părților, în termen de cel
mult 7 zile de la înregistrarea cererii de încuviințare a executării
silite.
În temeiul încheierii prin care se admite cererea de
încuviințare a executării silite, executorul judecătoresc poate
proceda la executarea silită a obligației stabilite prin titlul
executoriu în oricare dintre formele prevăzute de lege,
dispozițiile art. 3711 alin. 3 aplicându-se în mod corespunzător,
încuviințarea executării silite este de drept valabilă și pentru
titlurile executorii care se vor emite de executorul judecătoresc
în cadrul procedurii de executare silită încuviințate.
Instanța poate respinge cererea de încuviințare a executării
silite numai dacă:
1. cererea de executare silită este de competența altui organ
de executare decât cel sesizat;
2. titlul nu a fost învestit cu formulă executorie, dacă, potrivit
legii, această cerință este necesară pentru pornirea executării
silite;
3. creanța nu este certă, lichidă și exigibilă.
4. titlul cuprinde dispoziții care nu se pot aduce la îndeplinire
prin executare silită;
5. există alte impedimente prevăzute de lege.
Încheierea prin care instanța admite cererea de încuviințare
a executării silite nu este supusă niciunei căi de atac. Încheierea
prin care se respinge cererea de încuviințare a executării silite
poate fi atacată cu recurs numai de către creditor, în termen de
5 zile de la comunicare.
În tot cursul executării, executorul judecătoresc este obligat
să aibă rol activ, stăruind, prin toate mijloacele admise de lege,
pentru realizarea integrală și cu celeritate a obligației prevăzute
în titlul executoriu, cu respectarea dispozițiilor legii, a drepturilor
părților și ale altor persoane interesate.
Dacă socotește că este în interesul executării, executorul
judecătoresc îl va putea invita pe debitor pentru a-i cere, în scris,
în condițiile legii, lămuriri în legătură cu veniturile și bunurile sale,
inclusiv cele aflate în proprietate comună pe cote-părți sau în
devălmășie, asupra cărora se poate efectua executarea, cu
arătarea locului unde se află acestea, precum și pentru a-l
determina să execute de bunăvoie obligația sa, arătându-i
consecințele la care s-ar expune în cazul continuării executării
silite. În toate cazurile, debitorul va fi informat cu privire la
cuantumul estimativ al cheltuielilor de executare.

4

MONITORUL OFICIAL AL ROMÂNIEI, PARTEA I, Nr. 613/30.VIII.2011

Refuzul nejustificat al debitorului de a se prezenta ori de a da
lămuririle necesare, precum și darea de informații incomplete
ori eronate atrag răspunderea acestuia pentru toate prejudiciile
cauzate, precum și aplicarea sancțiunii prevăzute de art. 1082
alin. 2, dacă fapta nu întrunește elementele constitutive ale unei
fapte prevăzute de legea penală.
În situația prevăzută la art. 3717 alin. 1, executorul
judecătoresc este dator să pună în vedere părții să își
îndeplinească de îndată obligația de avansare a cheltuielilor de
executare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) și alin. (4) privind statul român și
principiul separației și echilibrului puterilor, art. 15 alin. (1) privind
universalitatea, art. 16 alin. (1) privind egalitatea în drepturi,
art. 20 referitor la tratatele internaționale privind drepturile
omului, art. 21 alin. (3) privind accesul liber la justiție și art. 126
alin. (1) privind instanțele judecătorești.
Examinând excepția de neconstituționalitate, Curtea
constată că dispozițiile art. 3731 au fost modificate prin Legea
nr. 202/2010.
De asemenea, Curtea reține că prin Decizia nr. 766*) din
15 iunie 2011, Curtea Constituțională și-a reconsiderat
jurisprudența cu privire la sintagma ăîn vigoare” din cuprinsul
dispozițiilor art. 29 alin. (1) și ale art. 31 alin. (1) din Legea
nr. 47/1992 privind organizarea și funcționarea Curții
Constituționale, republicată, constatând că aceasta este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror
efecte juridice continuă să se producă și după ieșirea lor din
vigoare.
Astfel, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și
suficientă.”
Curtea a mai constatat că ăprin aplicarea rigidă a condiției ca
legea sau ordonanța să fie «în vigoare” la data ridicării excepției,
ca și la data soluționării acesteia de Curtea Constituțională, se
înlătură de la controlul de constituționalitate dispozițiile legale
determinante în soluționarea cauzei”.
În aceste condiții, Curtea va analiza constituționalitatea
dispozițiilor art. 3731 în forma avută la data sesizării sale.
Astfel, examinând excepția de neconstituționalitate, Curtea
constată că susținerile autorului acesteia sunt neîntemeiate. Așa
cum a reținut și în Decizia nr. 458 din 31 martie 2009, publicată
în Monitorul Oficial al României, Partea I, nr. 256 din 17 aprilie
2009, procesul civil constituie activitatea desfășurată de
instanță, părți, organe de executare și alte persoane sau organe
care participă la înfăptuirea de către instanțele judecătorești a
justiției în cauzele civile, în vederea realizării sau stabilirii
drepturilor și intereselor civile deduse judecății și executării silite
a hotărârilor judecătorești și a altor titluri executorii. Așadar,
procesul civil parcurge două faze: judecata și executarea silită,
aceasta din urmă intervenind în cazul hotărârilor susceptibile de
a fi puse în executare cu ajutorul forței de constrângere a statului
sau a altor titluri executorii, în măsura în care debitorul nu își
execută de bună voie obligația.

Caracterul unitar al procesului civil impune respectarea
garanțiilor ce caracterizează dreptul la un proces echitabil atât
în faza judecății, cât și a executării silite, cea mai importantă
dintre aceste garanții fiind ădreptul la un tribunal” în sensul
art. 21 din Constituție și al art. 6 din Convenția pentru apărarea
drepturilor omului și a libertăților fundamentale, adică liberul
acces la o instanță independentă și imparțială, stabilită prin lege,
și controlul actelor efectuate în ambele faze ale procesului de
către instanțele judecătorești.
În același sens s-a pronunțat și Curtea Europeană a
Drepturilor Omului, care a statuat în jurisprudența sa că ădreptul
la un tribunal garantat de art. 6 paragraful 1 din Convenție ar fi
iluzoriu dacă ordinea juridică internă a unui stat contractant ar
permite ca o hotărâre judecătorească definitivă și obligatorie să
rămână inoperantă în detrimentul unei părți. Executarea unei
sentințe, a oricărei instanțe, trebuie considerată ca făcând parte
integrantă din «proces» în sensul art. 6.” (Hotărârea din 12 iulie
2007, pronunțată în Cauza SC Ruxandra Trading împotriva
României și Hotărârea Hornsby împotriva Greciei, 1997).
Autorul excepției susține însă că prin recurgerea la instituția
executorului judecătoresc, care ar avea anumite atribuții
discreționare în materia declanșării procedurii executării silite
(cum ar fi impunerea unor termene imposibil de respectat), se
poate ajunge la abuzuri din partea acestuia. Acesta ar trebui, în
opinia autorului, să fie sesizat de către instanța de judecată doar
pentru efectuarea executării silite.
Curtea reține că executorul judecătoresc este un auxiliar al
justiției, având, prin natura competențelor sale specializate, un
rol important în procesul executării titlurilor executorii, fiind
învestit să îndeplinească un serviciu de interes public.
Legiuitorul a ales să încredințeze acestuia o parte din actele
pe care le presupune etapa executării silite, luând în considerare
competențele specializate ale executorului judecătoresc, ca
parte a unui mecanism în care instanța de judecată este
implicată pentru a garanta corectitudinea acestei etape.
Opțiunea legiuitorului s-a făcut cu respectarea dispozițiilor
constituționale a căror încălcare este invocată de către legiuitor.
De asemenea, cu privire la criticile referitoare la faptul că
încuviințarea executării silite se dispune fără citarea părților,
Curtea mai constată că dispozițiile art. 3731 din Codul de
procedură civilă reprezintă norme de procedură a căror stabilire,
potrivit art. 126 alin. (2) din Constituție, intră în competența
exclusivă a legiuitorului, care poate hotărî să nu supună regulilor
de citare sau de exercitare a căilor de atac anumite proceduri,
în considerarea caracterului specific al acestora ori în vederea
asigurării celerității în procesul civil. De altfel, prin Decizia
Plenului nr. 1 din 8 februarie 1994, publicată în Monitorul Oficial
al României, Partea I, nr. 69 din 16 martie 1994, Curtea
Constituțională a statuat că liberul acces la justiție presupune
accesul la mijloacele procedurale prin care justiția se
înfăptuiește, fiind de competența exclusivă a legiuitorului
instituirea regulilor de desfășurare a procesului în fața
instanțelor judecătorești. Pe cale de consecință, legiuitorul poate
institui, în considerarea unor situații deosebite, reguli speciale
de procedură, ca și modalitățile de exercitare a drepturilor
procedurale, principiul liberului acces la justiție sau al folosirii
căilor de atac presupunând posibilitatea neîngrădită a celor
interesați de a utiliza aceste proceduri, dar numai în formele și
în modalitățile instituite de lege.
În aceste condiții Curtea nu poate reține încălcarea art. 1
alin. (3) și (4), a art. 15 alin. (1) și a art. 16 din Constituție.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

MONITORUL OFICIAL AL ROMÂNIEI, PARTEA I, Nr. 613/30.VIII.2011

5

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art.
11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 86 alin. 1, art. 92 alin. 4 și 6, art. 921,
art. 3711, art. 3713, art. 3731, art. 387 alin. 1 pct. 5 și alin. 2 și art. 411 alin. 1 din Codul de procedură civilă, excepție ridicată de
Corneliu Călianu în Dosarul nr. 11.404/245/2010 al Judecătoriei Iași — Secția civilă.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind rechemarea și numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Domnul Marcel Alexandru se recheamă din calitatea de consul
general, șef al Consulatului General al României la Strasbourg, Republica
Franceză.
Art. 2. — Domnul Marcel Alexandru își va încheia misiunea în termen de cel
mult 90 de zile de la intrarea în vigoare a prezentei hotărâri.
Art. 3. — Începând cu data încheierii misiunii domnului Marcel Alexandru,
doamna Mioara Mantale se numește consul general, șef al Consulatului General
al României la Strasbourg, Republica Franceză.
PRIM-MINISTRU

EMIL BOC
Contrasemnează:
p. Ministrul afacerilor externe,
Bogdan Lucian Aurescu,
secretar de stat
București, 24 august 2011.
Nr. 849.

6

MONITORUL OFICIAL AL ROMÂNIEI, PARTEA I, Nr. 613/30.VIII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea și completarea Ordinului ministrului finanțelor publice nr. 2.722/2010
privind aprobarea Procedurii de selectare a societăților profesionale civile de avocați din România
sau din străinătate pentru acordarea de asistență juridică pentru Programul-cadru
de emisiuni de titluri de stat pe termen mediu ăMedium Term Notes”
În temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
ministrul finanțelor publice emite următorul ordin:
Articol unic. — Ordinul ministrului finanțelor publice
nr. 2.722/2010 privind aprobarea Procedurii de selectare a
societăților profesionale civile de avocați din România sau din
străinătate pentru acordarea de asistență juridică pentru
Programul-cadru de emisiuni de titluri de stat pe termen mediu
ăMedium Term Notes”, publicat în Monitorul Oficial al României,
Partea I, nr. 783 din 23 noiembrie 2010, se modifică și se
completează după cum urmează:
1. Titlul ordinului se modifică și va avea următorul
cuprins:
ăO R D I N
privind procedurile de selectare a societăților
profesionale civile de avocați din România
sau din străinătate pentru acordarea de asistență juridică
pentru Programul-cadru de emisiuni de titluri de stat
pe termen mediu «Medium Term Notes»”
2. Articolul 1 se modifică și va avea următorul cuprins:
ăArt. 1. — (1) Se aprobă Procedura de selectare a societăților
profesionale civile de avocați din România sau din străinătate
pentru acordarea de asistență juridică pentru Programul-cadru
de emisiuni de titluri de stat pe termen mediu «Medium Term
Notes», derulat în conformitate cu Regulamentul S stipulat în
Legea privind valorile imobiliare din SUA, 1933, cu
amendamentele ulterioare, lansat în anul 2010, prevăzută în
anexa nr. 1.
(2) Se aprobă Procedura de selectare a societăților
profesionale civile de avocați din România sau din străinătate
pentru acordarea de asistență juridică pentru Programul-cadru
de emisiuni de titluri de stat pe termen mediu «Medium Term
Notes», derulat în conformitate cu Regula 144A stipulată în
Legea privind valorile mobiliare din SUA, 1933, cu
amendamentele ulterioare, pentru tranzacțiile subsecvente în

cadrul acestuia, precum și pentru revizuirea și actualizarea
documentației aferente Programului-cadru de emisiuni de titluri
de stat pe termen mediu «Medium Term Notes», inclusiv, dacă
este cazul, pe măsura efectuării oricăror tranzacții subsecvente
potrivit Regulamentului S stipulat în Legea privind valorile
mobiliare din SUA, 1933, cu amendamentele ulterioare,
prevăzută în anexa nr. 11.”
3. Articolul 3 se modifică și va avea următorul cuprins:
ăArt. 3. — Anexele nr. 1, 11 și 2 fac parte integrantă din
prezentul ordin.”
4. Titlul anexei nr. 1 se modifică și va avea următorul
cuprins:
ăP R O C E D U R Ă
de selectare a societăților profesionale civile de avocați
din România sau din străinătate pentru acordarea
de asistență juridică pentru Programul-cadru de emisiuni
de titluri de stat pe termen mediu «Medium Terms Notes»,
derulat în conformitate cu Regulamentul S
stipulat în Legea privind valorile mobiliare din SUA, 1933,
cu amendamentele ulterioare”
5. În anexa nr. 1, la articolul 3, după alineatul (1) se
introduce un nou alineat, alineatul (2), cu următorul
cuprins:
ă(2) În cazul în care societățile profesionale civile de avocați
selectate în conformitate cu alin. (1) se află în imposibilitatea
prestării oricăruia dintre serviciile juridice specificate la art. 1 alin. (3),
Ministerul Finanțelor Publice solicită cereri de ofertă din partea
societății/societăților profesionale civile de avocați selectate
conform procedurii specificate în anexa nr. 11 la ordin.”
6. După anexa nr. 1 se introduce o nouă anexă, anexa
nr. 11, având cuprinsul prevăzut în anexa care face parte
integrantă din prezentul ordin.

Ministrul finanțelor publice,
Gheorghe Ialomițianu
București, 29 august 2011.
Nr. 2.461.
ANEXĂ
(Anexa nr. 11 la Ordinul nr. 2.722/2010)

PROCEDURĂ

de selectare a societăților profesionale civile de avocați din România sau din străinătate pentru acordarea de asistență
juridică pentru Programul-cadru de emisiuni de titluri de stat pe termen mediu ăMedium Term Notes”,
derulat în conformitate cu Regula 144A stipulată în Legea privind valorile mobiliare din SUA, 1933, cu amendamentele
ulterioare, pentru tranzacțiile subsecvente în cadrul acestuia, precum și pentru revizuirea și actualizarea documentației
aferente Programului-cadru de emisiuni de titluri de stat pe termen mediu ăMedium Term Notes”, inclusiv, dacă este
cazul, pe măsura efectuării oricăror tranzacții subsecvente potrivit Regulamentului S
stipulat în Legea privind valorile mobiliare din SUA, 1933, cu amendamentele ulterioare
CAPITOLUL I
achiziției de servicii de asistență juridică pentru Programul-cadru
de emisiuni de titluri de stat pe termen mediu ăMedium Term
Dispoziții generale
Notes”, denumit în continuare program, derulat în conformitate
Art. 1. — (1) Prezenta procedură asigură cadrul și cu Regula 144A stipulată în Legea privind valorile mobiliare din
metodologia unitară pentru organizarea și desfășurarea SUA, 1933, cu amendamentele ulterioare, pentru tranzacțiile

MONITORUL OFICIAL AL ROMÂNIEI, PARTEA I, Nr. 613/30.VIII.2011
subsecvente în cadrul acestuia, precum și pentru revizuirea și
actualizarea documentației aferente programului, inclusiv, dacă
este cazul, pe măsura efectuării oricăror tranzacții subsecvente
potrivit Regulamentului S stipulat în Legea privind valorile
mobiliare din SUA, 1933, cu amendamentele ulterioare,
denumită în continuare Legea privind valorile mobiliare din SUA.
(2) Achiziția serviciilor de asistență juridică menționate la
alin. (1) se face de către Ministerul Finanțelor Publice, prin
aplicarea procedurii de cerere de oferte.
(3) Prin servicii de asistență juridică, în sensul prezentei
proceduri, se înțelege:
a) revizuirea documentației astfel încât să permită efectuarea
emisiunilor de instrumente financiare sub Regula 144A din
Legea valorilor mobiliare din SUA, respectiv:
— actualizarea și negocierea, în numele emitentului, a
tuturor documentelor legale necesare, pentru revizuirea
documentației programului sub Regula 144A;
— participarea în procesul de due diligence sub Regula 10b-5
din Legea tranzacțiilor cu valori mobiliare din SUA, 1934, cu
amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure
letter) și a altor opinii standard pentru SUA privind revizuirea
documentației;
— emiterea, dacă este cazul, de opinii legale, în numele și pe
seama emitentului, în legătură cu revizuirea sub Regula 144A a
documentației aferente programului;
— asistență generală în legătură cu diverse probleme
auxiliare legate de revizuirea sub Regula 144A, inclusiv, dar fără
a se limita la consultanță în cazul în care este solicitată cu privire
la limite privind publicitatea; și
b) tranzacții individuale sub Regula 144A:
— asistență în structurarea acestora și în procesul de due
diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;
— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului;
c) revizuirea și actualizarea regulată a prospectului de bază,
precum și, dacă este cazul,
d) tranzacții individuale sub Regulamentul S, respectiv:
— asistență în structurarea acestora și în procesul de due
diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;
— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului.
(4) Procedura de atribuire a contractului-cadru de asistență
juridică are la bază principiile enunțate la art. 2 alin. (2) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare.

7

Art. 2. — (1) Societățile profesionale civile de avocați,
denumite în continuare societăți de avocați, pot participa singure
sau în asociere/consorțiu la procedura de cerere de oferte.
(2) Forma de asociere se demonstrează prin convenții scrise
intervenite între membrii asocierii/consorțiului.
Art. 3. — În urma aplicării prezentei proceduri vor fi selectate
maximum 3 societăți de avocați/asocieri/consorții cu care se vor
încheia contracte-cadru de prestări de servicii de asistență
juridică, denumite în continuare contracte-cadru de asistență
juridică.
Art. 4. — (1) Pentru prestarea serviciilor de asistență juridică
enumerate la art. 1 alin. (3), Ministerul Finanțelor Publice,
denumit în continuare MFP, va acorda mandat, după încheierea
contractului-cadru de asistență juridică, societății/societăților de
avocați participante în nume propriu sau constituite în oricare
dintre formele de asociere menționate la art. 2 alin. (1). Pentru
serviciile menționate la art. 1 alin. (3) lit. b)—d), acestora li se vor
solicita oferte de preț, în funcție de specificul tranzacțiilor și al
piețelor financiare vizate de acestea, mandatul urmând să fie
acordat celui care oferă prețul cel mai mic.
(2) În cazul în care societățile de avocați selectate în
conformitate cu art. 3 alin. (1) din anexa nr. 1 la ordin se află în
imposibilitatea prestării serviciilor juridice specificate la art. 1
alin. (3) din anexa nr. 1 la ordin, MFP solicită cereri de ofertă din
partea societății/societăților de avocați selectate conform
prezentei proceduri și acordă mandat societății care oferă prețul
cel mai mic.
(3) Prețul aferent tranzacțiilor individuale în cadrul
programului nu va depăși 50% din oferta financiară aferentă
activării programului și tranzacției inaugurale și se va încadra în
limita alocărilor bugetare.
(4) MFP își rezervă dreptul de a respinge oricare sau toate
ofertele de preț primite în vederea acordării unui mandat, dacă
consideră că este în interesul său să o facă.
(5) Contractul-cadru de asistență juridică produce efecte
începând cu data semnării sale de către părți, urmând ca, în
baza mandatului emis de MFP, să se încheie subcontracte, prin
care se nominalizează societatea de avocați, respectiv
asocierea sau consorțiul în vederea acordării de servicii de
asistență juridică în cadrul programului și se evidențiază tipurile
de activități care urmează a fi prestate.
CAPITOLUL II
Selecția societății/societăților, asocierii/asocierilor,
respectiv a consorțiului/consorțiilor de avocați
Art. 5. — (1) Procedura de cerere de oferte se desfășoară în
două etape, respectiv inițierea procedurii și selecția ofertelor.
(2) Etapa de inițiere a procedurii presupune:
a) publicarea pe site-ul MFP a invitației de participare la
selecția societăților de avocați din România sau din străinătate,
al cărei model este prevăzut în anexa A;
b) constituirea nominală a comisiei de evaluare prin ordin al
ministrului finanțelor publice; se desemnează în comisii atât
membrii titulari, cât și membrii supleanți.
Art. 6. — Etapele procedurii de atribuire a contractului-cadru
de asistență juridică presupun următoarele:
a) primirea ofertelor;
b) analiza și stabilirea ofertelor care sunt elaborate în
conformitate cu prevederile pct. 3 — Calificarea ofertanților din
anexa B ăCaiet de sarcini”;
c) aplicarea criteriilor de selecție prevăzute la pct. 4 — Criterii
de selectare din anexa B;
d) stabilirea ierarhiei propunerilor de oferte acceptate pe
baza căreia se va încheia contractul-cadru de asistență juridică,
conform modelului prevăzut în anexa C;
e) informarea conducerii MFP cu privire la rezultatul aplicării
procedurii;

8

MONITORUL OFICIAL AL ROMÂNIEI, PARTEA I, Nr. 613/30.VIII.2011

f) încheierea contractului-cadru de asistență juridică;
g) întocmirea dosarului contractului-cadru de asistență
juridică.
Art. 7. — (1) În vederea participării la procedura de atribuire
a contractului-cadru de asistență juridică, ofertanții trebuie să
îndeplinească cerințele prevăzute în anexa B.
(2) Condițiile de eligibilitate și modalitatea de punctare a
ofertelor sunt cele stabilite prin caietul de sarcini.
Art. 8. — Analiza ofertelor se face de către comisia de
evaluare, care răspunde de desfășurarea următoarelor activități:
a) selecția ofertelor care îndeplinesc criteriile impuse;
b) aplicarea criteriilor de selecție, potrivit celor stabilite în
caietul de sarcini;
c) stabilirea ierarhiei ofertelor care îndeplinesc criteriile
impuse;
d) întocmirea grilelor de evaluare și redactarea raportului
procedurii de atribuire a contractului-cadru de asistență juridică;
raportul este aprobat de către președintele comisiei;
e) informarea conducerii MFP cu privire la rezultatul
procedurii de atribuire a contractului-cadru de asistență juridică.
Art. 9. — Pe parcursul desfășurării procedurii de atribuire a
contractului-cadru de asistență juridică, membrii comisiei au
obligația de a păstra confidențialitatea asupra conținutului
ofertelor, precum și asupra oricăror altor informații prezentate
de ofertanți, a căror dezvăluire ar putea aduce atingere dreptului
acestora de a-și proteja interesele comerciale.
Art. 10. — (1) Fiecare dintre membrii comisiei de evaluare
are obligația de a semna o declarație pe propria răspundere,
prin care se angajează să respecte dispozițiile prevăzute la
art. 9 și prin care confirmă totodată că nu se află în niciuna dintre
situațiile următoare:
a) este soț sau rudă până la gradul al patrulea inclusiv ori
afin până la gradul al patrulea inclusiv cu avocații propuși de
către ofertanți pentru a face parte din echipa de avocați;
b) în ultimii 3 ani a avut contracte de muncă sau de
colaborare cu unul dintre ofertanți ori cu asociații unuia dintre
ofertanți sau a făcut parte din adunarea asociaților sau din orice
alt organ de conducere ori de administrare al unuia dintre
ofertanți;
c) are calitatea de asociat sau face parte din organele de
conducere ori de administrare ale unuia dintre ofertanți.
(2) Declarația prevăzută la alin. (1) trebuie semnată imediat
după deschiderea ofertelor, dar înainte de începerea procesului
de analiză și evaluare a acestora.
(3) În cazul în care unul dintre membrii desemnați în comisia
de evaluare constată că se află în una sau mai multe dintre
situațiile prevăzute la alin. (1), acesta are obligația de a solicita
de îndată înlocuirea sa din componența comisiei respective.
(4) În cazul în care atât titularul, cât și supleantul se află în
una sau mai multe dintre situațiile prevăzute la alin. (1),
conducătorul instituției care i-a desemnat va desemna alte două
persoane.
Art. 11. — (1) Pe parcursul derulării procedurii de atribuire a
contractului-cadru de asistență juridică, MFP va lua toate
măsurile legale necesare pentru a combate apariția eventualelor
situații de concurență neloială sau conflict de interese și orice
alte fapte considerate contravenții ori infracțiuni potrivit legislației
în vigoare. În măsura în care aceste situații totuși se produc, se
vor lua toate măsurile legale pentru înlăturarea lor.
(2) Societățile de avocați vor depune o declarație pe propria
răspundere privind inexistența situațiilor de conflict de interese
în legătură cu acordarea de asistență juridică în cadrul
programului, atât la începutul programului, cât și înainte de
fiecare tranzacție individuală ce urmează a fi realizată în cadrul
programului.

Art. 12. — (1) În urma aplicării criteriilor de selecție și a
evaluării ofertelor, comisia de evaluare redactează raportul
procedurii de atribuire a contractului-cadru de asistență juridică.
(2) Anunțul privind societățile profesionale civile de avocați
câștigătoare va fi publicat pe site-ul MFP. De asemenea, în
termen de 3 zile de la data încheierii raportului de atribuire a
contractului-cadru de asistență juridică vor fi transmise
comunicări privind rezultatul acesteia tuturor ofertanților
participanți la procedură.
(3) Actele emise în legătură cu procedura de atribuire pot fi
contestate în condițiile reglementate de prevederile cap. IX din
Ordonanța de urgență a Guvernului nr. 34/2006, aprobată cu
modificări și completări prin Legea nr. 337/2006, cu modificările
și completările ulterioare. Termenul de depunere a contestațiilor
se calculează începând cu ziua lucrătoare următoare luării la
cunoștință a comunicărilor transmise.
CAPITOLUL III
Încheierea contractului-cadru de asistență juridică
Art. 13. — (1) În urma aplicării procedurii de selecție, MFP va
încheia cu societatea/societățile, asocierea/asocierile, respectiv
consorțiul/consorțiile de avocați ale căror oferte au fost
acceptate un contract/contracte-cadru de asistență juridică.
(2) Contractul-cadru de asistență juridică se încheie și este
valabil până la finalizarea programului și se semnează de către
ministrul finanțelor publice sau de o persoană delegată în acest
sens și de către reprezentantul mandatat al ofertanților, pe baza
documentelor depuse în vederea participării la procedura de
atribuire a contractului-cadru de asistență juridică.
(3) Contractul-cadru de asistență juridică se încheie în
termen de cel mult 30 de zile de la anunțarea
câștigătorului/câștigătorilor, cu excepția cazului în care au fost
formulate contestații. În acest caz, se aplică în mod
corespunzător dispozițiile Ordonanței de urgență a Guvernului
nr. 34/2006, aprobată cu modificări și completări prin Legea
nr. 337/2006, cu modificările și completările ulterioare,
referitoare la condițiile legale privind încheierea contractelorcadru de asistență juridică.
(4) Modelul contractului-cadru de asistență juridică ce va fi
încheiat cu societățile de avocați selectate este prevăzut în
anexa C.
Art. 14. — (1) În baza contractului-cadru de asistență juridică,
MFP va emite mandate de asistență juridică și va încheia
subcontracte în legătură cu activitățile prevăzute la art. 1 alin. (3)
și în funcție de necesitățile apărute.
(2) În perioada cuprinsă între încheierea contractului-cadru
de asistență juridică și emiterea mandatului de asistență juridică,
societatea/societățile, asocierea/asocierile, consorțiul/consorțiile
de avocați nu sunt îndreptățite să pretindă MFP efectuarea de
plăți în baza contractului-cadru de asistență juridică.
Art. 15. — (1) Mandatul pentru revizuirea programului sub
Regula 144A se acordă, după încheierea contractului-cadru de
asistență juridică, societății/societăților, asocierii/asocierilor,
respectiv consorțiului/consorțiilor de avocați selectate, ținându-se
cont de disponibilitatea efectivă a fiecăruia pentru realizarea
mandatului solicitat, în funcție de necesitățile apărute, precum și
de punctajul obținut în urma derulării procedurii de atribuire a
contractului-cadru de asistență juridică.
(2) Mandatul pentru tranzacțiile efectuate în conformitate cu
Regula 144A se acordă, după încheierea contractului-cadru de
asistență juridică, societății/societăților, asocierii/asocierilor,
respectiv consorțiului/consorțiilor de avocați selectate, ținându-se
cont de disponibilitatea efectivă a fiecăruia pentru realizarea
mandatului solicitat, celui care oferă prețul cel mai mic pe
tranzacție, cu respectarea prevederilor art. 4 alin. (3).
(3) În situația în care prețul oferit per tranzacție de către toți
semnatarii contractelor-cadru de asistență juridică este același,

9

MONITORUL OFICIAL AL ROMÂNIEI, PARTEA I, Nr. 613/30.VIII.2011
mandatul se va acorda societății care a întrunit punctajul cel mai
mare la oferta tehnică.
(4) În cazul în care societățile de avocați selectate în
conformitate cu art. 3 alin. (1) din anexa nr. 1 la ordin se află în
imposibilitatea prestării serviciilor juridice specificate la art. 1
alin. (3) din anexa nr. 1 la ordin, mandatul pentru tranzacțiile
efectuate în conformitate cu Regulamentul S se acordă în urma
solicitărilor de cereri de ofertă din partea societății/societăților,
asocierii/asocierilor, respectiv consorțiului/consorțiilor de avocați
selectate conform prezentei proceduri care oferă prețul cel mai
mic sau, în cazul în care oferta de preț este egală, celui care a
întrunit punctajul cel mai mare la oferta tehnică.
(5) După emiterea mandatului, societatea de avocați își va
numi un reprezentant care va fi responsabil de toate
comunicările ulterioare cu MFP.
Art. 16. — (1) MFP întocmește dosarul achiziției publice, care
cuprinde, în ordine cronologică, cel puțin următoarele
documente:
a) procedura de selectare a societăților de avocați;
b) ordinul ministrului finanțelor publice de constituire a
comisiei de evaluare;
c) invitația de participare privind încheierea contractuluicadru de asistență juridică;
d) solicitările de clarificări referitoare la caietul de sarcini și
răspunsurile aferente;

e) ofertele depuse;
f) procesul-verbal de deschidere a ofertelor;
g) declarațiile pe propria răspundere ale membrilor comisiei
de evaluare;
h) solicitările de clarificări referitoare la ofertele depuse și
răspunsurile aferente;
i) raportul procedurii de atribuire a contractului-cadru de
asistență juridică;
j) informarea adresată conducerii MFP cu privire la rezultatul
aplicării procedurii;
k) anunțul și comunicările privind rezultatul aplicării procedurii
transmise ofertanților;
l) contestațiile primite, rezoluțiile și, după caz, măsurile
corective adoptate de MFP și comunicate ofertanților, precum și
hotărârile judecătorești irevocabile;
m) contractul-cadru de asistență juridică, semnat;
n) mandatele de asistență juridică emise.
(2) Dosarul achiziției publice se păstrează de către Direcția
generală de trezorerie și datorie publică din cadrul MFP atât timp
cât contractul produce efecte juridice, dar nu mai puțin de 5 ani
de la data finalizării contractului-cadru de asistență juridică.
Art. 17. — Anexele A, B și C fac parte integrantă din prezenta
procedură.

ANEXA A
la procedură

— model —
MINISTERUL FINANȚELOR PUBLICE
DIRECȚIA GENERALĂ DE TREZORERIE ȘI DATORIE PUBLICĂ

Nr. ............/............
I N V I TA Ț I E D E PA R T I C I PA R E

Aprobat
Secretar de stat
Denumirea autorității contractante: Ministerul Finanțelor Publice, cod fiscal nr. 4221306
Sediul autorității contractante: municipiul București, str. Apolodor nr. 17, sectorul 5
Obiectul contractului: servicii de asistență juridică, cod CPV 79112000-2
Procedura aplicată: cerere de oferte
Data-limită și locul pentru depunerea ofertelor: ziua/luna/anul/ora la sediul autorității contractante,
et. ...., camera ...., tel. ...................
Oferta tehnică și cea financiară se vor introduce într-un plic sigilat, care, la rândul lui, împreună cu
celelalte documente doveditoare, se vor introduce într-un alt plic sigilat, pe care se vor trece: adresa,
denumirea și datele de contact ale ofertantului participant la procedură, precum și denumirea achiziției
publice.
Clarificările pentru elaborarea și prezentarea ofertelor pot fi solicitate la sediul autorității
contractante, et. ...., camera ...., tel. ............... Persoana de contact: .............
Modul de elaborare a ofertelor, precum și sistemul de evaluare a acestora sunt reglementate în
caietul de sarcini prevăzut în anexa B la Procedura de selectare a societăților profesionale civile de avocați
din România sau din străinătate pentru acordarea de asistență juridică pentru Programul-cadru de emisiuni
de titluri de stat pe termen mediu ăMedium Term Notes”, derulat în conformitate cu Regula 144A stipulată
în Legea privind valorile mobiliare din SUA, 1933, cu amendamentele ulterioare, pentru tranzacțiile
subsecvente în cadrul acestuia, precum și pentru revizuirea și actualizarea documentației aferente
Programului-cadru de emisiuni de titluri de stat pe termen mediu ăMedium Term Notes”, inclusiv, dacă
este cazul, pe măsura efectuării oricăror tranzacții subsecvente potrivit Regulamentului S stipulat în Legea
privind valorile mobiliare din SUA, 1933, cu amendamentele ulterioare, aprobată prin Ordinul ministrului
finanțelor publice nr. ..............................., publicat în Monitorul Oficial al României, Partea I, nr. .................
din ....................
Deschiderea ofertelor are loc la data de ................................., la sediul autorității contractante.
Director general,
.........................

10

MONITORUL OFICIAL AL ROMÂNIEI, PARTEA I, Nr. 613/30.VIII.2011
ANEXA B
la procedură

CAIETUL DE SARCINI

1. Informații generale
Autoritatea contractantă: Ministerul Finanțelor Publice, cu
sediul în București, str. Apolodor nr. 17, sectorul 5, România
Scopul aplicării procedurii: selectarea societăților
profesionale civile de avocați din România sau din străinătate
pentru acordarea de asistență juridică pentru Programul-cadru
de emisiuni de titluri de stat pe termen mediu ăMedium Term
Notes”, denumit în continuare program, derulat în conformitate
cu Regula 144A stipulată în Legea privind valorile mobiliare din
SUA, 1933, cu amendamentele ulterioare, pentru tranzacțiile
subsecvente în cadrul acestuia, precum și pentru revizuirea și
actualizarea documentației aferente programului, inclusiv, dacă
este cazul, pe măsura efectuării oricăror tranzacții subsecvente
potrivit Regulamentului S stipulat în Legea privind valorile
mobiliare din SUA, 1933, cu amendamentele ulterioare.
Procedura aplicată: cerere de oferte
Legislația aplicabilă:
— art. 2 alin. (2), art. 16 alin. (1), art. 35—38 și 56 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare;
— pct. 4.1 a), b) 2 din Normele metodologice de aplicare a
Ordonanței de urgență a Guvernului nr. 64/2007 privind datoria
publică, aprobate prin Hotărârea Guvernului nr. 1.470/2007, cu
modificările și completările ulterioare;
— Ordinul ministrului finanțelor publice nr. ..................,
publicat în Monitorul Oficial al României, Partea I, nr. .................
din ....................
Sursa de finanțare: bugetul de stat
2. Specificații tehnice
Serviciile de asistență juridică aferente programului cuprind
totalitatea activităților în legătură cu, dar nu limitate la:
a) revizuirea documentației astfel încât să permită efectuarea
emisiunilor de instrumente financiare sub Regula 144A din
Legea valorilor mobiliare din SUA, 1933, cu amendamentele
ulterioare, respectiv:
— actualizarea și negocierea, în numele emitentului, a
tuturor documentelor legale necesare, pentru revizuirea
documentației programului sub Regula 144A;
— participarea în procesul de due diligence sub Regula 10b-5
din Legea tranzacțiilor cu valori mobiliare din SUA, 1934, cu
amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure
letter) și a altor opinii standard pentru SUA privind revizuirea
documentației;
— emiterea, dacă este cazul, de opinii legale, în numele și pe
seama emitentului, în legătură cu revizuirea sub Regula 144A a
documentației aferente programului;
— asistență generală în legătură cu diverse probleme
auxiliare legate de revizuirea sub Regula 144A, inclusiv, dar fără
a se limita la consultanță, în cazul în care este solicitată cu
privire la limite privind publicitatea; și
b) tranzacții individuale sub Regula 144A:
— asistență în structurarea acestora și în procesul de due
diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;

— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului;
c) revizuirea și actualizarea regulată a prospectului de bază,
precum și, dacă este cazul,
d) tranzacții individuale sub Regulamentul S, respectiv:
— asistență în structurarea acestora și în procesul de due
diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;
— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului.
3. Calificarea ofertanților
În vederea participării la procedura de atribuire a
contractului-cadru de asistență juridică, ofertanții trebuie să
depună următoarele:
a) oferta tehnică, conform formularului prevăzut în anexa
nr. 1 și subanexele nr. 1.1, 1.2 și 1.3;
b) oferta financiară, detaliată conform formularului prevăzut
în anexa nr. 2;
c) curriculum vitae al membrilor echipei propuse, care vor fi
nominalizați în oferta tehnică prevăzută în anexa nr. 1, din care
să rezulte informații cu privire la numele firmei în cadrul căreia
și-au desfășurat activitatea, titlul/poziția, naționalitatea, limbile
străine vorbite, experiență — numărul de ani ca avocat
practicant/numărul de ani ca partener/numărul de ani de când
lucrează în firmă. Participarea membrilor propuși la diverse
tranzacții nu va fi evidențiată în CV, ci în subanexele nr. 1.1, 1.2
și 1.3.
Pentru calificare, cel puțin 2 dintre membrii nominalizați
trebuie să fi acordat asistență juridică pentru cel puțin o
tranzacție propusă în cadrul fiecărui criteriu prevăzut în oferta
tehnică;
d) pagini relevante din prospectele de emisiune aferente
tranzacțiilor de emisiuni de titluri pe piețele internaționale de
capital în conformitate cu Regula 144A și pentru care au acordat
asistență juridică (paginile pe care să apară numele emitentului,
valoarea programului/tranzacției, precum și numele părților care
au participat la realizarea tranzacției — de exemplu aranjori,
lead-manageri, consultanți juridici și legea pentru care au
acordat asistență juridică);
e) convențiile de asociere intervenite între membrii
asocierii/consorțiului.
4. Criterii de selectare
Criteriile avute în vedere la selectarea ofertelor sunt:
a) oferta tehnică — anexa nr. 1:
a.1) numărul de programe MTN, pentru emitenți suverani sau
unități ale administrației publice locale pentru care ofertantul a
implementat Regula 144A și pentru care a acordat asistență
juridică privind legislația Statelor Unite ale Americii, în vederea
revizuirii documentației unui program implementat sub
Regulamentul S. Informații detaliate vor fi furnizate conform
subanexei nr. 1.1;
a.2) numărul de programe MTN, pentru emitenți suverani sau
unități ale administrației publice locale, pentru care ofertantul a
acordat asistență juridică privind legislația Statelor Unite ale

MONITORUL OFICIAL AL ROMÂNIEI, PARTEA I, Nr. 613/30.VIII.2011
Americii și a implementat Regula 144A. Informații detaliate vor
fi furnizate conform subanexei nr. 1.2;
a.3) numărul de tranzacții finalizate în cadrul unui program
MTN pentru emitenți suverani sau unități ale administrației
publice locale în conformitate cu Regula 144A. Informații
detaliate vor fi furnizate conform subanexei nr. 1.3;
b) oferta financiară — anexa nr. 2 pentru asistență juridică
acordată în legătură cu revizuirea documentației astfel încât să
permită efectuarea emisiunilor de instrumente financiare sub
Regula 144A din Legea valorilor mobiliare din SUA, 1933, cu
amendamentele ulterioare, respectiv:
— actualizarea și negocierea, în numele emitentului, a
tuturor documentelor legale necesare, pentru revizuirea
documentației programului sub Regula 144A;
— participarea în procesul de due diligence sub Regula 10b-5
din Legea tranzacțiilor cu valori mobiliare din SUA, 1934, cu
amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure
letter) și a altor opinii standard pentru SUA privind revizuirea
documentației;
— emiterea, dacă este cazul, de opinii legale, în numele și pe
seama emitentului, în legătură cu revizuirea sub Regula 144A a
documentației aferente programului;
— asistență generală în legătură cu diverse probleme
auxiliare legate de revizuirea sub Regula 144A, inclusiv, dar fără
a se limita la consultanță, în cazul în care este solicitată cu
privire la limite privind publicitatea.
5. Elaborarea ofertei
Ofertantul are obligația de a menține oferta valabilă pe o
perioadă de 60 de zile.
Ministerul Finanțelor Publice are dreptul de a solicita, înainte
de expirarea perioadei de valabilitate a ofertei, prelungirea
acestei perioade.
Oferta trebuie însoțită de împuternicirea scrisă prin care
reprezentantul ofertantului este autorizat să reprezinte
societatea de avocați și să semneze în numele acesteia.
Documentele solicitate la pct. 3 lit. d) și e) pot fi transmise și în
limba engleză.
6. Prezentarea ofertei
Ofertantul trebuie să depună și să înregistreze oferta în
termenul prevăzut în invitația de participare.
Orice ofertant are dreptul de a-și retrage sau de a-și modifica
oferta numai înainte de data-limită stabilită pentru deschiderea
ofertei și numai printr-o solicitare scrisă în acest sens.
O societate de avocați are dreptul de a depune doar o
singură ofertă fie individual, fie în asociere. Nu se admite
participarea aceleiași societăți de avocați în mai multe oferte.
7. Deschiderea și evaluarea ofertelor
7.1. Deschiderea ofertelor se va face la sediul autorității
contractante, et. ...., camera ........ .
Orice ofertant are dreptul să fie prezent la deschiderea
ofertelor.
Comisia de evaluare a ofertelor va întocmi un proces-verbal
de deschidere a ofertelor, care urmează să fie semnat atât de
membrii comisiei, cât și de reprezentanții ofertanților prezenți,
în care se consemnează:
— denumirea ofertanților;
— oferta tehnică;
— oferta financiară;
— orice alte elemente care privesc deschiderea ofertelor.
7.2. Evaluarea ofertelor presupune:
— analizarea ofertelor tehnice și financiare și punctarea
acestora;
— stabilirea ofertelor inacceptabile, neconforme sau
admisibile;
— ierarhizarea ofertanților calificați;

11

— întocmirea raportului procedurii de atribuire a contractuluicadru de asistență juridică.
8. Punctajul
8.1. Punctajul ofertei tehnice:
a) numărul de programe MTN pentru emitenți suverani sau
unități ale administrației publice locale pentru care ofertantul a
implementat Regula 144A și pentru care a acordat asistență
juridică privind legislația Statelor Unite ale Americii, în vederea
revizuirii documentației unui program implementat sub
Regulamentul S — câte 5 puncte pentru fiecare program, dar
nu mai mult de 40 de puncte;
b) numărul de programe MTN pentru emitenți suverani sau
unități ale administrației publice locale, pentru care ofertantul a
acordat asistență juridică privind legislația Statelor Unite ale
Americii și a implementat Regula 144A — câte 5 puncte pentru
fiecare program implementat, dar nu mai mult de 40 de puncte;
c) numărul de tranzacții finalizate în cadrul unui program
MTN pentru emitenți suverani sau unități ale administrației
publice locale în conformitate cu Regula 144A — câte două
puncte pentru fiecare tranzacție, dar nu mai mult de 20 de
puncte.
8.1.1. Punctajul ofertei tehnice se calculează astfel:
a) se adună punctele obținute de fiecare ofertă tehnică
pentru criteriile prevăzute la pct. 8.1, suma acestora
reprezentând scorul tehnic;
b) oferta cu scorul tehnic cel mai mare primește punctaj
maxim de 100 de puncte;
c) celelalte oferte primesc un punctaj calculat astfel:
P_X = S_X x 100/S_M,
unde:
P_X = punctajul ofertei tehnice analizate;
S_X = scorul tehnic obținut de oferta analizată;
S_M = scorul tehnic obținut de oferta cu cel mai mare scor
tehnic, respectiv cea care a primit 100 de puncte.
8.1.2. Ofertele care nu primesc puncte la toate cele 3 criterii
de selecție prevăzute la pct. 8.1 și care nu au un scor tehnic de
cel puțin 70 de puncte sunt descalificate.
8.2. Oferta financiară
8.2.1. Oferta financiară cuprinde totalitatea cheltuielilor
exprimate în euro/societate de avocați/asociere/consorțiu, fără
TVA (inclusiv, dar fără a se limita la cheltuieli de transport,
cazare, fotocopiere etc.), pentru asistență juridică în legătură cu
revizuirea documentației astfel încât să permită efectuarea
emisiunilor de instrumente financiare sub Regula 144A din
Legea valorilor mobiliare din SUA, 1933, cu amendamentele
ulterioare, respectiv:
— actualizarea și negocierea, în numele emitentului, a
tuturor documentelor legale necesare, pentru revizuirea
documentației programului sub Regula 144A;
— participarea în procesul de due diligence sub Regula 10b-5
din Legea tranzacțiilor cu valori mobiliare din SUA, 1934, cu
amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure
letter) și a altor opinii standard pentru SUA privind revizuirea
documentației;
— emiterea, dacă este cazul, de opinii legale, în numele și pe
seama emitentului, în legătură cu revizuirea sub Regula 144A a
documentației aferente programului;
— asistență generală în legătură cu diverse probleme
auxiliare legate de revizuirea sub Regula 144A, inclusiv, dar fără
a se limita la consultanță, în cazul în care este solicitată cu
privire la limite privind publicitatea.
8.2.2. În vederea analizării ofertei financiare, ofertele în euro
vor fi transformate în lei, la cursul oficial comunicat de Banca
Națională a României cu două zile înainte de deschiderea
ofertelor.
8.2.3. Punctajul ofertei financiare se calculează astfel:
a) oferta cu prețul cel mai mic va primi 100 de puncte;

12

MONITORUL OFICIAL AL ROMÂNIEI, PARTEA I, Nr. 613/30.VIII.2011

b) celelalte oferte primesc un punctaj calculat astfel:
P_X = S_M x 100/S_X,
unde:
P_X = punctajul ofertei financiare analizate;
S_M = prețul cel mai mic, respectiv oferta care a primit 100
de puncte;
S_X = prețul aferent ofertei analizate.
8.3. Punctajul final
Pentru ierarhizarea ofertelor calificate, la punctajul tehnic
obținut se adaugă punctajul obținut la oferta financiară. În caz de
egalitate de puncte primează punctajul obținut la oferta tehnică.
9. Atribuirea contractului-cadru de asistență juridică
(1) Criteriul de atribuire a contractului-cadru de asistență
juridică este ăoferta corespunzătoare din punct de vedere
tehnico-economic”. În situația în care 2 sau mai mulți ofertanți
obțin punctaj egal, departajarea se face în funcție de punctajul
obținut la oferta tehnică.
(2) Ministerul Finanțelor Publice va comunica în scris tuturor
ofertanților rezultatul aplicării procedurii, în cel mult 3 zile de la
data la care comisia de evaluare a încheiat Raportul procedurii
de atribuire a contractului-cadru de asistență juridică.
(3) Prețul contractului va fi stabilit în mandat în funcție de
tipul serviciilor de asistență juridică solicitate conform art. 1
alin (3) din anexa nr. 11 la ordin, iar pentru tranzacțiile individuale
în cadrul programului nu va depăși 50% din oferta financiară
aferentă activării programului și tranzacției inaugurale și se va
încadra în limita alocărilor bugetare.
(4) Valoarea contractului poate fi diminuată, prin acordul
părților, în situația în care bugetul alocat Ministerului Finanțelor
Publice, potrivit legii bugetului de stat, este insuficient pentru
acoperirea tuturor cheltuielilor aferente serviciilor care vor fi
prestate în acel an.

10. Acordarea mandatului
(1) Mandatul pentru revizuirea programului sub regula 144A
se acordă, după încheierea contractului-cadru, societății/
societăților, asocierii/asocierilor, respectiv consorțiului/
consorțiilor de avocați selectate, ținându-se cont de
disponibilitatea efectivă a fiecăruia pentru realizarea mandatului
solicitat, în funcție de necesitățile apărute, precum și de
punctajul obținut în urma derulării procedurii de atribuire a
contractului-cadru de asistență juridică.
(2) Mandatul pentru tranzacțiile efectuate în conformitate cu
Regula 144A se acordă, după încheierea contractului-cadru de
asistență juridică, societății/societăților, asocierii/asocierilor,
respectiv consorțiului/consorțiilor de avocați selectate, ținându-se
cont de disponibilitatea efectivă a fiecăruia pentru realizarea
mandatului solicitat, celui care oferă prețul cel mai mic pe
tranzacție, fără ca acesta să depășească 50% din oferta
financiară aferentă activării programului și tranzacției inaugurale
și cu încadrarea în limita alocărilor bugetare.
(3) În situația în care prețul oferit per tranzacție de către toți
semnatarii contractelor-cadru este același, mandatul se va
acorda societății care a întrunit punctajul cel mai mare la oferta
tehnică.
(4) În cazul în care societățile profesionale civile de avocați
selectate în conformitate cu art. 3 alin. (1) din anexa nr. 1 la ordin
se află în imposibilitatea prestării serviciilor juridice specificate la
art. 1 alin. (3) din anexa nr. 1 la ordin, mandatul pentru
tranzacțiile efectuate în conformitate cu Regulamentul S se
acordă, în urma solicitărilor de cereri de ofertă, societății/
societăților, asocierii/asocierilor, respectiv consorțiului/
consorțiilor de avocați selectate conform prezentei proceduri,
care oferă prețul cel mai mic sau, în cazul în care oferta de preț
este egală, celui care a întrunit punctajul cel mai mare la oferta
tehnică.
11. Anexele nr. 1 și 2 și subanexele nr. 1.1, 1.2 și 1.3 fac
parte integrantă din prezentul caiet de sarcini.
ANEXA Nr.1
la caietul de sarcini

O F E R TA T E H N I C Ă

Ofertant: .....................................
....................................................
.....................................................
Nr.
crt.

Criterii

1.

Numărul de programe MTN pentru emitenți suverani sau unități ale
administrației publice locale pentru care ofertantul a implementat Regula
144A și pentru care a acordat asistență juridică privind legislația Statelor
Unite ale Americii, în vederea revizuirii documentației unui program
implementat sub Regulamentul S

2.

Numărul de programe MTN pentru emitenți suverani sau unități ale
administrației publice locale, pentru care ofertantul a acordat asistență
juridică privind legislația Statelor Unite ale Americii și a implementat
Regula 144A

3.

Numărul de tranzacții finalizate în cadrul unui program MTN pentru
emitenți suverani sau unități ale administrației publice locale în
conformitate cu Regula 144A
Componența echipei de avocați:
....................................................
....................................................
....................................................
....................................................
Semnătura
....................................................

Nr. programe MTN/tranzacții
care îndeplinesc criteriul

13

MONITORUL OFICIAL AL ROMÂNIEI, PARTEA I, Nr. 613/30.VIII.2011

SUBANEXA Nr. 1.1

Denumirea
emitentului

Descrierea
programului deja
existent, inclusiv
data activării

Asistență juridică oferită pentru
Data revizuirii
programului

Valoarea programului
Emitent

Aranjori/Lead
manageri/Dealeri

Membrul echipei
propus
care a participat

SUBANEXA Nr. 1.2

Asistență juridică oferită pentru
Denumirea
emitentului

Descrierea
programului

Data revizuirii
programului

Valoarea
programului
Emitent

Aranjori/
Lead manageri/
Dealeri

Dreptul din Statele
Unite ale Americii
DA/NU

Membrul echipei
propus
care a participat

SUBANEXA Nr. 1.3
Program
Denumirea
emitentului

Valoare

Tranzacție

Data revizuirii

Valoare

Data efectuării

Asistență juridică oferită pentru

Emitent

Aranjori/
Lead manageri/
Dealeri

Membrul echipei
propus
care a participat

ANEXA Nr. 2
la caietul de sarcini

O F E R TA F I N A N C I A R Ă

Ofertant: ....................................................
...................................................................
...................................................................

Activitate/Subactivități

Revizuirea documentației astfel încât să permită efectuarea emisiunilor de instrumente
financiare sub Regula 144A din Legea valorilor mobiliare din SUA, 1933, cu amendamentele
ulterioare, respectiv:
— actualizarea și negocierea în numele emitentului a tuturor documentelor legale necesare,
pentru revizuirea documentației Programului-cadru de emisiuni de titluri de stat pe termen mediu
ăMedium Term Notes” sub Regula 144A;
— participarea în procesul de due diligence sub Regula 10b-5 din Legea tranzacțiilor cu valori
mobiliare din SUA, 1934, cu amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure letter) și a altor opinii standard pentru
SUA privind revizuirea documentației;
— emiterea, dacă este cazul, de opinii legale, în numele și pe seama emitentului, în legătură
cu revizuirea sub Regula 144A a documentației aferente Programului-cadru de emisiuni de
titluri de stat pe termen mediu ăMedium Term Notes”;
— asistență generală în legătură cu diverse probleme auxiliare legate de revizuirea sub Regula
144A, inclusiv, dar fără a se limita la consultanță în cazul în care este solicitată cu privire la
limite privind publicitatea

Totalitatea cheltuielilor în euro,
fără TVA
(inclusiv, dar fără a se limita
la cheltuieli de transport,
cazare, fotocopiere etc.)

14

MONITORUL OFICIAL AL ROMÂNIEI, PARTEA I, Nr. 613/30.VIII.2011
ANEXA C
la procedură

CONTRACT-CADRU DE ASISTENȚĂ JURIDICĂ

— model —
1. Părțile contractante
Între:
Ministerul Finanțelor Publice, adresa sediului ....................................., telefon/fax ......................................... , numărul
de înmatriculare
...................................., cod fiscal ................................... , cont trezorerie
.......................................,
reprezentat prin ............................................... , având funcția de ........................................................ , în calitate de beneficiar,
(denumirea conducătorului)

și
......................................................, adresa sediului

........................................................., telefon/fax ........................... ,

(denumirea)

numărul de înmatriculare ............................, cod fiscal ................................. , cont (trezorerie, bancă)................................ ,
reprezentat prin ............................................................................................., având funcția de ................................................ ,
(denumirea conducătorului)

în calitate de prestator, a intervenit prezentul contract-cadru de asistență juridică, denumit în continuare contract.
2. Obiectul contractului
Prin încheierea prezentului contract, prestatorul își asumă
obligația de a presta servicii de asistență juridică, în conformitate
cu prevederile din caietul de sarcini, în vederea revizuirii
documentației astfel încât să permită efectuarea emisiunilor de
instrumente financiare sub Regula 144A din Legea valorilor
mobiliare din SUA, 1933, cu amendamentele ulterioare,
efectuării de tranzacții individuale sub Regula 144A, revizuirii și
actualizării regulate a prospectului de bază, precum și, dacă este
cazul, a efectuării de tranzacții individuale sub Regulamentul S,
în baza mandatului acordat de Ministerul Finanțelor Publice.
3. Prețul contractului
3.1. Prețul contractului va fi stabilit în mandat în funcție de
tipul serviciilor de asistență juridică solicitate conform art. 1
alin. (3) din Procedura de selectare a societăților profesionale
civile de avocați din România sau din străinătate pentru
acordarea de asistență juridică pentru Programul-cadru de
emisiuni de titluri de stat pe termen mediu ăMedium Term Notes”,
denumit în continuare program, derulat în conformitate cu
Regula 144A stipulată în Legea privind valorile mobiliare din
SUA, 1933, cu amendamentele ulterioare, pentru tranzacțiile
subsecvente în cadrul acestuia, precum și pentru revizuirea și
actualizarea documentației aferente programului, inclusiv, dacă
este cazul, pe măsura efectuării oricăror tranzacții subsecvente
potrivit Regulamentului S stipulat în Legea privind valorile
mobiliare din SUA, 1933, cu amendamentele ulterioare, pentru:
a) revizuirea documentației astfel încât să permită efectuarea
emisiunilor de instrumente financiare sub Regula 144A din
Legea valorilor mobiliare din SUA, 1933, cu amendamentele
ulterioare, respectiv:
— actualizarea și negocierea în numele emitentului a tuturor
documentelor legale necesare, pentru revizuirea documentației
programului sub Regula 144A;
— participarea în procesul de due diligence sub Regula 10b-5
din Legea tranzacțiilor cu valori mobiliare din SUA, 1934, cu
amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure
letter) și a altor opinii standard pentru SUA privind revizuirea
documentației;
— emiterea, dacă este cazul, de opinii legale, în numele și pe
seama emitentului, în legătură cu revizuirea sub Regula 144A
a documentației aferente programului;
— asistență generală în legătură cu diverse probleme
auxiliare legate de revizuirea sub Regula 144A, inclusiv, dar fără
a se limita la consultanță în cazul în care este solicitată cu privire
la limite privind publicitatea; și

b) tranzacții individuale sub Regula 144A:
— asistență în structurarea acestora și în procesul de
due diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;
— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului;
c) revizuirea și actualizarea regulată a prospectului de bază,
precum și, dacă este cazul,
d) tranzacții individuale sub Regulamentul S, respectiv:
— asistență în structurarea acestora și în procesul de
due diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;
— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului.
3.2. Beneficiarul se obligă să plătească prestatorului prețul
convenit în cazul în care, în baza mandatului acordat,
prestatorul asigură prestarea de servicii juridice precizate la
pct. 3.1. Prețul aferent fiecărei tranzacții individuale în cadrul
programului nu va depăși suma de 22.499,50 euro.
3.3. Plata se face doar pentru serviciile de asistență juridică
prestate efectiv de către prestator prin avocații nominalizați în
oferta tehnică, încheierea prezentului contract negenerând nicio
obligație financiară pentru beneficiar, obligațiile financiare ale
părților fiind stipulate în mandatul acordat.
3.4. Facturile corespunzătoare serviciilor prestate vor fi
redactate defalcându-se activitățile/subactivitățile, care sunt
precizate și solicitate în mandatul acordat, precum și cheltuielile
aferente.
4. Durata contractului
4.1. Prezentul contract se încheie și rămâne în vigoare până
la finalizarea programului. Prestatorul își asumă obligația de a
asigura servicii de asistență juridică, conform mandatului
acordat.

MONITORUL OFICIAL AL ROMÂNIEI, PARTEA I, Nr. 613/30.VIII.2011
4.2. În baza prezentului contract, beneficiarul va emite
mandate de asistență juridică și va încheia subcontracte pentru
prestarea de activități din cadrul celor prevăzute la art. 1 alin. (3)
din anexa 11 la ordin.
4.3. În perioada cuprinsă între momentul încheierii
prezentului contract și emiterea mandatului de asistență juridică,
prestatorul nu este îndreptățit să pretindă beneficiarului să
efectueze plăți în baza prezentului contract.
4.4. Prestatorul care a primit mandat de asistență juridică are
obligația de a depune toate diligențele pentru îndeplinirea
mandatului încredințat.
5. Caracterul confidențial al contractului
5.1. (1) O parte contractantă nu are dreptul, fără acordul scris
al celeilalte părți:
a) de a face cunoscut prezentul contract sau orice prevedere
a acestuia unei terțe părți, în afara acelor persoane implicate în
îndeplinirea prezentului contract;
b) de a utiliza informațiile și documentele obținute sau la care
are acces în perioada de derulare a prezentului contract în alt
scop decât acela de a-și îndeplini obligațiile contractuale.
(2) Dezvăluirea oricărei informații față de persoanele
implicate în îndeplinirea prezentului contract se va face
confidențial și se va extinde numai asupra acelor informații
necesare în vederea îndeplinirii acestuia.
5.2. O parte contractantă va fi exonerată de răspunderea
pentru dezvăluirea de informații referitoare la prezentul contract
dacă:
a) informația era cunoscută părții contractante înainte ca ea
să fi fost primită de la cealaltă parte contractantă; sau
b) informația a fost dezvăluită după ce a fost obținut acordul
scris al celeilalte părți contractante pentru asemenea dezvăluire;
sau
c) partea contractantă a fost obligată în mod legal să
dezvăluie informația.
6. Responsabilitățile prestatorului
6.1. (1) Prestatorul are obligația de a presta, cu
profesionalismul și promptitudinea cuvenite angajamentului
asumat și în conformitate cu propunerea de ofertă, asistența
juridică aferentă programului în legătură cu:
a) revizuirea documentației, astfel încât să permită
efectuarea emisiunilor de instrumente financiare sub Regula 144A
din Legea valorilor mobiliare din SUA, 1933, cu amendamentele
ulterioare, respectiv:
— actualizarea și negocierea, în numele emitentului, a
tuturor documentelor legale necesare pentru revizuirea
documentației programului sub Regula 144A;
— participarea în procesul de due diligence sub Regula 10b-5
din Legea tranzacțiilor cu valori mobiliare din SUA, 1934, cu
amendamentele ulterioare, inclusiv pregătirea documentației,
precum și organizarea procesului de due diligence;
— emiterea unei scrisori de informare 10b-5 (disclosure
letter) și a altor opinii standard pentru SUA privind revizuirea
documentației;
— emiterea, dacă este cazul, de opinii legale, în numele și pe
seama emitentului, în legătură cu revizuirea sub Regula 144A
a documentației aferente programului;
— asistență generală în legătură cu diverse probleme
auxiliare legate de revizuirea sub Regula 144A, inclusiv, dar fără
a se limita la consultanță în cazul în care este solicitată cu privire
la limite privind publicitatea; și
b) tranzacții individuale sub Regula 144A:
— asistență în structurarea acestora și în procesul de
due diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea prospectului de bază, dacă
este cazul;

15

— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului;
c) revizuirea și actualizarea regulată a prospectului de bază,
precum și, dacă este cazul,
d) tranzacții individuale sub Regulamentul S, respectiv:
— asistență în structurarea acestora și în procesul de
due diligence;
— pregătirea și/sau revizuirea documentelor necesare
pentru aprobarea, emiterea, vânzarea sau livrarea
instrumentelor financiare aferente tranzacțiilor individuale,
precum și revizuirea și actualizarea a prospectului de bază,
dacă este cazul;
— pregătirea și emiterea de opinii legale, în numele și pe
seama emitentului, pentru fiecare tranzacție individuală și/sau
cu privire la alte acțiuni, dacă este cazul;
— analiza și consilierea cu privire la reglementări specifice
care ar putea avea impact asupra documentației programului.
(2) Prestatorul își va desemna un reprezentant care va fi
responsabil cu toate comunicările ulterioare cu Ministerul
Finanțelor Publice.
(3) Prestatorul are obligația de a supraveghea prestarea
serviciilor, de a asigura resursele umane, materiale, instalațiile,
echipamentele sau altele asemenea, fie de natură provizorie,
fie definitive, cerute de și pentru prezentul contract, în măsura în
care necesitatea asigurării acestora este prevăzută în contract
sau se poate deduce în mod rezonabil din prezentul contract.
(4) La solicitarea beneficiarului, prestatorul are obligația de a
prezenta oferte de preț pentru fiecare tranzacție ulterioară în
cadrul programului, cu respectarea limitei prevăzute la pct. 3.2.,
în caz contrar acesta urmând sa suporte, cu titlul de daune, o
sumă egală cu prețul plătit de beneficiar pentru realizarea
acestor servicii.
(5) Prestatorul poate înlocui un membru al echipei numai cu
acordul beneficiarului și dacă avocatul propus are aceleași
calificări și întrunește criteriile de selecție aplicate de beneficiar
în cadrul procedurii de atribuire a contractului.
(6) Pe durata derulării prezentului contract, prestatorul are
obligația de a informa beneficiarul despre apariția situațiilor de
conflict de interese și de a lua toate măsurile legale pentru
înlăturarea lor.
6.2. Prestatorul este pe deplin responsabil pentru prestarea
serviciilor. Totodată, este răspunzător atât de oportunitatea și
legalitatea tuturor operațiunilor și metodelor de prestare utilizate,
cât și de calificarea personalului folosit pe toată durata
prezentului contract.
7. Responsabilitățile beneficiarului
Beneficiarul are obligația de a face demersurile necesare
către toate instituțiile statului pentru a pune la dispoziția
prestatorului orice facilități și/sau informații pe care acesta le-a
cerut în propunerea de ofertă sau care au apărut pe durata
mandatului acordat și pe care acesta le consideră necesare
pentru îndeplinirea prezentului contract.
8. Verificări
8.1. Beneficiarul are dreptul de a verifica modul de prestare
a serviciilor. În desfășurarea activității de verificare, beneficiarul
poate amâna sau refuza plata anumitor activități ori deconturi
insuficient fundamentate în prezentările transmise, fără a genera
calculul de penalități.
8.2. Verificările vor fi efectuate în conformitate cu prevederile
prezentului contract. Beneficiarul are obligația de a notifica în
scris prestatorului identitatea reprezentanților săi împuterniciți
în acest scop.

16

MONITORUL OFICIAL AL ROMÂNIEI, PARTEA I, Nr. 613/30.VIII.2011

9. Asigurarea serviciilor de asistență juridică
Prestatorul are obligația de a începe prestarea serviciilor de
asistență juridică în timpul cel mai scurt posibil de la primirea
mandatului de asistență juridică.
10. Modalități de plată
Beneficiarul are obligația de a efectua plata către prestator,
prin ordin de plată, în perioada 24—31 a lunii următoare celei în
care au fost finalizate toate activitățile solicitate în baza unui
mandat, în conformitate cu prevederile art. 36 alin. (1) din
Ordonanța de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri
financiar-fiscale, aprobată prin Legea nr. 227/2009, cu
modificările și completările ulterioare. Plățile în valută aferente
facturilor externe se vor efectua la cursul Băncii Naționale a
României din ziua comunicării facturii către beneficiar, cu
respectarea prevederilor legale.
11. Amendamente
Modificarea prezentului contract se face numai în scris, cu
acordul părților contractante.
12. Rezilierea contractului
12.1. Nerespectarea obligațiilor asumate prin prezentul
contract de către una dintre părți dă dreptul părții lezate de a
cere rezilierea contractului și de a pretinde plata de dauneinterese.
12.2. Beneficiarul își rezervă dreptul de a denunța unilateral
prezentul contract în cel mult 30 de zile de la apariția unor
circumstanțe care nu au putut fi prevăzute la data încheierii
acestuia și care conduc la modificarea clauzelor contractuale în
așa măsură încât îndeplinirea contractului respectiv ar fi
contrară interesului public.
13. Forța majoră
13.1. Forța majoră exonerează părțile contractante de
îndeplinirea obligațiilor asumate prin prezentul contract pe toată
perioada în care aceasta acționează.
13.2. Îndeplinirea prezentului contract va fi suspendată pe
perioada de acțiune a forței majore, dar fără a prejudicia
drepturile ce li se cuveneau părților până la apariția acesteia.

13.3. Partea contractantă care invocă forța majoră are
obligația de a notifica celeilalte părți, imediat și în mod complet,
producerea acesteia și de a lua orice măsuri care îi stau la
dispoziție în vederea limitării consecințelor.
13.4. Dacă forța majoră acționează sau se estimează că va
acționa o perioadă mai mare de 6 luni, fiecare parte va avea
dreptul să notifice celeilalte părți încetarea de plin drept a
prezentului contract, fără ca vreuna dintre părți să poată pretinde
celeilalte daune-interese.
14. Soluționarea litigiilor
14.1. Beneficiarul și prestatorul vor depune toate eforturile
pentru a rezolva pe cale amiabilă, prin tratative directe, orice
neînțelegere sau dispută care se poate ivi între ei în cadrul sau
în legătură cu îndeplinirea prezentului contract.
14.2. Dacă beneficiarul și prestatorul nu reușesc să rezolve
în mod amiabil o divergență contractuală, fiecare poate solicita
ca disputa să se soluționeze de către instanțele judecătorești
competente din România.
15. Limba care guvernează contractul
Limba care guvernează contractul este limba română.
16. Comunicări
16.1. (1) Orice comunicare între părți referitoare la
îndeplinirea prezentului contract poate fi transmisă în scris, în
limba română sau în limba engleză.
(2) Orice document scris trebuie înregistrat atât în momentul
transmiterii, cât și în momentul primirii.
16.2. Comunicările dintre părți se pot face și prin telefon,
telegramă, telex, fax sau e-mail, cu condiția confirmării în scris
a primirii comunicării. În situația în care comunicările dintre părți
se fac prin intermediul poștei electronice sau al faxului și sunt
dublate de transmiterea acelorași documente și prin poștă, data
comunicării va fi considerată cea la care se înregistrează
exemplarele transmise prin poștă.
17. Legea aplicabilă contractului
Prezentul contract va fi interpretat conform legilor din
România.

Încheiat astăzi, .................., în două exemplare originale, câte unul pentru fiecare parte contractantă.
Beneficiar,

Prestator,

.....................

......................

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 613/30.VIII.2011 conține 16 pagini.

Prețul: 3,20 lei

&JUYDGY|525740]
ISSN 1453—4495

