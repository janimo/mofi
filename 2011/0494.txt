Anul 179 (XXIII) — Nr. 494

PARTEA I

Luni, 11 iulie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 494 din 19 aprilie 2011 referitoare la excepția de
neconstituționalitate a dispozițiilor art. 171 alin. 3 și
art. 327 alin. 3 din Codul de procedură penală ..........

2–3

Decizia nr. 499 din 19 aprilie 2011 referitoare la excepția de
neconstituționalitate a dispozițiilor art. 52 alin. 2 și 5
din Codul de procedură penală ................................

3–4

Decizia nr. 500 din 19 aprilie 2011 referitoare la excepția de
neconstituționalitate a dispozițiilor art. 192 alin. 2 din
Codul de procedură penală ........................................

5–6

Decizia nr. 501 din 19 aprilie 2011 referitoare la excepția de
neconstituționalitate a dispozițiilor art. 175—1841 și
art. 363 alin. 3 din Codul de procedură penală ..........

6–8

Decizia nr. 503 din 19 aprilie 2011 referitoare la excepția de
neconstituționalitate a dispozițiilor art. 2781 alin. 2 din
Codul de procedură penală ........................................

8–10

Decizia nr. 588 din 5 mai 2011 referitoare la excepția de
neconstituționalitate a dispozițiilor art. 224 din Codul
de procedură penală ..................................................

10–12

Decizia nr. 589 din 5 mai 2011 referitoare la excepția de
neconstituționalitate a dispozițiilor art. 90 alin. 2 și
art. 214 alin. 5 din Codul de procedură penală ..........

12–14

Decizia nr. 590 din 5 mai 2011 referitoare la excepția de
neconstituționalitate a dispozițiilor art. 120 alin. 4 din
Codul de procedură penală ........................................

14–15

Decizia nr. 591 din 5 mai 2011 referitoare la excepția de
neconstituționalitate a dispozițiilor art. 278 și art. 2781
din Codul de procedură penală ..................................

15–16

2

MONITORUL OFICIAL AL ROMÂNIEI, PARTEA I, Nr. 494/11.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 494
din 19 aprilie 2011

referitoare la excepția de neconstituționalitate a dispozițiilor art. 171 alin. 3 și art. 327
alin. 3 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 171 alin. 3 și art. 327 alin. 3 din Codul de
procedură penală, excepție ridicată de Petru-Gheorghe Pușcaș
în Dosarul nr. 6.638/271/2006 al Tribunalului Bihor — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 21 iunie 2010, pronunțată în Dosarul
nr. 6.638/271/2006, Tribunalul Bihor — Secția penală a
sesizat Curtea Constituțională cu excepția de neconstituționalitate a dispozițiilor art. 171 alin. 3 și art. 327 alin. 3 din
Codul de procedură penală. Excepția a fost ridicată de PetruGheorghe Pușcaș cu ocazia soluționării unei cauze penale.
În motivarea excepției de neconstituționalitate autorul
acesteia susține că prevederile art. 171 alin. 3 și art. 327 alin. 3
din Codul de procedură penală încalcă dreptul la un proces
echitabil și dreptul la apărare, întrucât, pe de o parte, art. 171
alin. 3 din Codul de procedură penală nu asigură asistență
juridică obligatorie învinuitului sau inculpatului și în faza de
urmărire penală în cauzele în care legea prevede pentru
infracțiunea săvârșită pedeapsa detențiunii pe viață sau
pedeapsa închisorii de 5 ani sau mai mare, iar, pe de altă parte,
art. 327 alin. 3 din Codul de procedură penală limitează dreptul
inculpatului de a pune întrebări martorilor care au dat declarații
în faza de urmărire penală și a căror ascultare nu mai este
posibilă.
Tribunalul Bihor — Secția penală apreciază că excepția
de neconstituționalitate a prevederilor art. 171 alin. 3 și art. 327
alin. 3 din Codul de procedură penală este neîntemeiată,
deoarece prevederile de lege criticate nu aduc nicio atingere
dispozițiilor din Constituție și din Convenția pentru apărarea
drepturilor omului și a libertăților fundamentale invocate de
autorul excepției. Face trimitere, în acest sens, la deciziile Curții
Constituționale nr. 275/2003 și nr. 704/2007.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 171 alin. 3 și ale art. 327 alin. 3 din Codul de
procedură penală. Prevederile art. 171 alin. 3 din Codul de
procedură penală au fost modificate prin Legea nr. 281/2003
privind modificarea și completarea Codului de procedură penală
și a unor legi speciale, publicată în Monitorul Oficial al României,
Partea I, nr. 468 din 1 iulie 2003. Textele de lege criticate au
următorul cuprins:
— Art. 171 alin. 3: ăÎn cursul judecății, asistența juridică este
obligatorie și în cauzele în care legea prevede pentru
infracțiunea săvârșită pedeapsa detențiunii pe viață sau
pedeapsa închisorii de 5 ani sau mai mare.”;
— Art. 327 alin. 3: ăDacă ascultarea vreunuia dintre martori
nu mai este posibilă, instanța dispune citirea depoziției date de
acesta în cursul urmăririi penale și va ține seama de ea la
judecarea cauzei.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil și ale
art. 24 referitoare la dreptul la apărare, precum și a dispozițiilor
art. 6 paragrafele 1 și 3 lit. d) privind dreptul la un proces
echitabil și dreptul acuzatului la audierea martorilor din proces
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile art. 171 alin. 3 și art. 327 alin. 3 din
Codul de procedură penală au mai fost supuse controlului de
constituționalitate prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și
față de critici similare. Astfel, prin Decizia nr. 600 din
21 septembrie 2006, publicată în Monitorul Oficial al României,
Partea I, nr. 868 din 24 octombrie 2006, Curtea a respins
excepția de neconstituționalitate a dispozițiilor art. 171 alin. 2 și
3 din Codul de procedură penală și a reținut că dreptul la
apărare nu poate fi confundat cu dreptul la asistență juridică
obligatorie, primul fiind garantat în toate cazurile, iar cel de-al
doilea fiind creat de legiuitor, care stabilește și cazurile în care

MONITORUL OFICIAL AL ROMÂNIEI, PARTEA I, Nr. 494/11.VII.2011
se consideră că este necesar. Întrucât Legea fundamentală
garantează dreptul la apărare, iar nu și pe cel la asistență
juridică obligatorie, Curtea a statuat că stabilirea cazurilor în
care aceasta din urmă este obligatorie constituie atributul
exclusiv al legiuitorului. Astfel, nu se poate susține că dispozițiile
art. 171 alin. 3 din Codul de procedură penală sunt
neconstituționale numai pentru că nu prevăd că asistența
juridică este obligatorie și în cursul urmăririi penale, câtă vreme
exercitarea dreptului la asistență juridică este garantată.
În același sens este și Decizia nr. 1.292 din 14 octombrie
2010, publicată în Monitorul Oficial al României, Partea I, nr. 743
din 8 noiembrie 2010.
Totodată, prin Decizia nr. 275 din 26 iunie 2003, publicată în
Monitorul Oficial al României, Partea I, nr. 565 din 6 august
2003, Curtea a statuat că dispozițiile art. 327 alin. 3 din Codul de
procedură penală, referitoare la procedura de urmat în situația
în care ascultarea martorului nu mai este posibilă, nu sunt
contrare nici prevederilor constituționale referitoare la dreptul la
apărare și nici celor din pacte și convenții internaționale
referitoare la dreptul la un proces echitabil. În situația în care

3

martorul nu se mai poate prezenta pentru a fi audiat în instanță,
punerea în discuție și valorificarea declarației date de acesta în
cursul urmăririi penale, cu respectarea dispozițiilor legale, nu
poate afecta dreptul la apărare al inculpatului, deoarece acesta
a avut posibilitatea să cunoască această declarație în cursul
urmăririi penale, iar dacă se consideră prejudiciat, poate folosi
împotriva hotărârii judecătorești căile de atac prevăzute de lege.
Legea prevede, așadar, toate garanțiile procesuale pentru
realizarea dreptului la apărare al inculpatului, iar dispozițiile
legale criticate nu numai că nu contravin, dar contribuie la
realizarea acestui drept.
În același sens este și Decizia nr. 1.306 din 14 octombrie
2010, publicată în Monitorul Oficial al României, Partea I, nr. 743
din 8 noiembrie 2010.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 171 alin. 3 și art. 327 alin. 3 din Codul de
procedură penală, excepție ridicată de Petru-Gheorghe Pușcaș în Dosarul nr. 6.638/271/2006 al Tribunalului Bihor — Secția
penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 499
din 19 aprilie 2011

referitoare la excepția de neconstituționalitate a dispozițiilor art. 52 alin. 2 și 5
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

Pe rol se află soluționarea excepției de neconstituționalitate
a dispozițiilor art. 52 alin. 2 și 5 din Codul de procedură penală,
excepție ridicată de Emil Balaure în Dosarul nr. 3.280/99/2009
al Curții de Apel Iași — Secția penală și pentru cauze cu minori.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 16 februarie 2010, pronunțată în Dosarul
nr. 3.280/99/2009, Curtea de Apel Iași — Secția penală și

4

MONITORUL OFICIAL AL ROMÂNIEI, PARTEA I, Nr. 494/11.VII.2011

pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 52
alin. 2 și 5 din Codul de procedură penală. Excepția a fost
ridicată de Emil Balaure în dosarul mai sus menționat.
În motivarea excepției de neconstituționalitate autorul
acesteia susține, în esență, că prevederile art. 52 alin. 2 și 5 din
Codul de procedură penală încalcă dreptul la un proces
echitabil, întrucât împiedică părțile să recuze toți judecătorii unei
instanțe. Autorul excepției consideră că ăprin soluțiile nelegale și
netemeinice pe care le-au dat anterior în mai multe dosare în
care părțile adverse erau aceleași, judecătorii de la Curtea de
Apel Iași s-au antepronunțat și în cauza de față”. Totodată, ăprin
faptul că judecătorii de la instanțele de judecată din Iași
împiedică administrarea probelor absolut necesare pentru
aflarea adevărului, acești judecători s-au antepronunțat,
dovedind în mod fățiș rea-credință și părtinirea părților adverse,
cu favorizarea unor infractori”.
Curtea de Apel Iași — Secția penală și pentru cauze cu
minori apreciază că excepția de neconstituționalitate este
neîntemeiată, deoarece prevederile de lege criticate nu aduc
nicio atingere dispozițiilor din Constituție și din Convenția pentru
apărarea drepturilor omului și a libertăților fundamentale
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 52 alin. 2 și 5 din Codul de procedură penală,
prevederile alin. 5 fiind modificate prin Legea nr. 356/2006
pentru modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006.
Prevederile de lege criticate au următorul cuprins: ăExaminarea
declarației de abținere sau a cererii de recuzare se face de
îndată, ascultându-se procurorul când este prezent în instanță,

iar dacă se găsește necesar, și părțile, precum și persoana care
se abține sau a cărei recuzare se cere.
[...] Când pentru soluționarea abținerii sau a recuzării nu se
poate alcătui completul potrivit alin. 1, abținerea sau recuzarea
se soluționează de instanța ierarhic superioară. În cazul în care
găsește întemeiată abținerea sau recuzarea și, din cauza
abținerii sau recuzării, nu se poate alcătui completul de judecată
la instanța competentă să soluționeze cauza, instanța ierarhic
superioară desemnează pentru judecarea cauzei o instanță
egală în grad cu instanța în fața căreia s-a formulat abținerea
sau recuzarea.”
În susținerea neconstituționalității acestor prevederi de lege,
autorul excepției invocă încălcarea dispozițiilor art. 21 alin. (3)
din Constituție și a prevederilor art. 6 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil.
Examinând excepția de neconstituționalitate, Curtea
constată că dispozițiile art. 52 alin. 2 și 5 din Codul de procedură
penală au mai fost supuse controlului de constituționalitate, prin
raportare la aceleași prevederi din Legea fundamentală,
invocate și în prezenta cauză, și cu motivări similare. Astfel, prin
Decizia nr. 1.211 din 18 decembrie 2007, publicată în Monitorul
Oficial al României, Partea I, nr. 62 din 28 ianuarie 2008, Curtea
a respins ca neîntemeiată excepția de neconstituționalitate a
dispozițiilor art. 51 alin. 2 și art. 52 alin. 2, 3 și 5 din Codul de
procedură penală, reținând, referitor la împiedicarea recuzării
întregii instanțe de judecată, că legiuitorul a avut în vedere
limitarea abuzului de drept și a posibilităților de tergiversare a
soluționării cauzelor, în deplină concordanță cu cerințele
dreptului la un proces echitabil. Cu același prilej, Curtea a
statuat că reglementarea procedurii de soluționare a cererilor
de recuzare, în ansamblu, reflectă preocuparea legiuitorului
pentru asigurarea celerității acestei proceduri, respectiv pentru
soluționarea cauzelor într-un termen rezonabil, prin
împiedicarea tergiversării acestora, corespunzător cerințelor
impuse de art. 21 din Legea fundamentală.
În același sens este și Decizia nr. 1.044 din 14 iulie 2009,
publicată în Monitorul Oficial al României, Partea I, nr. 664 din
6 octombrie 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.
În ceea ce privește nemulțumirile autorului excepției referitoare
la activitatea instanțelor de judecată, Curtea a statuat în repetate
rânduri că aspectele ce țin de aplicarea legii nu pot fi cenzurate
de instanța de contencios constituțional, fiind de competența
instanței învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 52 alin. 2 și 5 din Codul de procedură penală,
excepție ridicată de Emil Balaure în Dosarul nr. 3.280/99/2009 al Curții de Apel Iași — Secția penală și pentru cauze cu minori.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 494/11.VII.2011

5

CURTEA CONSTITUȚIONALĂ

D E C I Z I A Nr. 500
din 19 aprilie 2011

referitoare la excepția de neconstituționalitate a dispozițiilor art. 192 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 192 alin. 2 din Codul de procedură penală,
excepție ridicată de Jănița Ioniță în Dosarul nr. 7.536/245/2009
al Tribunalului Iași — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cererii depuse la dosar de
către autorul excepției prin care solicită ajutor public judiciar
privind plata onorariului unui avocat desemnat din oficiu. A
anexat la această cerere fotocopii de pe o serie de înscrisuri
referitoare la situația materială a autorului excepției și a soțului,
printre care: două certificate de atestare fiscală privind obligații
de plată către bugetul de stat cu titlu de cheltuieli judiciare, două
cupoane de pensie ale soțului și două adeverințe de venit pe
anul 2011.
Reprezentantul Ministerului Public solicită respingerea cererii
de acordare de asistență juridică gratuită, întrucât aceasta se
poate face numai în fața instanței de judecată.
Curtea, deliberând, în temeiul art. 14 din Legea nr. 47/1992,
respinge cererea autorului excepției, deoarece regulile de
procedură civilă referitoare la încuviințarea desemnării unui
avocat din oficiu nu sunt compatibile cu natura procedurii în fața
Curții Constituționale.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 6 mai 2010, pronunțată în Dosarul
nr. 7.536/245/2009, Tribunalul Iași — Secția penală a sesizat
Curtea Constituțională cu excepția de neconstituționalitate
a dispozițiilor art. 192 alin. 2 din Codul de procedură penală.
Excepția a fost ridicată de Jănița Ioniță cu ocazia soluționării
unei cauze penale.
În motivarea excepției de neconstituționalitate autorul
acesteia susține că prevederile art. 192 alin. 2 din Codul de
procedură penală încalcă accesul liber la justiție și dreptul de
petiționare, întrucât permit obligarea petenților la plata unor
sume nejustificat de mari cu titlul de cheltuieli judiciare, în scopul
de a-i determina să nu mai apeleze la instanțele de judecată
pentru apărarea drepturilor și intereselor legitime, deși

Constituția prevede că nicio lege nu poate îngrădi accesul la
justiție.
Tribunalul Iași — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 192 alin. 2 din Codul de procedură penală, având
următorul cuprins: ăÎn cazul declarării apelului ori recursului sau
al introducerii oricărei alte cereri, cheltuielile judiciare sunt
suportate de către persoana căreia i s-a respins ori care și-a
retras apelul, recursul sau cererea.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1) și (2) privind accesul liber la justiție și ale
art. 51 alin. (1) și (3) referitoare la dreptul de petiționare.
Examinând excepția de neconstituționalitate, Curtea
constată că prevederile art. 192 alin. 2 din Codul de procedură
penală au mai fost supuse controlului de constituționalitate prin
raportare la dispozițiile art. 21 din Constituție, invocate și în
prezenta cauză, și față de critici similare. Astfel, prin Decizia
nr. 752 din 18 septembrie 2007, publicată în Monitorul Oficial al
României, Partea I, nr. 717 din 23 octombrie 2007, Curtea a
respins ca neîntemeiată excepția de neconstituționalitate a
dispozițiilor de lege criticate, reținând că nicio normă
constituțională nu impune gratuitatea actului de justiție. Prin
urmare, cheltuielile judiciare ocazionate în procesul penal,
avansate de stat, trebuie suportate de partea vinovată pentru
provocarea acelor cheltuieli. Mai mult, prevederile art. 192
alin. 2 din Codul de procedură penală reprezintă norme de
procedură a căror reglementare este de competența exclusivă
a legiuitorului, care poate institui, în considerarea unor situații
deosebite, reguli speciale de procedură, conform art. 126
alin. (2) din Constituție.
În același sens este și Decizia nr. 514 din 27 aprilie 2010,
publicată în Monitorul Oficial al României, Partea I, nr. 323 din
17 mai 2010.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de

6

MONITORUL OFICIAL AL ROMÂNIEI, PARTEA I, Nr. 494/11.VII.2011

Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.
În ceea ce privește critica privind înfrângerea prevederilor
constituționale ale art. 51 alin. (1) și (3), Curtea constată că

acestea nu sunt aplicabile în prezenta cauză, întrucât dispozițiile
art. 192 alin. 2 din Codul de procedură penală nu privesc
activitatea de petiționare, ci reglementează o situație distinctă,
și anume accesul la justiție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 192 alin. 2 din Codul de procedură penală,
excepție ridicată de Jănița Ioniță în Dosarul nr. 7.536/245/2009 al Tribunalului Iași — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 501
din 19 aprilie 2011

referitoare la excepția de neconstituționalitate a dispozițiilor art. 175—1841
și art. 363 alin. 3 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 363 alin. 3 și ale cap. II (ăCitarea, comunicarea
actelor procedurale, mandatul de aducere”) al titlului V (ăActe
procesuale și procedurale comune”) din Codul de procedură
penală, excepție ridicată de Sabin Bâltac în Dosarul
nr. 1.310/98/2010 al Tribunalului Ialomița — Secția penală.
La apelul nominal se prezintă personal autorul excepției,
lipsind cealaltă parte, față de care procedura de citare este legal
îndeplinită.
Cauza este în stare de judecată.

Autorul excepției solicită admiterea acesteia, reiterând
argumentele invocate în fața Tribunalului Ialomița — Secția
penală.
Reprezentantul Ministerului Public pune concluzii de
respingere a excepției de neconstituționalitate ca inadmisibilă
referitor la prevederile art. 175—1841 din Codul de procedură
penală, întrucât autorul excepției vizează modificarea textelor
de lege criticate, respectiv ca neîntemeiată în ceea ce privește
dispozițiile art. 363 alin. 3 din Codul de procedură penală,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 27 aprilie 2010, pronunțată în Dosarul
nr. 1.310/98/2010, Tribunalul Ialomița — Secția penală a
sesizat Curtea Constituțională cu excepția de
neconstituționalitate a dispozițiilor art. 363 alin. 3 și ale
cap. II (ăCitarea, comunicarea actelor procedurale,
mandatul de aducere”) al titlului V (ăActe procesuale și
procedurale comune”) din Codul de procedură penală.
Excepția a fost ridicată de Sabin Bâltac cu ocazia soluționării
unei cauze penale.
În motivarea excepției de neconstituționalitate autorul
acesteia susține că prevederile de lege criticate încalcă
egalitatea în fața legii și a autorităților publice, dreptul la un
proces echitabil și dreptul la informație. În acest sens arată că,

MONITORUL OFICIAL AL ROMÂNIEI, PARTEA I, Nr. 494/11.VII.2011
potrivit art. 363 alin. 3 din Codul de procedură penală, pentru
partea care a lipsit de la dezbateri și de la pronunțare termenul
de declarare a apelului începe să curgă de la comunicarea
copiei de pe dispozitivul hotărârii, în condițiile în care
comunicarea corectă nu poate fi decât una completă, respectiv
comunicarea hotărârii redactate integral. În ceea ce privește
dispozițiile cap. II (ăCitarea, comunicarea actelor procedurale,
mandatul de aducere”) al titlului V (ăActe procesuale și
procedurale comune”) din Codul de procedură penală, autorul
excepției consideră că acestea se pot reduce la prevederile
art. 183 și 184 din cod, referitoare la mandatul de aducere,
pentru a înlătura ambiguitățile generate de legiferarea mai
multor variante de îndeplinire a procedurii de citare, având în
vedere și avantajul executării mandatului de aducere prin
organele de poliție.
Tribunalul Ialomița — Secția penală apreciază că excepția
de neconstituționalitate este neîntemeiată, deoarece prevederile
de lege criticate nu aduc nicio atingere dispozițiilor din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 363 alin. 3 și ale
cap. II (ăCitarea, comunicarea actelor procedurale, mandatul de
aducere”) al titlului V (ăActe procesuale și procedurale comune”)
din Codul de procedură penală, capitol ce cuprindea, la data
sesizării Curții, art. 175—184 din cod. Prin Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, cap. II din Codul de procedură penală a fost
completat, ulterior sesizării Curții, cu art. 1841, cu menținerea
soluției legislative atacate. Ca atare, Curtea se va pronunța
asupra prevederilor art. 175—1841 și art. 363 alin. 3 din Codul
de procedură penală.
Dispozițiile art. 363 alin. 3 din cod, criticate separat, au
următorul cuprins: ăPentru partea care a fost prezentă la
dezbateri sau la pronunțare, termenul curge de la pronunțare.
Pentru părțile care au lipsit atât la dezbateri, cât și la pronunțare,
precum și pentru inculpatul deținut ori pentru inculpatul militar
în termen, militar cu termen redus, rezervist concentrat, elev al
unei instituții militare de învățământ, ori pentru inculpatul internat
într-un centru de reeducare sau într-un institut medical-educativ,
care au lipsit de la pronunțare, termenul curge de la
comunicarea copiei de pe dispozitiv.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale

7

ale art. 16 alin. (1) referitoare la egalitatea în fața legii și a
autorităților publice, ale art. 21 alin. (3) privind dreptul la un
proces echitabil și ale art. 31 alin. (2) referitoare la dreptul la
informație.
Examinând excepția de neconstituționalitate, Curtea
constată următoarele:
I. Referitor la prevederile art. 175—1841 din Codul de
procedură penală, autorul excepției solicită modificarea cap. II al
titlului V din Codul de procedură penală, în sensul restrângerii
acestuia la dispozițiile art. 183 și 184 din cod, pentru a înlătura
ambiguitățile generate de legiferarea mai multor variante de
îndeplinire a procedurii de citare. Asemenea solicitări nu intră
însă în competența de soluționare a Curții Constituționale,
care, conform art. 2 alin. (3) din Legea nr. 47/1992, se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.
Prin urmare, excepția de neconstituționalitate a dispozițiilor
art. 175—1841 din Codul de procedură penală va fi respinsă ca
inadmisibilă.
II. În ceea ce privește dispozițiile art. 363 alin. 3 din Codul
de procedură penală, acestea au mai fost supuse controlului de
constituționalitate prin raportare la prevederile art. 16 alin. (1) și
art. 21 din Constituție, invocate și în prezenta cauză, și față de
critici similare. Astfel, prin Decizia nr. 636 din 24 noiembrie 2005,
publicată în Monitorul Oficial al României, Partea I, nr. 1.137 din
15 decembrie 2005, Curtea a respins ca neîntemeiată excepția
de neconstituționalitate, reținând că dispozițiile de lege criticate
sunt norme de procedură, stabilite de legiuitor în temeiul
prerogativelor conferite de art. 126 alin. (2) din Constituție, și nu
aduc atingere nici egalității în fața legii și a autorităților publice
și nici dreptului la un proces echitabil. Mai mult, pentru situațiile
în care părțile sunt în imposibilitate de a promova căile de atac
în termenele prevăzute de lege, legiuitorul a reglementat
repunerea în termen, art. 364 alin. 1 din Codul de procedură
penală stabilind în acest sens că ăApelul declarat după expirarea
termenului prevăzut de lege este considerat ca fiind făcut în
termen, dacă instanța de apel constată că întârzierea a fost
determinată de o cauză temeinică de împiedicare, iar cererea
de apel a fost făcută în cel mult 10 zile de la începerea executării
pedepsei sau a despăgubirilor civile”. Astfel, și în aceste cazuri
este asigurată deplina exercitare a dreptului la un proces
echitabil, criticile autorului excepției fiind neîntemeiate.
Cu același prilej, Curtea a constatat că nu poate fi reținută
nici pretinsa încălcare, prin dispozițiile art. 363 alin. 3 din Codul
de procedură penală, a prevederilor constituționale care
reglementează egalitatea în drepturi. Potrivit jurisprudenței
constante a Curții Constituționale, egalitate nu înseamnă
uniformitate, astfel încât la situații diferite regimul juridic aplicabil
nu poate fi decât diferit. De altfel, potrivit art. 129 din Constituție,
exercitarea căilor de atac împotriva hotărârilor judecătorești se
face ăîn condițiile legii”.
În același sens este și Decizia nr. 1.374 din 27 octombrie
2009, publicată în Monitorul Oficial al României, Partea I, nr. 821
din 30 noiembrie 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate a dispozițiilor
art. 363 alin. 3 din Codul de procedură penală, pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

8

MONITORUL OFICIAL AL ROMÂNIEI, PARTEA I, Nr. 494/11.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 175—1841 din Codul de procedură penală,
excepție ridicată de Sabin Bâltac în Dosarul nr. 1.310/98/2010 al Tribunalului Ialomița — Secția penală.
II. Respinge ca neîntemeiată excepția de neconstituționalitate a dispozițiilor art. 363 alin. 3 din Codul de procedură penală,
excepție ridicată de același autor în același dosar.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 503
din 19 aprilie 2011

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 2781 alin. 2 raportate la art. 277 și art. 2781
alin. 1 din Codul de procedură penală, excepție ridicată de
Constantin-Alin Nechita în Dosarul nr. 5263./99/2009 al Curții
de Apel Iași — Secția penală și pentru cauze cu minori și
c a r e formează obiectul Dosarului Curții Constituționale
nr. 2.390D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr.
2.937D/2010, având ca obiect excepția de
neconstituționalitate a dispozițiilor art. 2781 alin. 2 din Codul de
procedură penală, excepție ridicată de Nicolae Florea Găvan și
Adrian Florea în Dosarul nr. 1.043/280/2010 al Judecătoriei
Pitești — Secția penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.390D/2010 și nr. 2.937D/2010 au obiect
parțial identic, pune în discuție, din oficiu, problema conexării
cauzelor.

Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.937D/2010 la Dosarul
nr. 2.390D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 1 iunie 2010, pronunțată în Dosarul
nr. 5263./99/2009, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 2781
alin. 2 raportate la art. 277 și art. 2781 alin. 1 din Codul de
procedură penală.
Excepția a fost ridicată de Constantin-Alin Nechita cu ocazia
soluționării plângerii împotriva unui act al procurorului de
netrimitere în judecată.
Prin Încheierea din 9 iunie 2010, pronunțată în Dosarul
nr. 1.043/280/2010, Judecătoria Pitești — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală.
Excepția a fost ridicată de Nicolae Florea Găvan și Adrian
Florea cu ocazia soluționării plângerii împotriva unui act al
procurorului de netrimitere în judecată.
În motivarea excepției de neconstituționalitate autorii
acesteia susțin că prevederile de lege criticate încalcă egalitatea
în drepturi, accesul liber la justiție, dreptul la un proces echitabil,
dreptul de proprietate privată, dreptul persoanei vătămate de o
autoritate publică, exercitarea cu bună-credință a drepturilor și
a libertăților constituționale, înfăptuirea justiției, rolul Ministerului

MONITORUL OFICIAL AL ROMÂNIEI, PARTEA I, Nr. 494/11.VII.2011
Public și statutul procurorilor. În acest sens arată că, în cazul în
care procurorul ierarhic superior nu soluționează plângerea în
termen de 20 de zile, persoana vătămată este ținută, sub
sancțiunea decăderii, să se adreseze instanței în termen de
20 de zile de la expirarea termenului inițial de soluționare a
plângerii de către procurorul ierarhic superior. Astfel, persoana
vătămată este sancționată pentru culpa procurorului ierarhic
superior, în condițiile în care textul de lege criticat nu prevede
nicio sancțiune pentru acesta din urmă.
Curtea de Apel Iași — Secția penală și pentru cauze cu
minori și Judecătoria Pitești — Secția penală apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
din Constituție și din actele normative internaționale invocate de
autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Încheierii de sesizare din 1 iunie 2010 a Curții de Apel
Iași — Secția penală și pentru cauze cu minori, obiectul
excepției de neconstituționalitate îl constituie dispozițiile
art. 2781 alin. 2 raportate la art. 277 și art. 2781 alin. 1 din Codul
de procedură penală. Din notele scrise ale autorului excepției
Constantin-Alin Nechita, depuse în motivarea criticii, reiese însă
că aceasta privește doar dispozițiile alin. 2 al art. 2781 din Codul
de procedură penală, modificate prin Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006. Prin
urmare, Curtea se va pronunța numai asupra prevederilor
art. 2781 alin. 2 din Codul de procedură penală, având următorul
cuprins: ăÎn cazul în care prim-procurorul parchetului sau, după
caz, procurorul general al parchetului de pe lângă curtea de
apel, procurorul șef de secție al Parchetului de pe lângă Înalta
Curte de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 15 alin. (1) privind universalitatea drepturilor, libertăților și
îndatoririlor fundamentale, ale art. 16 alin. (2) referitoare la
egalitatea în drepturi, ale art. 21 alin. (1), (2) și (3) privind
accesul liber la justiție și dreptul la un proces echitabil și la
soluționarea cauzelor într-un termen rezonabil, ale art. 44 alin. (1)
și (2) referitoare la dreptul de proprietate privată, ale art. 52
alin. (1) privind dreptul persoanei vătămate de o autoritate
publică, ale art. 57 referitoare la exercitarea cu bună-credință a
drepturilor și a libertăților constituționale, ale art. 124 privind
înfăptuirea justiției, ale art. 131 referitoare la rolul Ministerului
Public și ale art. 132 privind statutul procurorilor, precum și ale
art. 11 cu privire la raportul dintre dreptul internațional și dreptul
intern și ale art. 20 referitoare la preeminența tratatelor
internaționale privind drepturile omului asupra legilor interne,

9

raportate la prevederile art. 5 referitoare la dreptul la libertate și
la siguranță și ale art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale, respectiv raportate la dispozițiile art. 9 privind
dreptul la libertate și la securitatea persoanei și ale art. 14
pct. 1 referitoare la dreptul la un proces echitabil din Pactul
internațional cu privire la drepturile civile și politice și la
dispozițiile art. 7 referitoare la egalitatea în fața legii, ale art. 8
privind dreptul la un recurs efectiv și ale art. 10 privind dreptul la
un proces echitabil din Declarația Universală a Drepturilor
Omului.
Examinând excepția de neconstituționalitate, Curtea
constată că dispozițiile art. 2781 alin. 2 din Codul de procedură
penală au mai fost supuse controlului instanței de contencios
constituțional, prin raportare la aceleași prevederi din Legea
fundamentală și din actele normative internaționale invocate și
în prezenta cauză și față de critici similare. Astfel, prin Decizia
nr. 901 din 16 septembrie 2008, publicată în Monitorul Oficial al
României, Partea I, nr. 731 din 29 octombrie 2008, Curtea a
respins ca neîntemeiată excepția de neconstituționalitate,
reținând că prevederile de lege criticate conțin norme de
procedură judiciară, pe care legiuitorul este liber să le adopte
potrivit competenței sale stabilite prin art. 126 alin. (2) din
Constituție. Dispozițiile art. 2781 alin. 1 și 2 din Codul de
procedură penală, care reglementează tocmai posibilitatea
formulării plângerii la instanța de judecată împotriva actelor de
netrimitere în judecată date de procuror, asigură exercitarea
dreptului de acces la justiție în concordanță cu dispozițiile art. 21
din Legea fundamentală, respectiv cu cele ale art. 6 din
Convenția pentru apărarea drepturilor omului și a libertăților
fundamentale.
Totodată, Curtea a statuat că nu poate fi primită nici
susținerea că prin stabilirea termenelor în care se soluționează
plângerile împotriva rezoluțiilor și ordonanțelor de netrimitere în
judecată se încalcă dreptul la un proces echitabil, dat fiind că
autoritățile judiciare la care se referă textul atacat sunt obligate,
în limitele acestor termene, să respecte toate normele și
principiile procesuale care asigură dreptul la un proces echitabil.
Astfel, Curtea a reținut, pe de o parte, că dispozițiile de lege
criticate reprezintă o concretizare a normelor constituționale ce
consacră liberul acces la justiție și dreptul la un proces echitabil,
fiind instituite tocmai în vederea respectării exigenței termenului
rezonabil, impusă de art. 21 alin. (3) din Constituție, iar, pe de
altă parte, că acestea se aplică fără privilegii ori discriminări
tuturor persoanelor aflate în ipoteza normei legale criticate, în
concordanță cu prevederile constituționale ale art. 16.
De asemenea, Curtea a reținut că eventualele abuzuri ale
organelor de urmărire penală sau întârzierile în soluționarea
plângerilor adresate acestora, la care fac referire autorii
excepției și care constituie, în realitate, cauza nemulțumirii
acestora, nu pot constitui motive de neconstituționalitate a
prevederilor de lege criticate și, prin urmare, nu pot fi cenzurate
de instanța de contencios constituțional.
În același sens este și Decizia nr. 497 din 7 aprilie 2009,
publicată în Monitorul Oficial al României, Partea I, nr. 311
din 12 mai 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate, pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză. Pentru motivele arătate, prevederile
art. 2781 alin. 2 din Codul de procedură penală sunt în
concordanță și cu celelalte dispoziții din Legea fundamentală și
din actele normative internaționale invocate, mai puțin art. 44,
52 și 57 din Constituție și art. 5 din Convenția pentru apărarea
drepturilor omului și a libertăților fundamentale și art. 9 din Pactul
internațional cu privire la drepturile civile și politice, care nu au
incidență în prezenta cauză.

10

MONITORUL OFICIAL AL ROMÂNIEI, PARTEA I, Nr. 494/11.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 2 din Codul de procedură penală,
excepție ridicată de Constantin-Alin Nechita în Dosarul nr. 5263./99/2009 al Curții de Apel Iași — Secția penală și pentru cauze cu
minori și de Nicolae Florea Găvan și Adrian Florea în Dosarul nr. 1.043/280/2010 al Judecătoriei Pitești — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 588
din 5 mai 2011

referitoare la excepția de neconstituționalitate a dispozițiilor art. 224
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 224 din Codul de procedură penală, excepție
ridicată de Petru Ciobanu în Dosarul nr. 6.078/291/2009 al
Judecătoriei Roman.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 aprilie 2010, pronunțată în Dosarul
nr. 6.078/291/2009, Judecătoria Roman a sesizat Curtea

Constituțională cu excepția de neconstituționalitate a
dispozițiilor art. 224 din Codul de procedură penală.
Excepția a fost ridicată de Petru Ciobanu cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 224 din Codul de procedură
penală încalcă dreptul la apărare și garanțiile acordate
acuzatului într-un proces penal, deoarece făptuitorul nu este
asistat de un apărător la efectuarea actelor premergătoare, deși
aceste acte sunt îndeplinite în vederea constatării existenței
temeiurilor pentru declanșarea procesului penal, iar, în situația
în care se dispune prin rezoluție începerea urmăririi penale,
toate aceste acte sunt câștigate dosarului, putând fi folosite
împotriva celui care dobândește calitatea de învinuit. Consideră
că actele premergătoare țin de esența urmăririi penale, fiind
efectuate de aceleași organe de cercetare penală, astfel încât
faza de urmărire penală rămâne fără conținut.
Judecătoria Roman apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 494/11.VII.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 224 din Codul de procedură penală, având
următorul cuprins: ăÎn vederea începerii urmăririi penale, organul
de urmărire penală poate efectua acte premergătoare.
De asemenea, în vederea strângerii datelor necesare
organelor de urmărire penală pentru începerea urmăririi penale,
pot efectua acte premergătoare și lucrătorii operativi din
Ministerul Administrației și Internelor, precum și din celelalte
organe de stat cu atribuții în domeniul siguranței naționale,
anume desemnați în acest scop, pentru fapte care constituie,
potrivit legii, amenințări la adresa siguranței naționale.
Procesul-verbal prin care se constată efectuarea unor acte
premergătoare poate constitui mijloc de probă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 24 privind dreptul la apărare și a prevederilor art. 6
paragraful 3 lit. a)—d) referitoare la garanțiile acordate
acuzatului într-un proces penal din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 224 din Codul de procedură penală
au mai fost supuse controlului de constituționalitate prin
raportare la aceleași dispoziții din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 124 din 26 aprilie 2001, publicată în Monitorul
Oficial al României, Partea I, nr. 466 din 15 august 2001, Curtea
a respins ca neîntemeiată excepția de neconstituționalitate a
dispozițiilor de lege criticate, reținând că, în conformitate cu
dispozițiile art. 2 alin. 1 din Codul de procedură penală,
ăProcesul penal se desfășoară atât în cursul urmăririi penale cât
și în cursul judecății, potrivit dispozițiilor prevăzute de lege”.
Art. 224 din Codul de procedură penală reglementează
posibilitatea efectuării unor acte premergătoare începerii
procesului penal. Faza actelor premergătoare nu este parte
componentă a procesului penal și, într-adevăr, pentru această
fază nu este reglementată asigurarea exercitării dreptului la
apărare. Este de observat însă că, potrivit prevederilor art. 224
alin. 1 din Codul de procedură penală, actele premergătoare se
efectuează ăîn vederea începerii urmăririi penale”.
Începerea urmăririi penale se dispune, de principiu, in rem,
atunci când există date cu privire la săvârșirea unei infracțiuni,
astfel cum prevede art. 228 alin. 1 din Codul de procedură
penală. Începerea urmăririi penale se dispune in personam
numai dacă, în același timp, există suficiente date și cu privire
la persoana autorului infracțiunii.

11

Totodată, alin. 3 al art. 224 din Codul de procedură penală
prevede că ăProcesul-verbal prin care se constată efectuarea
unor acte premergătoare poate constitui mijloc de probă”.
Rezultă deci că, în această fază, cu excepția procesului-verbal
menționat în textul citat, nu pot fi efectuate acte de procedură
care să constituie mijloace de probă în sensul prevederilor
art. 64 din Codul de procedură penală și care să vizeze o
anumită persoană, bănuită ca fiind autorul infracțiunii.
Cu același prilej, Curtea a reținut că efectuarea în practică,
în cadrul actelor premergătoare, a unor acte specifice urmăririi
penale, în scopul eludării garanțiilor procesuale asigurate
persoanelor implicate într-o urmărire penală, în speță a dreptului
la apărare, așa cum se susține în motivarea excepției de
neconstituționalitate din cauză, chiar dacă ar fi reală, reprezintă
o problemă de aplicare și respectare a legii, care nu intră sub
incidența contenciosului constituțional.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că garantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului penal, nu reprezintă momentul
începerii procesului penal. Curtea a mai reținut, de asemenea,
că, deși, în conformitate cu prevederile art. 224 din Codul de
procedură penală, procesul-verbal prin care se constată
efectuarea unor acte premergătoare poate constitui mijloc de
probă, dreptul la apărare al învinuitului nu poate fi considerat ca
fiind încălcat, pentru că acesta are posibilitatea de a-l combate
cu alt mijloc de probă, atunci când instanța ar înțelege să îi dea
eficiență.
De asemenea, prin Decizia nr. 124 din 26 aprilie 2001, mai
sus menționată, Curtea Constituțională a constatat că este
neîntemeiată și cea de-a doua critică de neconstituționalitate
referitoare la încălcarea prevederilor art. 6 paragraful 3 lit. a)—d)
din Convenția pentru apărarea drepturilor omului și a libertăților
fundamentale. Sub acest aspect, Curtea a reținut că art. 6
paragraful 3 din convenție reglementează drepturile ăacuzatului”.
În sensul acestui articol, noțiunea de ăacuzat” privește persoana
căreia i se impută, formal și explicit sau implicit, prin efectuarea
unor acte de urmărire penală îndreptate împotriva sa, săvârșirea
unei infracțiuni. Așa cum s-a arătat și anterior, asemenea acte se
efectuează, potrivit regulilor procedurii penale române, doar în
cursul procesului penal, în condițiile asigurării exercitării
dreptului la apărare prevăzut de art. 24 din Constituție.
În același sens este și Decizia nr. 1.550 din 25 noiembrie
2010, publicată în Monitorul Oficial al României, Partea I, nr. 69
din 26 ianuarie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate, pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

12

MONITORUL OFICIAL AL ROMÂNIEI, PARTEA I, Nr. 494/11.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 224 din Codul de procedură penală, excepție
ridicată de Petru Ciobanu în Dosarul nr. 6.078/291/2009 al Judecătoriei Roman.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 589
din 5 mai 2011

referitoare la excepția de neconstituționalitate a dispozițiilor art. 90 alin. 2
și art. 214 alin. 5 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Gheorghe Mudura în
Dosarul nr. 1.312/111/2006 al Tribunalului Bihor — Secția
penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Agenția Națională de Administrare Fiscală a transmis concluzii
scrise prin care solicită respingerea excepției de
neconstituționalitate ca neîntemeiată.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 4 mai 2010, pronunțată în Dosarul
nr. 1.312/111/2006, Tribunalul Bihor — Secția penală a
sesizat Curtea Constituțională cu excepția de neconstituționalitate a dispozițiilor art. 90 alin. 2 și art. 214 alin. 5 din
Codul de procedură penală.
Excepția a fost ridicată de Gheorghe Mudura cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 90 alin. 2 și art. 214 alin. 5
din Codul de procedură penală încalcă dreptul la un proces
echitabil și principiile constituționale referitoare la unicitatea,
imparțialitatea și egalitatea justiției și la independența
judecătorilor, deoarece permit preluarea în procesul penal a
unor mijloace de probă obținute în cadrul unor proceduri care
excedează procedurii penale. Invocă, în acest sens,
jurisprudența Curții Europene a Drepturilor Omului, care a decis
că utilizarea mijloacelor de probă obținute prin constrângere în
cadrul procedurilor administrative de control aduce atingere
caracterului echitabil al procedurii penale ulterioare, prin
încălcarea dreptului de a nu contribui la propria incriminare,
Curtea delimitând astfel obținerea mijloacelor de probă în
procedurile administrative de folosirea lor ulterioară în
procedurile penale. Autorul excepției concluzionează că, pentru
respectarea dreptului la un proces echitabil, înscrisurile
menționate la art. 90 alin. 2 din Codul de procedură penală nu
pot avea decât valoare de informații pentru organele de urmărire
penală, iar nu valoare de mijloace de probă în procesul penal și
nu pot influența în niciun fel soluționarea unui astfel de proces,

MONITORUL OFICIAL AL ROMÂNIEI, PARTEA I, Nr. 494/11.VII.2011
care trebuie să depindă exclusiv de actele de procedură
întocmite de organele judiciare penale, cu respectarea
garanțiilor pe care nu le poate oferi decât un proces penal legal
declanșat.
Tribunalul Bihor — Secția penală apreciază că excepția
de neconstituționalitate este neîntemeiată, întrucât textele de
lege criticate nu încalcă dispozițiile din Constituție și din
Convenția pentru apărarea drepturilor omului și a libertăților
fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 90 alin. 2 și art. 214 alin. 5 din Codul de
procedură penală, având următorul cuprins:
— Art. 90 alin. 2: ăDe asemenea, sunt mijloace de probă
procesele-verbale și actele de constatare, încheiate de alte
organe, dacă legea prevede aceasta.”;
— Art. 214 alin. 5: ăProcesele-verbale încheiate de aceste
organe constituie mijloace de probă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil și ale
art. 124 alin. (2) și (3) referitoare la unicitatea, imparțialitatea și
egalitatea justiției și la independența judecătorilor, precum și ale
art. 11 privind raportul dintre dreptul internațional și dreptul intern
și ale art. 20 referitoare la preeminența tratatelor internaționale
privind drepturile omului asupra legilor interne, raportate la
prevederile art. 6 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile art. 90 alin. 2 și art. 214 alin. 5 din Codul
de procedură penală au mai fost supuse controlului de
constituționalitate prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și
față de critici similare. Astfel, prin Decizia nr. 524 din 27 iunie
2006, publicată în Monitorul Oficial al României, Partea I, nr. 764
din 7 septembrie 2006, Curtea a respins ca neîntemeiată
excepția de neconstituționalitate a dispozițiilor art. 90 alin. 2 și
art. 214 alin. 5 din Codul de procedură penală, reținând că,
împotriva înscrisurilor menționate de textele din Codul de
procedură penală enunțate, se poate formula contestație ce se

13

soluționează atât pe cale administrativă de către organul
competent, cât și de către o instanță de judecată independentă
și imparțială, instituită de lege, iar persoana ce se consideră
lezată în drepturile sale beneficiază de două grade de jurisdicție.
De asemenea, în procesul deliberării, judecătorul verifică și
evaluează materialul probator și își fundamentează soluția pe
întregul probatoriu administrat în cauză, prin coroborarea și
aprecierea probelor, și nu prin raportarea exclusivă la proceseleverbale și actele de constatare întocmite de alte organe, cu
competență specială. Așadar, judecata se desfășoară de către
o instanță independentă și imparțială, în condiții de publicitate,
oralitate și contradictorialitate, iar judecătorul își fundamentează
soluția pe întregul probatoriu administrat, verificând, evaluând
și coroborând probele, astfel că informațiile culese imediat după
săvârșirea faptei reclamate, în măsura obținerii lor legale, nu pot
crea în mod concret riscul unui abuz de procedură.
Totodată, prin Decizia nr. 331 din 28 iunie 2005, publicată în
Monitorul Oficial al României, Partea I, nr. 675 din 28 iulie 2005,
prin care a respins ca neîntemeiată excepția de
neconstituționalitate a dispozițiilor art. 90 alin. 2 din Codul de
procedură penală, Curtea a statuat că nu poate fi reținută nici
pretinsa încălcare, prin textul de lege criticat, a dreptului
învinuitului de a nu se autoincrimina, ca dimensiune a dreptului
la un proces echitabil. Aceasta întrucât, potrivit jurisprudenței
Curții Europene a Drepturilor Omului, dreptul de a nu se
autoincrimina presupune ca într-un proces penal acuzarea să
își dovedească și să își formuleze învinuirea fără a recurge la
probe obținute prin metode coercitive sau opresive, contrar
voinței acuzatului [Hotărârea din 17 decembrie 1996 pronunțată
în Cauza Saunders împotriva Regatului Unit al Marii Britanii și
Irlandei de Nord]. Or, actele la care fac referire dispozițiile legale
criticate nu constituie asemenea probe, incompatibile cu dreptul
la un proces echitabil. Procesele-verbale și actele de constatare
prevăzute la art. 90 alin. 2 din Codul de procedură penală sunt
întocmite de organe ale statului, în exercitarea competenței
acestora stabilite de lege și în conformitate cu normele speciale
aplicabile în materie, iar folosirea lor în cadrul procesului penal
se realizează cu respectarea tuturor garanțiilor prevăzute de
lege.
Prin aceeași Decizie nr. 331 din 28 iunie 2005, Curtea a mai
reținut că dispozițiile de lege criticate nu aduc atingere unicității
și imparțialității justiției și nici independenței judecătorilor,
întrucât instanța judecătorească este cea care apreciază asupra
concludenței și utilității probelor, inclusiv a proceselor-verbale
încheiate de alte organe ale statului, iar, cu ocazia deliberării,
tot instanța de judecată este cea care face aprecierea definitivă
a probelor care, în conformitate cu dispozițiile art. 63 alin. 2 teza
întâi din Codul de procedură penală, nu au valoare mai dinainte
stabilită.
În același sens este și Decizia nr. 1.485 din 10 noiembrie
2009, publicată în Monitorul Oficial al României, Partea I, nr. 818
din 27 noiembrie 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

14

MONITORUL OFICIAL AL ROMÂNIEI, PARTEA I, Nr. 494/11.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Gheorghe Mudura în Dosarul nr. 1.312/111/2006 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 590
din 5 mai 2011

referitoare la excepția de neconstituționalitate a dispozițiilor art. 120 alin. 4
din Codul de procedură penală
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Oana Cristina Puică
— magistrat-asistent
Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art.120 alin.4 din Codul de procedură penală,
excepție ridicată de Gheorghe Șimăndan în Dosarul
nr. 2.988/55/2010 al Judecătoriei Arad — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Agenția Națională de Administrare Fiscală a transmis concluzii
scrise prin care solicită respingerea excepției de
neconstituționalitate ca neîntemeiată.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 mai 2010, pronunțată în Dosarul
nr. 2.988/55/2010, Judecătoria Arad — Secția penală a
sesizat Curtea Constituțională cu excepția de neconstituționalitate a dispozițiilor art. 120 alin. 4 din Codul de
procedură penală.
Excepția a fost ridicată de Gheorghe Șimăndan cu ocazia
soluționării unei cauze penale.

În motivarea excepției de neconstituționalitate autorul
acesteia susține că prevederile art. 120 alin. 4 din Codul de
procedură penală încalcă accesul liber la justiție, dreptul la un
proces echitabil și dreptul la apărare, precum și condițiile și
limitele restrângerii exercițiului unor drepturi sau al unor libertăți,
întrucât lasă la aprecierea organului de urmărire penală și a
instanței de judecată participarea părților la efectuarea
expertizei, în condițiile în care este posibil ca acestea să aibă
chiar specializarea necesară.
Judecătoria Arad — Secția penală apreciază că excepția
de neconstituționalitate este neîntemeiată, deoarece prevederile
de lege criticate nu aduc nicio atingere dispozițiilor din
Constituție și din Convenția pentru apărarea drepturilor omului
și a libertăților fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 120 alin. 4 din Codul de procedură penală, având
următorul cuprins: ăDupă examinarea obiecțiilor și cererilor
făcute de părți și expert, organul de urmărire penală sau instanța

MONITORUL OFICIAL AL ROMÂNIEI, PARTEA I, Nr. 494/11.VII.2011
de judecată pune în vedere expertului termenul în care urmează
a fi efectuată expertiza, încunoștințându-l totodată dacă la
efectuarea acesteia urmează să participe părțile.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție, ale art. 24 referitoare
la dreptul la apărare și ale art. 53 privind condițiile și limitele
restrângerii exercițiului unor drepturi sau al unor libertăți, precum
și a prevederilor art. 6 referitoare la dreptul la un proces echitabil
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile art. 120 alin. 4 din Codul de procedură
penală au mai fost supuse controlului de constituționalitate prin
raportare la aceleași dispoziții din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 671 din 11 septembrie 2007, publicată în
Monitorul Oficial al României, Partea I, nr. 721 din 25 octombrie
2007, Curtea a respins ca neîntemeiată excepția de
neconstituționalitate a dispozițiilor de lege criticate, reținând că
pe parcursul unui proces penal, în vederea aflării adevărului, se

15

pot ivi situații de natură să impună anumite lămuriri asupra unor
fapte sau împrejurări, lămuriri care nu pot fi date decât de un
expert. Împrejurarea că instanța are libertatea de a decide dacă
la efectuarea expertizei urmează să participe și părțile nu
echivalează cu încălcarea dreptului la apărare, deoarece
acestea au dreptul să facă observații cu privire la obiectivele
expertizei, pot cere modificarea sau completarea lor și, mai mult
decât atât, pot să ceară numirea unui expert parte. De
asemenea, partea interesată sau apărătorul ales ori numit din
oficiu poate formula cereri și depune memorii de natură să
justifice, între altele, dispunerea de către instanță ori de către
organul de urmărire penală a efectuării unui supliment de
expertiză sau chiar a unei noi expertize. În acest sens, se
impune a fi precizat că atât instanța de judecată, cât și organul
de urmărire penală sunt ținute de obligația rolului activ, care
presupune, între altele, garantarea dreptului la apărare.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 120 alin. 4 din Codul de procedură penală,
excepție ridicată de Gheorghe Șimăndan în Dosarul nr. 2.988/55/2010 al Judecătoriei Arad — Secția penală.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 591
din 5 mai 2011

referitoare la excepția de neconstituționalitate a dispozițiilor art. 278 și art. 2781
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 278 și 2781 din Codul de procedură penală,
excepție ridicată de Georgeta Ion în Dosarul
nr. 4.779/312/2009 (număr în format vechi 238/2010) al
Tribunalului Ialomița — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:

16

MONITORUL OFICIAL AL ROMÂNIEI, PARTEA I, Nr. 494/11.VII.2011

Prin Încheierea din 11 mai 2010, pronunțată în Dosarul
nr. 4.779/312/2009 (număr în format vechi 238/2010),
Tribunalul Ialomița — Secția penală a sesizat Curtea
Constituțională cu excepția de neconstituționalitate a
dispozițiilor art. 278 și art. 2781 din Codul de procedură
penală.
Excepția a fost ridicată de Georgeta Ion cu ocazia soluționării
dosarului mai sus menționat
În motivarea excepției de neconstituționalitate autorul
acesteia susține că prevederile art. 278 și 2781 din Codul de
procedură penală încalcă accesul liber la justiție și dreptul la un
proces echitabil, având în vedere că ăprocedura din fața
procurorului a fost inechitabilă, pentru că nu a permis accesul
permanent și complet la dosarul cauzei”. Totodată, invocă și
necomunicarea rezoluției procurorului.
Tribunalul Ialomița — Secția penală apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 278 și 2781 din Codul de procedură penală, care
reglementează plângerea contra actelor procurorului, respectiv
plângerea în fața judecătorului împotriva rezoluțiilor sau
ordonanțelor procurorului de netrimitere în judecată.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție, precum și ale art. 11
privind raportul dintre dreptul internațional și dreptul intern și ale
art. 20 referitoare la preeminența tratatelor internaționale privind
drepturile omului asupra legilor interne, raportate la prevederile
art. 6 paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că autorul excepției critică, în realitate, modul de
aplicare a dispozițiilor de lege atacate. Eventualele abuzuri ale
organelor de urmărire penală, la care face referire în motivarea
excepției și care reprezintă, de fapt, cauza nemulțumirii autorului
acesteia, nu pot constitui însă motive de neconstituționalitate a
dispozițiilor de lege criticate și, prin urmare, nu pot fi cenzurate
de instanța de contencios constituțional, fiind de competența
instanței de judecată învestite cu soluționarea litigiului, respectiv
a celor ierarhic superioare în cadrul căilor de atac prevăzute de
lege.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 278 și art. 2781 din Codul de procedură penală,
excepție ridicată de Georgeta Ion în Dosarul nr. 4.779/312/2009 (număr în format vechi 238/2010) al Tribunalului Ialomița — Secția
penală.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 494/11.VII.2011 conține 16 pagini.

Prețul: 3,20 lei

&JUYDGY|524552]
ISSN 1453—4495

