Anul 179 (XXIII) — Nr. 278

PARTEA I

LEGI, DECRETE, HOTĂRÂRI ȘI ALTE ACTE

Miercuri, 20 aprilie 2011

SUMAR

Pagina

Decizia nr. 235 din 17 februarie 2011 referitoare la excepția de
neconstituționalitate a dispozițiilor art. 69 alin. (1) lit. e)
din Legea nr. 360/2002 privind Statutul polițistului ....
Decizia nr. 236 din 17 februarie 2011 referitoare la excepția de
neconstituționalitate a dispozițiilor Ordonanței
Guvernului nr. 2/2001 privind regimul juridic al
contravențiilor ............................................................
Decizia nr. 244 din 17 februarie 2011 referitoare la excepția de
neconstituționalitate a dispozițiilor art. 10 din Legea
sindicatelor nr. 54/2003 ..............................................
Decizia nr. 245 din 17 februarie 2011 referitoare la excepția de
neconstituționalitate a dispozițiilor art. 10 lit. c) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale ..........................................
Decizia nr. 248 din 17 februarie 2011 referitoare la excepția de
neconstituționalitate a dispozițiilor art. 581 din Codul
de procedură civilă ....................................................
Decizia nr. 264 din 22 februarie 2011 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................

2–3

Pagina

Decizia nr. 269 din 22 februarie 2011 referitoare la excepția de
neconstituționalitate a dispozițiilor art. 24 lit. a) din
Legea nr. 448/2006 privind protecția și promovarea
drepturilor persoanelor cu handicap ..........................

11–12

Decizia nr. 299 din 1 martie 2011 referitoare la excepția de
neconstituționalitate a dispozițiilor art. 10 alin. (1) din
Legea nr. 188/2000 privind executorii judecătorești ....

DECIZII ALE CURȚII CONSTITUȚIONALE

Nr.

12–13

3–4
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5–6

1.872. — Ordin al ministrului finanțelor publice privind
aprobarea Deciziei Comisiei fiscale centrale
nr. 1/2011....................................................................

13–14

6–7

1.873. — Ordin al ministrului finanțelor publice privind
aprobarea Deciziei Comisiei fiscale centrale
nr. 2/2011....................................................................

14–15

8–9

1.874 — Ordin al ministrului finanțelor publice privind
aprobarea Deciziei Comisiei fiscale centrale
nr. 3/2011....................................................................

15

Rectificări ..............................................................................

16

9–10

2

MONITORUL OFICIAL AL ROMÂNIEI, PARTEA I, Nr. 278/20.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 235
din 17 februarie 2011

referitoare la excepția de neconstituționalitate a dispozițiilor art. 69 alin. (1) lit. e)
din Legea nr. 360/2002 privind Statutul polițistului
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 69 alin. (1) lit. e) din Legea nr. 360/2002 privind
Statutul polițistului, excepție ridicată, din oficiu, de Înalta Curte
de Casație și Justiție — Secția de contencios administrativ și
fiscal în Dosarul nr. 553/36/2009.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că textul
de lege criticat instituie un tratament juridic diferențiat între
persoane care se află în situații identice.
C U R T E A,

având în vedere actele și lucrările dosarului, constată
următoarele:
Prin Încheierea din 5 martie 2010, pronunțată în Dosarul
nr. 553/36/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 69 alin. (1) lit. e) din Legea nr. 360/2002
privind Statutul polițistului.
În motivarea excepției de neconstituționalitate Înalta
Curte de Casație și Justiție — Secția de contencios administrativ
și fiscal arată că prevederile de lege criticate, potrivit cărora
numirea într-o altă funcție publică reprezintă o cauză de încetare
a raporturilor de serviciu ale polițistului, sunt neconstituționale
în măsura în care interpretarea sintagmei ăfuncție publică” se
limitează doar la definiția acestei noțiuni conținută în art. 2 din
Legea nr. 188/1999, în detrimentul persoanelor care exercită
prerogativele unei funcții publice, dar care nu au calitatea de
funcționar public. De asemenea, arată că diferența de tratament
juridic dintre polițiștii care dobândesc calitatea de magistrat după
formarea inițială în cadrul Institutului Național al Magistraturii și
cei care dobândesc această calitate direct, ca efect al
promovării concursului pentru juriștii cu vechime mai mare de
5 ani, este lipsită de o justificare obiectivă și rezonabilă,
neexistând un raport rezonabil de proporționalitate între
mijloacele folosite și scopul vizat, așa cum se prevede în
jurisprudența Curții Europene a Drepturilor Omului. În acest
sens, invocă Hotărârea din 6 decembrie 2007 pronunțată în
Cauza Beian împotriva României și Hotărârea din 13 iunie 1979
pronunțată în Cauza Marckx contra Belgiei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 69 alin. (1) lit. e) din Legea nr. 360/2002 privind
Statutul polițistului, publicată în Monitorul Oficial al României,
Partea I, nr. 440 din 24 iunie 2002, dispoziții potrivit cărora:
ă(1) Încetarea raporturilor de serviciu ale polițistului se dispune în
mod corespunzător de către persoanele care, potrivit art. 15, au
competența de acordare a gradelor profesionale și are loc: [...]
e) la numire într-o altă funcție publică;”.
Înalta Curte de casație și Justiție — Secția de contencios
administrativ și fiscal consideră că acest text de lege contravine
dispozițiilor art. 16 alin. (1) și art. 41 alin. (1) din Constituție,
referitoare la egalitatea în drepturi a cetățenilor și la dreptul la
muncă, precum și dispozițiilor art. 14 din Convenția pentru
apărarea drepturilor omului și a libertăților fundamentale privind
interzicerea discriminării.
Examinând excepția de neconstituționalitate, Curtea
constată că autorul acesteia solicită o clarificare a noțiunii de
ăfuncție publică”, tinzându-se la o interpretare care să excedeze
cadrul stabilit de art. 2 din Legea nr. 188/1999 privind Statutul
funcționarilor publici, republicată în Monitorul Oficial al
României, Partea I, nr. 365 din 29 mai 2007. Astfel, Înalta Curte
de Casație și Justiție — Secția de contencios administrativ și
fiscal consideră că funcția publică nu este doar cea exercitată de
funcționarii publici, magistrații putând fi considerați, de
asemenea, că ocupă o funcție publică. Mai mult, arată că în
ipoteza textului de lege criticat ar trebui să se încadreze și
polițiștii care dobândesc calitatea de auditori de justiție în cadrul
Institutului Național al Magistraturii. În consecință, atât polițiștii
care dobândesc direct calitatea de magistrat, ca efect al
promovării concursului pentru juriștii cu vechime mai mare de
5 ani, cât și cei care dobândesc mai întâi calitatea de auditori
de justiție ar trebui încadrați în ipoteza art. 69 alin. (1) lit. e) din
Legea nr. 360/2002 și exceptați de la aplicarea dispozițiilor
art. 70 din aceeași lege, care obligă polițistul care a absolvit o
instituție de învățământ a Ministerului de Interne și căruia i-au
încetat raporturile de serviciu în primii 10 ani de activitate din
motive imputabile lui să restituie cheltuielile efectuate cu
pregătirea sa, proporțional cu perioada rămasă până la 10 ani,
potrivit angajamentului încheiat în acest sens.

MONITORUL OFICIAL AL ROMÂNIEI, PARTEA I, Nr. 278/20.IV.2011
Față de aceste aspecte, Curtea reține că textul de lege
criticat a mai constituit obiect al controlului de
neconstituționalitate. Astfel, prin Decizia nr. 37 din 14 ianuarie
2010, publicată în Monitorul Oficial al României, Partea I, nr. 150
din 8 martie 2010, Curtea a respins criticile de
neconstituționalitate
raportate
la
aceleași
dispoziții
constituționale ca și cele invocate în prezenta cauză, arătând
că ăprevederile art. 69 alin. (1) lit. e) din Legea nr. 360/2002 au
un conținut clar, neechivoc, care stabilește ca motiv de încetare
a raporturilor de serviciu situația în care un polițist este numit
într-o funcție publică, situație distinctă de aceea în care o
persoană demisionează, indiferent de motivele demisiei.
Această dispoziție de lege se aplică fără nicio deosebire tuturor
persoanelor care se încadrează în ipoteza normei, astfel încât
orice polițist care este numit într-o funcție publică va înceta
raporturile de serviciu potrivit dispozițiilor art. 69 alin. (1) lit. e) din
Legea nr. 360/2002, cu antrenarea consecințelor juridice legale
subsecvente. Din contră, demisia ori celelalte motive de încetare
a raporturilor de serviciu pot atrage consecințe juridice diferite,
întrucât situațiile sunt obiectiv diferite”. De asemenea, Curtea a
arătat că ăauditorul de justiție este numit ca judecător sau
procuror doar în urma absolvirii Institutului Național al
Magistraturii, aflându-se într-o situație deosebită de persoana
care, îndeplinind condițiile legale, este numit direct ca judecător
sau procuror în urma susținerii concursului pe post”. În
continuare, respingând criticile referitoare la încălcarea dreptului

3

la muncă, Curtea arăta: ăconsecințele pe care trebuie să le
suporte un polițist care decide să își aleagă un alt loc de muncă
pot fi mai degrabă circumscrise aspectelor patrimoniale pe care
le implică o astfel de decizie. Aceste consecințe au fost
acceptate, însă, de cel care a dorit să devină polițist, prin
angajamentul încheiat în acest sens, așa cum reiese din
cuprinsul art. 70 din Legea nr. 360/2002. În plus, restituirea are
în vedere acele sume investite în vederea pregătirii profesionale
a polițistului, sume a căror acordare nu se mai justifică de vreme
ce beneficiarul lor renunță la această calitate într-un termen mai
scurt decât cel considerat de legiuitor ca justificând efortul
financiar al statului pentru acest obiectiv.”
Curtea constată că în considerentele deciziei amintite nu a
limitat interpretarea noțiunii de ăfuncție publică” la cea
menționată de art. 2 din Legea nr. 188/1999, ci a avut în vedere
un sens mai larg, care cuprinde și funcțiile publice de autoritate,
între care se găsește și cea exercitată de către magistrați. În
același timp însă a stabilit că există o diferență obiectivă între
situația polițiștilor care dobândesc calitatea de auditori de justiție
și cei care dobândesc direct calitatea de magistrați, astfel că
tratamentul juridic diferențiat este justificat.
Așa fiind, Curtea apreciază că atât soluția deciziei amintite,
cât și considerentele acesteia își păstrează valabilitatea și în
prezenta cauză, neintervenind elemente noi, de natură să
justifice reconsiderarea jurisprudenței sale în materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 69 alin. (1) lit. e) din Legea nr. 360/2002
privind Statutul polițistului, excepție ridicată, din oficiu, de Înalta Curte de Casație și Justiție — Secția de contencios administrativ
și fiscal în Dosarul nr. 553/36/2009.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 236
din 17 februarie 2011

referitoare la excepția de neconstituționalitate a dispozițiilor Ordonanței Guvernului nr. 2/2001
privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate a
dispozițiilor Ordonanței Guvernului nr. 2/2001 privind regimul juridic
al contravențiilor, excepție ridicată de Daniel Iorga în Dosarul
nr. 11.590/4/2008 al Judecătoriei Sectorului 4 București — Secția
civilă.

4

MONITORUL OFICIAL AL ROMÂNIEI, PARTEA I, Nr. 278/20.IV.2011

La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 martie 2010, pronunțată în Dosarul
nr. 11.590/4/2008, Judecătoria Sectorului 4 București —
Secția civilă a sesizat Curtea Constituțională cu excepția de
neconstituționalitate a dispozițiilor Ordonanței Guvernului
nr. 2/2001 privind regimul juridic al contravențiilor.
Excepția a fost ridicată de Daniel Iorga cu prilejul soluționării
unei acțiuni în contencios administrativ având ca obiect anularea
Procesului-verbal de contravenție seria CC nr. 1824007 din
15 decembrie 2008, emis de Brigada de Poliție Rutieră.
În motivarea excepției de neconstituționalitate autorul
acesteia arată, în esență, că, potrivit dispozițiilor de lege
criticate, o persoană poate fi sancționată contravențional de
către agentul procedural înainte ca instanța de judecată să se fi
pronunțat asupra vinovăției sale, fapt ce contravine dispozițiilor
constituționale care dispun că, ăpână la rămânerea definitivă a
hotărârii judecătorești de condamnare, persoana este
considerată nevinovată”.
Judecătoria Sectorului 4 București — Secția civilă
consideră că excepția de neconstituționalitate nu este
întemeiată, având în vedere că acest mod de sancționare este
prevăzut de Constituție și că instanța de judecată poate verifica
îndeplinirea condițiilor legale de către organele de poliție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, cu modificările și
completările ulterioare.
Autorul excepției consideră că dispozițiile acestui act
normativ sunt contrare prevederilor art. 23 alin. (11) din
Constituție, potrivit cărora, ăPână la rămânerea definitivă a
hotărârii judecătorești de condamnare, persoana este
considerată nevinovată”.
Examinând excepția de neconstituționalitate, Curtea
constată că, în jurisprudența sa, s-a mai pronunțat cu privire la
constituționalitatea dispozițiilor Ordonanței Guvernului
nr. 2/2001 în raport cu critici asemănătoare. Astfel, prin Decizia
nr. 349 din 18 septembrie 2003, publicată în Monitorul Oficial al
României, Partea I, nr. 780 din 6 noiembrie 2003, reținea că
folosirea în actul normativ criticat a noțiunii de contravenient nu
implică declararea a priori a vinovăției și a responsabilității
persoanei împotriva căreia organele administrative abilitate
formulează procesul-verbal de contravenție. Astfel, ăpersoana
împotriva căreia s-a întocmit procesul-verbal de constatare a
contravenției nu este pusă în fața unui verdict definitiv de
vinovăție și de răspundere, ci doar în fața unui act administrativ
de constatare, ale cărui efecte pot fi înlăturate prin exercitarea
căilor de atac prevăzute de lege”. În același sens, s-a arătat și
că ăprocesul-verbal de constatare a contravenției stabilește
definitiv vinovăția persoanei în cauză numai în condițiile în care
aceasta nu înțelege să se folosească de căile de atac prevăzute
de lege, dar în această ipoteză nu se poate reține că s-a
înlăturat prezumția de nevinovăție, ci faptul că, nefolosind căile
de atac, contravenientul însuși și-a recunoscut vinovăția”. De
asemenea, vinovăția contravenientului se stabilește definitiv în
cazul în care acesta atacă în justiție procesul-verbal de
constatare a contravenției, iar instanța respinge plângerea
formulată de acesta.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței Guvernului nr. 2/2001 privind regimul
juridic al contravențiilor, excepție ridicată de Daniel Iorga în Dosarul nr. 11.590/4/2008 al Judecătoriei Sectorului 4 București —
Secția civilă.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 278/20.IV.2011

5

CURTEA CONSTITUȚIONALĂ

D E C I Z I A Nr. 244
din 17 februarie 2011

referitoare la excepția de neconstituționalitate a dispozițiilor art. 10
din Legea sindicatelor nr. 54/2003
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 10 din Legea sindicatelor nr. 54/2003, excepție
ridicată de Societatea Comercială ăRomtelecom” — S.A. din
București în Dosarul nr. 91/99/2010 al Tribunalului Iași — Secția
civilă, litigii de muncă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 aprilie 2010, pronunțată în Dosarul
nr. 91/99/2010, Tribunalul Iași — Secția civilă, litigii de
muncă a sesizat Curtea Constituțională cu excepția de
neconstituționalitate a dispozițiilor art. 10 din Legea
sindicatelor nr. 54/2003.
Excepția a fost ridicată de Societatea Comercială
ăRomtelecom” — S.A. din București cu prilejul soluționării unui
conflict de muncă.
În motivarea excepției de neconstituționalitate autorul
acesteia susține, în esență, că textul de lege criticat, care
prevede imposibilitatea modificării sau desfacerii contractului de
muncă al liderilor sindicali în timpul exercitării acestui mandat și
în termen de 2 ani de la încetarea mandatului, sunt
discriminatorii, întrucât creează un regim privilegiat în favoarea
liderilor sindicali față de toți ceilalți salariați, care nu beneficiază
de aceste dispoziții de lege.
Tribunalul Iași — Secția civilă, litigii de muncă consideră
că excepția de neconstituționalitate nu este întemeiată,
reprezentanții salariaților aleși în organele de conducere ale
sindicatelor aflându-se într-o situație diferită în comparație cu
celelalte categorii de salariați.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 din Legea sindicatelor nr. 54/2003, publicată
în Monitorul Oficial al României, Partea I, nr. 73 din 5 februarie
2003, dispoziții potrivit cărora: ă(1) În timpul mandatului și în
termen de 2 ani de la încetarea mandatului, reprezentanților
aleși în organele de conducere ale organizațiilor sindicale nu li
se poate modifica sau desface contractul individual de muncă
pentru motive neimputabile lor, pe care legea le lasă la
aprecierea celui care angajează, decât cu acordul scris al
organului colectiv de conducere ales al organizației sindicale.
(2) Sunt interzise modificarea și/sau desfacerea contractelor
individuale de muncă, atât ale reprezentanților aleși în organele
de conducere ale organizațiilor sindicale, cât și ale membrilor
acestora, din inițiativa angajatorului, pentru motive care privesc
activitatea sindicală.
(3) Sunt exceptați de la aplicarea prevederilor alin. (1) cei
care au fost revocați din funcțiile sindicale de conducere deținute
pentru încălcarea prevederilor statutare sau legale.
(4) Dispozițiile alin. (1)—(3) se aplică în mod corespunzător
și raporturilor de serviciu ale funcționarilor publici.”
Autorul excepției consideră că aceste prevederi de lege
contravin art. 16 alin. (1) și art. 135 alin. (1) și (2) lit. a) din
Constituție referitoare la egalitatea în drepturi a cetățenilor,
respectiv la economia României și obligația statului de a asigura
libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție.
Examinând excepția de neconstituționalitate, Curtea
constată că a mai analizat aspectele puse în discuție de autorul
excepției
cu
prilejul
soluționării
excepțiilor
de
neconstituționalitate referitoare la prevederile art. 223 din Legea
nr. 53/2003 — Codul muncii, publicat în Monitorul Oficial al
României, Partea I, nr. 72 din 5 februarie 2003, prevederi cu un
conținut asemănător, care stabilesc măsuri de protecție a
salariaților aleși în conducerea organizațiilor sindicale. Față de
criticile vizând încălcarea egalității în drepturi a cetățenilor și a
libertății activității economice, Curtea, prin Decizia nr. 124 din
15 februarie 2007, publicată în Monitorul Oficial al României,
Partea I, nr. 213 din 29 martie 2007, și Decizia nr. 245 din
16 martie 2010, publicată în Monitorul Oficial al României,
Partea I, nr. 302 din 10 mai 2010, reținea că ăorganizațiile
sindicale, și mai ales liderii acestora, în calitatea lor de
reprezentare, promovare și apărare a drepturilor și intereselor
profesionale și economice ale salariaților, vin mai des în contact
direct cu reprezentanții angajatorului, adesea în stări
conflictuale, situații în care nu ar mai putea acționa eficient dacă
ar fi expuși eventualelor măsuri represive din partea
angajatorului.

6

MONITORUL OFICIAL AL ROMÂNIEI, PARTEA I, Nr. 278/20.IV.2011

Aceste circumstanțe îi plasează pe liderii sindicali într-o
situație obiectiv diferită față de cea a celorlalți salariați, ceea ce
justifică și tratamentul juridic diferențiat, prin reglementarea unor
măsuri speciale și mai eficiente de apărare a stabilității
raporturilor de muncă.
Este evident că reprezentanții salariaților nu trebuie să fie
timorați ori șantajați prin măsurile represive ce ar putea fi luate
împotriva lor în perioada mandatului de reprezentare și nici de
perspectiva unor asemenea măsuri luate imediat după încetarea
mandatului. De aceea, legiuitorul a optat pentru asigurarea
protecției și după încetarea mandatului într-o perioadă de timp
limitată.”
În ceea ce privește critica referitoare la restrângerea libertății
economice, Curtea a reținut că ăaceastă libertate nu este
absolută, ci este garantată de Constituție «în condițiile legii»,

astfel că limitările stabilite de legiuitor pentru a asigura protecția
unor interese generale sau a drepturilor unor categorii de
persoane sunt în deplin acord cu dispozițiile Constituției
referitoare la restrângerea exercițiului unor drepturi sau libertăți.
În situația concretă, pusă în discuție de autorul excepției, Curtea
apreciază că orice posibilitate lăsată angajatorului de a iniția
încetarea contractului de muncă al liderilor sindicali este de
natură a încuraja abuzurile din partea acestuia, care poate găsi
ușor motive ce țin de necesitatea unei reorganizări a activității
sau de existența unor dificultăți financiare pentru a înlătura liderii
sindicali.”
Curtea apreciază că cele reținute în deciziile amintite
răspund criticilor formulate în prezenta cauză, impunându-se
aceeași soluție de respingere ca neîntemeiată a excepției de
neconstituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 din Legea sindicatelor nr. 54/2003,
excepție ridicată de Societatea Comercială ăRomtelecom” — S.A. din București în Dosarul nr. 91/99/2010 al Tribunalului Iași —
Secția civilă, litigii de muncă.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 245
din 17 februarie 2011

referitoare la excepția de neconstituționalitate a dispozițiilor art. 10 lit. c)
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 10 lit. c) din Ordonanța de urgență a

Guvernului nr. 28/1999 privind obligația operatorilor economici
de a utiliza aparate de marcat electronice fiscale, excepție
ridicată de Societatea Comercială ăDany-Com” — S.R.L. din
București în Dosarul nr. 2.715/299/2010 al Judecătoriei
Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate
pentru argumentele reținute în jurisprudența Curții
Constituționale.

MONITORUL OFICIAL AL ROMÂNIEI, PARTEA I, Nr. 278/20.IV.2011
C U R T E A,

având în vedere actele și lucrările dosarului, constată
următoarele:
Prin Încheierea din 11 iunie 2010, pronunțată în Dosarul
nr. 2.715/299/2010, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 10 lit. c) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale, excepție ridicată de Societatea
Comercială ăDany-Com” — S.R.L. din București într-o cauză
având ca obiect o plângere contravențională.
În motivarea excepției de neconstituționalitate autorul
acesteia susține, în esență, că dispozițiile legale criticate
îngrădesc practicarea unui comerț liber, prin faptul că
sancționează neînregistrarea pe bonul fiscal a unor prestări de
servicii specifice ăbucătarului sau barmanului”, cu toate că
acestea se regăsesc pe factura fiscală eliberată clientului, care
este înregistrată valoric în contabilitate. Neintroducerea în
memoria casei fiscale a produsului, ca denumire, se datorează
unei imposibilități tehnice de înregistrare, programarea acestora
fiind efectuată de o societate specializată în acest sens.
Judecătoria Sectorului 1 București opinează în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 10 lit. c) din Ordonanța de urgență a Guvernului

7

nr. 28/1999 privind obligația operatorilor economici de a utiliza
aparate de marcat electronice fiscale, republicată în Monitorul
Oficial al României, Partea I, nr. 75 din 21 ianuarie 2005. Aceste
dispoziții au fost modificate prin art. V pct. 7, Secțiunea a 2-a, din
Ordonanța Guvernului nr. 47/2007 privind reglementarea unor
măsuri financiar-fiscale, publicată în Monitorul Oficial al
României, Partea I, nr. 603 din 31 august 2007, care au
următorul cuprins:
— Art. 10 lit. c): ăConstituie contravenții următoarele fapte
dacă, potrivit legii penale, nu sunt considerate infracțiuni: [... ]
c) emiterea bonului fiscal conținând date eronate sau fără ca
acesta să conțină toate datele prevăzute la art. 4 alin. (1).”
În opinia autorului excepției de neconstituționalitate, aceste
texte de lege contravin prevederilor constituționale ale art. 44
privind dreptul de proprietate privată și ale art. 135 alin. (2)
potrivit căruia statul trebuie să asigure libertatea comerțului.
Examinând excepția, Curtea observă că asupra dispozițiilor
de lege criticate, raportat la aceleași prevederi constituționale,
Curtea s-a mai pronunțat, de exemplu, prin Decizia nr. 361 din
20 martie 2008, publicată în Monitorul Oficial al României,
Partea I, nr. 435 din 10 iunie 2008, prin Decizia nr. 161 din
27 februarie 2007, publicată în Monitorul Oficial al României,
Partea I, nr. 213 din 29 martie 2007, decizii prin care a constatat
că textul de lege criticat este constituțional. Cu acel prilej, Curtea
a reținut, în esență, că textul de lege criticat este constituțional,
deoarece stabilirea unei contravenții și sancționarea acesteia cu
amendă reprezintă o opțiune legitimă a legiuitorului, care dă
expresie preocupării statului pentru a asigura libertatea
comerțului, protecția concurenței loiale și crearea cadrului
favorabil pentru valorificarea tuturor factorilor de producție.
Totodată, așa cum s-a statuat în mod constant în
jurisprudența Curții, aplicarea și executarea unor sancțiuni
pecuniare, cu toate că determină în mod direct diminuarea
patrimoniului celui sancționat, nu încalcă dispozițiile
constituționale privind ocrotirea proprietății private, întrucât sunt
consecința unor încălcări ale legii. În acest sens este, de
exemplu, Decizia nr. 56 din 13 aprilie 1999, publicată în
Monitorul Oficial al României, Partea I, nr. 222 din 20 mai 1999.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 lit. c) din Ordonanța de urgență a
Guvernului nr. 28/1999 privind obligația operatorilor economici de a utiliza aparate de marcat electronice fiscale, excepție ridicată
de Societatea Comercială ăDany-Com” — S.R.L. din București în Dosarul nr. 2.715/299/2010 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

8

MONITORUL OFICIAL AL ROMÂNIEI, PARTEA I, Nr. 278/20.IV.2011
CURTEA CONSTITUȚIONALĂ

D E C I Z I A Nr. 248
din 17 februarie 2011

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Societatea Comercială ăTomis Team” — S.R.L. din
București în Dosarul nr. 11.290/118/2009 al Tribunalului
Constanța — Secția comercială.
La apelul nominal se prezintă, pentru autorul excepției,
Societatea Comercială ăTomis Team” — S.R.L., avocat Doru
Postelnicu, cu delegație depusă la dosar, constatându-se lipsa
celorlalte părți, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul avocatului autorului excepției care solicită admiterea
acesteia pentru motivele invocate în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 274/RCA din 14 aprilie 2010,
pronunțată în Dosarul nr. 11.290/118/2009, Tribunalul
Constanța — Secția comercială a sesizat Curtea
Constituțională cu excepția de neconstituționalitate a
dispozițiilor art. 581 din Codul de procedură civilă, excepție
ridicată de Societatea Comercială ăTomis Team” — S.R.L. din
București într-o cauză civilă având ca obiect ordonanță
președințială — sistare lucrări.
În motivarea excepției de neconstituționalitate autorul
acesteia susține, în esență, că prin procedura instituită de
art. 581 din Codul de procedură civilă este încălcat dreptul la un
proces echitabil și dreptul la apărare, fiind creată posibilitatea
pronunțării unei hotărâri judecătorești fără a fi analizat fondul
cauzei, fără citarea părților și fără ca acestea să poată utiliza
toate mijloacele de apărare de care ar putea dispune potrivit
procedurii de drept comun.
Instanța de judecată opinează în sensul că excepția este
neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, susținerile avocatului autorului excepției,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul conținut:
— Art. 581. — ăInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere.
Pronunțarea se poate amâna cu cel mult 24 de ore, iar
motivarea ordonanței se face în cel mult 48 de ore de la
pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În opinia autorului excepției de neconstituționalitate, aceste
texte de lege contravin prevederilor constituționale ale art. 21
alin. (3) privind dreptul la un proces echitabil și la soluționarea
cauzelor într-un termen rezonabil și art. 24 alin. (1) privind
dreptul la apărare.
Examinând excepția de neconstituționalitate, Curtea reține
că asupra constituționalității textului de lege criticat Curtea s-a
pronunțat prin numeroase decizii, spre exemplu, Decizia nr. 244
din 4 martie 2008, publicată în Monitorul Oficial al României,
Partea I, nr. 288 din 14 aprilie 2008, sau Decizia nr. 333 din
25 martie 2010, publicată în Monitorul Oficial al României,
Partea I, nr. 219 din 8 aprilie 2010.
Curtea a statuat că prin procedura de urgență instituită de
art. 581 din Codul de procedură civilă nu numai că nu se aduce
vreo îngrădire dreptului oricărei persoane de a se adresa justiției
pentru apărarea drepturilor, a libertăților și a intereselor sale
legitime, ci, dimpotrivă, se creează o posibilitate în plus pentru
cel vătămat într-un drept legitim de a se adresa justiției, prin
cerere de ordonanță președințială, și aceasta în cazuri grabnice,
pentru păstrarea unui drept care s-ar păgubi prin întârziere,
pentru prevenirea unei pagube iminente și care nu s-ar putea
repara, precum și pentru înlăturarea piedicilor ce s-ar ivi cu
prilejul unei executări.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 278/20.IV.2011

9

Pe de altă parte, Curtea reține că, potrivit art. 126 alin. (2) procedura de judecată, stabilind cadrul organizatoric și
din Constituție, ăCompetența instanțelor judecătorești și
funcțional în care se realizează accesul liber la justiție, dreptul
procedura de judecată sunt prevăzute numai prin lege”, astfel
că legiuitorul este abilitat să reglementeze competența și la apărare și folosirea căilor de atac.
Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 581 din Codul de procedură civilă, excepție
ridicată de Societatea Comercială ăTomis Team” — S.R.L. din București în Dosarul nr. 11.290/118/2009 al Tribunalului Constanța —
Secția comercială.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 264
din 22 februarie 2011

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de
Ughenu Obinna Vincent în Dosarul nr. 11.642/4/RF/2008 al
Tribunalului București — Secția a IX-a contencios administrativ
și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă doamna
Elena Andrei, interpretul autorizat de limba engleză solicitat
pentru a asigura traducerea în cauză. Magistratul-asistent
învederează Curții că partea Oficiul Român pentru Imigrări a
transmis la dosar note scrise prin care solicită respingerea
excepției de neconstituționalitate ca neîntemeiată.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența în materie a Curții Constituționale.

Prin Încheierea din 3 iunie 2010, pronunțată în Dosarul
nr. 11.642/4/RF/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de
Ughenu Obinna Vincent într-o cauză având ca obiect
soluționarea unei plângeri împotriva deciziei Oficiului Român
pentru Imigrări de respingere a cererii de acordare a statutului
de refugiat.
În motivarea excepției de neconstituționalitate autorul
acesteia susține că textele de lege criticate ăsunt imprecise cu
privire la spectrul motivelor de pedepse și tratamente inumane
care permit acordarea protecției umanitare condiționate” și pot
genera interpretări eronate cu privire la natura și conținutul
acestora.
Tribunalul București — Secția a IX-a contencios
administrativ și fiscal consideră că excepția de
neconstituționalitate este neîntemeiată, întrucât argumentele
invocate se referă la posibilitatea unor interpretări restrictive ale
textului de lege criticat, fără a releva un conflict real între acesta
și prevederile art. 22 alin. (1) și (2) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:

examinând încheierea de sesizare, raportul întocmit de
judecătorul-raportor, concluziile procurorului, notele scrise

10

MONITORUL OFICIAL AL ROMÂNIEI, PARTEA I, Nr. 278/20.IV.2011

depuse la dosar, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:
— Art. 26 alin. (1) și alin. (2) pct. 2 — ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [...]
2. tortură, tratamente sau pedepse inumane ori degradante;”.
În opinia autorului excepției de neconstituționalitate, textele
de lege criticate contravin dispozițiilor art. 22 alin. (2) din
Constituție și celor ale art. 3 din Convenția pentru apărarea
drepturilor omului și a libertăților fundamentale, ambele
referitoare la interzicerea torturii, a pedepselor și a tratamentelor
inumane ori degradante.
Examinând excepția de neconstituționalitate, Curtea
constată că a mai exercitat controlul de constituționalitate
asupra textelor de lege ce formează obiect al acesteia,
constatând, prin numeroase decizii, conformitatea lor cu
dispozițiile constituționale și convenționale invocate și în cauza
de față. Astfel, de exemplu, prin Decizia nr. 1.178 din 30
septembrie 2010, publicată în Monitorul Oficial al României,
Partea I, nr. 745 din 8 noiembrie 2010, Curtea a reținut că
prevederile art. 26 alin. (1) și alin. (2) pct. 2 din Legea
nr. 122/2006 oferă cetățenilor străini sau apatrizilor care nu
îndeplinesc condițiile pentru recunoașterea statutului de refugiat
posibilitatea de a beneficia de o altă formă de protecție din
partea statului român, denumită protecție subsidiară. Astfel,
protecția subsidiară poate fi acordată acestora dacă există
motive temeinice să se creadă că, în cazul returnării în țara de
origine, respectiv în țara în care își aveau reședința obișnuită,
vor fi expuși unui risc serios și dacă aceștia nu pot sau, din
cauza existenței acestui risc, nu doresc protecția acelei țări.
Dispozițiile art. 26 alin. (2) din Legea nr. 122/2006 explicitează
noțiunea ărisc serios”, iar Curtea a observat că, în definirea

acesteia, legiuitorul român folosește termeni identici cu cei pe
care Consiliul Uniunii Europene a înțeles să îi utilizeze în
reglementarea aceleiași problematici, mai exact în art. 15 din
Directiva 2004/83/CE din 29 aprilie 2004 privind standardele
minime pentru calificare și statutul cetățenilor țărilor terțe sau
apatrizilor ca refugiați sau ca persoane aflate în nevoie de
protecție internațională și conținutul protecției acordate,
publicată în Jurnalul Oficial al Uniunii Europene L 304 din 30
septembrie 2004, directivă pe care Legea nr. 122/2006 o
transpune la nivel național, așa cum rezultă din mențiunea
cuprinsă în finalul acesteia. De asemenea, Curtea a mai
observat că în preambulul acestui act european se prevede la
pct. 5 că regulile privind statutul refugiaților trebuie completate
prin măsuri referitoare la forme de protecție subsidiară, iar la
pct. 24 din același preambul se precizează că protecția
subsidiară trebuie să fie complementară și adițională protecției
refugiaților prevăzute de Convenția de la Geneva.
Prin aceeași decizie, Curtea a reținut că textele de lege
criticate reprezintă, prin însăși forma suplimentară de protecție
pe care o instituie în favoarea acelor străini care nu îndeplinesc
condițiile pentru recunoașterea statutului de refugiat, o
modalitate de concretizare a rigorilor impuse de necesitatea
respectării de către statul român a principiului fundamental
referitor la interzicerea torturii și a pedepselor sau tratamentelor
inumane ori degradante.
Totodată, Curtea a constatat că prevederile legale ce
formează obiect al excepției de neconstituționalitate se
conformează exigențelor rezultate din jurisprudența Curții
Europene a Drepturilor Omului privitoare la calitatea legii
naționale. Aceasta, deoarece dispozițiile art. 26 alin. (1) și
alin. (2) pct. 2 din Legea nr. 122/2006 oferă suficiente repere și
elemente pentru ca persoana căreia acestea i se adresează să
înțeleagă condițiile în funcție de care i se poate acorda forma
de protecție solicitată, astfel că nu se poate reține critica
referitoare la pretinsa lipsă de precizie și claritate a acestora.
În plus, Curtea a reamintit că examinarea și aprecierea în
concret a circumstanțelor specifice fiecărei situații particulare, a
riscurilor la care ar putea fi expusă o persoană în cazul returnării
sale în țara de origine, chestiunile legate de interpretarea și
aplicarea la speță a textului de lege criticat, precum și
determinarea existenței unor motive care să justifice acordarea
statutului de refugiat sau a protecției subsidiare sunt aspecte ce
excedează obiectului controlului de constituționalitate, acestea
fiind atribute ale organelor administrative competente în această
materie sau, după caz, ale instanței de judecată.
Întrucât nu au intervenit elemente noi, de natură să
determine reconsiderarea acestei jurisprudențe, considerentele
și soluția deciziei menționate își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Ughenu Obinna Vincent în Dosarul nr. 11.642/4/RF/2008 al Tribunalului
București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 278/20.IV.2011

11

CURTEA CONSTITUȚIONALĂ

D E C I Z I A Nr. 269
din 22 februarie 2011

referitoare la excepția de neconstituționalitate a dispozițiilor art. 24 lit. a) din Legea nr. 448/2006
privind protecția și promovarea drepturilor persoanelor cu handicap
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 24 lit. a) din Legea nr. 448/2006 privind
protecția și promovarea drepturilor persoanelor cu handicap,
excepție ridicată, din oficiu, de Curtea de Apel București —
Secția a VII-a civilă și pentru cauze privind conflicte de muncă
și asigurări sociale, în Dosarul nr. 44.519/3/2008.
Dezbaterile au avut loc în ședința publică din 17 februarie
2011 și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea la data de 22 februarie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2010, pronunțată în Dosarul
nr. 44.519/3/2008 (nr. format vechi 439/2009), Curtea de Apel
București — Secția a VII-a civilă și pentru cauze privind
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 24 lit. a) din Legea nr. 448/2006 privind
protecția și promovarea drepturilor persoanelor cu
handicap.
Excepția a fost ridicată din oficiu de instanța de judecată, cu
prilejul soluționării recursului formulat împotriva Sentinței civile
nr. 7.817 din 16 decembrie 2008, pronunțată de Tribunalul
București — Secția a VIII-a conflicte de muncă și asigurări
sociale în Dosarul nr. 44.519/3/AS/2008.
În motivarea excepției de neconstituționalitate Curtea de
Apel București — Secția a VII-a civilă și pentru cauze
privind conflicte de muncă și asigurări sociale arată că textul
de lege criticat creează o discriminare între persoanele cu
handicap în funcție de veniturile pe care le realizează. Astfel,
dacă o persoană cu handicap grav este exonerată de la plata
impozitului pe venit în cazul în care realizează venituri din
salariu, aceeași persoană trebuie să plătească impozit pe venit
dacă obține o pensie pentru handicap. Instanța de judecată mai
arată că, deși textul de lege criticat este abrogat la data sesizării
Curții Constituționale, totuși instanța de contencios constituțional
este competentă să se pronunțe, întrucât textul de lege criticat
este aplicabil raporturilor juridice din speță.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 24 lit. a) din Legea nr. 448/2006 privind protecția
și promovarea drepturilor persoanelor cu handicap, în forma sa
inițială, publicată în Monitorul Oficial al României, Partea I,
nr. 1.006 din 18 decembrie 2006.
Textul de lege criticat are următoarea redactare: ăPersoanele
cu handicap grav sau accentuat beneficiază de următoarele
facilități fiscale:
a) scutire de impozit pe veniturile din salarii.”
Curtea de Apel București — Secția a VII-a civilă și pentru
cauze privind conflicte de muncă și asigurări sociale consideră
că textul de lege criticat contravine art. 16 alin. (1) din Constituție
privind egalitatea în drepturi a cetățenilor.
Examinând excepția de neconstituționalitate, Curtea
constată că, anterior sesizării sale, Legea nr. 448/2006 a fost
republicată în Monitorul Oficial al României, Partea I, nr. 1 din
3 ianuarie 2008, soluția legislativă criticată fiind preluată în art. 26
lit. a). Ulterior, art. 26 lit. a) din Legea nr. 448/2006 a fost abrogat
prin art. I pct. 153 din Ordonanța de urgență a Guvernului
nr. 109/2009 pentru modificarea și completarea Legii
nr. 571/2003 privind Codul fiscal, publicată în Monitorul Oficial al
României, Partea I, nr.689 din 13 octombrie 2009. Prin
modificările aduse acestei ordonanțe de Legea nr. 76/2010
privind aprobarea Ordonanței de urgență a Guvernului
nr. 109/2009 pentru modificarea și completarea Legii
nr. 571/2003 privind Codul fiscal, publicată în Monitorul Oficial al
României, Partea I, nr. 307 din 11 mai 2010, soluția legislativă
criticată a fost preluată în cuprinsul art. 55 alin. (4) lit. k1) din
Legea nr. 571/2003 — Codul fiscal, publicată în Monitorul Oficial
al României, Partea I, nr. 927 din 23 decembrie 2003. Tot prin
Legea nr. 76/2010 a fost introdus însă în Codul fiscal și art. 681,
potrivit căruia ăNu sunt venituri impozabile veniturile din pensii
realizate de către persoanele fizice cu handicap grav sau
accentuat”.
Așa fiind, Curtea constată că noua reglementare nu mai
păstrează soluția legislativă criticată, astfel că excepția de
neconstituționalitate a rămas fără obiect.
În ceea ce privește susținerea Curții de Apel București —
Secția a VII-a civilă și pentru cauze privind conflicte de muncă
și asigurări sociale potrivit căreia, deși abrogată, soluția
legislativă criticată poate constitui obiect al controlului de
constituționalitate, întrucât este încă aplicabilă în cauza în cadrul
căreia s-a invocat excepția, Curtea reține că momentul în funcție
de care se apreciază conformitatea obiectului unei excepții de
neconstituționalitate cu art. 29 alin. (1) din Constituție îl
reprezintă data pronunțării instanței de contencios constituțional.
Astfel, pot constitui obiect al controlului de constituționalitate
doar prevederile de lege în vigoare la data pronunțării Curții
asupra excepției de neconstituționalitate.

12

MONITORUL OFICIAL AL ROMÂNIEI, PARTEA I, Nr. 278/20.IV.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 24 lit. a) din Legea nr. 448/2006 privind
protecția și promovarea drepturilor persoanelor cu handicap, excepție ridicată de Curtea de Apel București — Secția a VII-a civilă
și pentru cauze privind conflicte de muncă și asigurări sociale, din oficiu, în Dosarul nr. 44.519/3/2008.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 299
din 1 martie 2011

referitoare la excepția de neconstituționalitate a dispozițiilor art. 10 alin. (1) din Legea nr. 188/2000
privind executorii judecătorești
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 10 alin. (1) din Legea nr. 188/2000 privind
executorii judecătorești, excepție ridicată de Societatea
Comercială ăTobias Construct” — S.R.L. din Alba Iulia în Dosarul
nr. 9.622/176/2009 al Tribunalului Alba — Secția civilă.
Dezbaterile au avut loc în ședința publică din 1 februarie
2011, când, în temeiul dispozițiilor art. 57 și art. 58 alin. (3) din
Legea nr. 47/1992, Curtea a dispus amânarea pronunțării pentru
data de 15 februarie 2011, apoi, în temeiul dispozițiilor art. 57 și
art. 58 alin. (1) din Legea nr. 47/1992, pentru data de
24 februarie 2011, respectiv pentru data de 1 martie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 19 februarie 2010, pronunțată în Dosarul
nr. 9.622/176/2009, Tribunalul Alba — Secția civilă a sesizat
Curtea Constituțională cu excepția de neconstituționalitate
a prevederilor art. 10 alin. (1) din Legea nr. 188/2000 privind
executorii judecătorești, excepție ridicată de Societatea
Comercială Tobias Construct — S.R.L. din Alba Iulia într-o cauză
având ca obiect soluționarea recursului declarat împotriva unei
încheieri având ca obiect recuzarea executorului judecătoresc.
În motivarea excepției de neconstituționalitate autorul
acesteia susține, în esență, că prevederile de lege criticate nu
reglementează expres motivele de recuzare a executorilor
judecătorești, dar cuprind în acest sens o normă de trimitere în

conformitate cu care experții judecătorești pot fi recuzați numai
dacă se află în una dintre situațiile prevăzute de art. 27 din Codul
de procedură civilă. De asemenea, autorul apreciază că se
instituie și o inegalitate între pozițiile părților în procedura de
executare, creditorul având posibilitatea de a alege executorul
care să instrumenteze procedura executării titlului executoriu,
în timp ce debitorul nu are această posibilitate.
Tribunalul Alba—Secția civilă opinează că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, cu
modificările și completările ulterioare, care au următorul cuprins:
ăExecutorii judecătorești pot fi recuzați în cazul în care se află în
una dintre situațiile prevăzute la art. 27 pct. 1, 2, 3, 5, 6, 8 și 9
din Codul de procedură civilă.”
În opinia autorului excepției de neconstituționalitate, aceste
texte de lege contravin prevederilor constituționale ale art. 21
privind accesul liber la justiție și dreptul la un proces echitabil și

MONITORUL OFICIAL AL ROMÂNIEI, PARTEA I, Nr. 278/20.IV.2011
art. 53 privitor la restrângerea exercițiului unor drepturi sau al
unor libertăți.
Examinând excepția de neconstituționalitate, Curtea reține
că asupra dispozițiilor de lege criticate s-a pronunțat prin
numeroase decizii, spre exemplu Decizia nr. 1.303 din
14 octombrie 2010, publicată în Monitorul Oficial al României,
Partea I, nr. 727 din 1 noiembrie 2010, sau Decizia nr. 40 din
27 ianuarie 2005, publicată în Monitorul Oficial al României,
Partea I, nr. 165 din 24 februarie 2005, statuând că acestea sunt
constituționale.
Curtea a reținut că enumerarea limitativă a cazurilor în care
executorul judecătoresc poate fi recuzat se circumscrie cazurilor
de recuzare prevăzute de Codul de procedură civilă, cu excepția
unor situații care sunt specifice activității judecătorilor. Astfel,
art. 10 alin. (1) din Legea nr. 188/2000 nu încalcă principiile
constituționale statuate de art. 21 și 53.

13

În ceea ce privește susținerea conform căreia există o
inegalitate între poziția părților, având în vedere că numai
creditorul are posibilitatea de a alege executorul care să
instrumenteze procedura executării titlului executoriu, Curtea a
constatat că și această critică este neîntemeiată, întrucât, în
cadrul procedurii de executare silită, ambele părți beneficiază
de anumite garanții procesuale, precum posibilitatea de a
formula contestație împotriva executării înseși sau împotriva
oricărui act de executare. De altfel, alegerea executorului
judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a adus la îndeplinire obligația
ce îi revine.
Neintervenind elemente noi, de natură a justifica
reconsiderarea jurisprudenței Curții Constituționale, soluțiile și
considerentele deciziilor menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 10 alin. (1) din Legea nr. 188/2000 privind
executorii judecătorești, excepție ridicată de Societatea Comercială ăTobias Construct” — S.R.L. din Alba Iulia în Dosarul
nr. 9.622/176/2009 al Tribunalului Alba — Secția civilă.
Definitivă și general obligatorie.
Pronunțată în ședința publică din data de 1 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aprobarea Deciziei Comisiei fiscale centrale nr. 1/2011
În temeiul prevederilor:
— art. 10 alin. (4) din Hotărârea Guvernului nr. 34/2009 privind organizarea
și funcționarea Ministerului Finanțelor Publice, cu modificările și completările
ulterioare;
— art. 6 din Legea nr. 571/2003 privind Codul fiscal, cu modificările și
completările ulterioare;
— art. 5 alin. (7) din Regulamentul de organizare și funcționare a Comisiei
fiscale centrale, aprobat prin Ordinul ministrului finanțelor publice nr. 1.765/2011
privind constituirea și atribuțiile Comisiei fiscale centrale,
ministrul finanțelor publice emite următorul ordin:
Art. 1. — Se aprobă Decizia Comisiei fiscale centrale nr. 1/2011, prevăzută
în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul finanțelor publice,
Gheorghe Ialomițianu
București, 12 aprilie 2011.
Nr. 1.872.

14

MONITORUL OFICIAL AL ROMÂNIEI, PARTEA I, Nr. 278/20.IV.2011
ANEXĂ

DECIZIA
Comisiei fiscale centrale nr. 1/2011
În interpretarea și aplicarea unitară a art. 137 alin. (1) lit. a) din Legea
nr. 571/2003 privind Codul fiscal, cu modificările și completările ulterioare, și a
pct. 18 alin. (1) din Normele metodologice de aplicare a titlului VI ăTaxa pe valoarea
adăugată”, aprobate prin Hotărârea Guvernului nr. 44/2004 pentru aprobarea
Normelor metodologice de aplicare a Legii nr. 571/2003 privind Codul fiscal, cu
modificările și completările ulterioare, în vigoare până la data de 31 decembrie
2009, nu se cuprind în baza de impozitare a taxei pe valoarea adăugată subvențiile
pentru îmbunătățirea calității și igienei laptelui de vacă, acordate în baza
Ordonanței de urgență a Guvernului nr. 123/2006 pentru aprobarea acordării
sprijinului financiar producătorilor agricoli din sectorul vegetal, zootehnic, al
îmbunătățirilor funciare și al organizării și sistematizării teritoriului, aprobată cu
modificări și completări prin Legea nr. 125/2007, cu modificările și completările
ulterioare, în vigoare până la data de 1 ianuarie 2011, și a Ordinului ministrului
agriculturii, pădurilor și dezvoltării rurale nr. 850/2006 pentru aprobarea normelor
metodologice privind modul de acordare a sprijinului financiar pentru activitățile
din sectorul vegetal, zootehnic, al îmbunătățirilor funciare și al organizării și
sistematizării teritoriului, precum și condițiile de eligibilitate, cu modificările și
completările ulterioare.

MINISTERUL FINANȚELOR PUBLICE

ORDIN
privind aprobarea Deciziei Comisiei fiscale centrale nr. 2/2011
În temeiul prevederilor:
— art. 10 alin. (4) din Hotărârea Guvernului nr. 34/2009 privind organizarea
și funcționarea Ministerului Finanțelor Publice, cu modificările și completările
ulterioare;
— art. 6 din Legea nr. 571/2003 privind Codul fiscal, cu modificările și
completările ulterioare;
— art. 5 alin. (7) din Regulamentul de organizare și funcționare a Comisiei
fiscale centrale, aprobat prin Ordinul ministrului finanțelor publice nr. 1.765/2011
privind constituirea și atribuțiile Comisiei fiscale centrale,
ministrul finanțelor publice emite următorul ordin:
Art. 1. — Se aprobă Decizia Comisiei fiscale centrale nr. 2/2011, prevăzută
în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul finanțelor publice,
Gheorghe Ialomițianu
București, 12 aprilie 2011.
Nr. 1.873.
ANEXĂ

DECIZIA
Comisiei fiscale centrale nr. 2/2011
În interpretarea și aplicarea unitară a art. 137 alin. (1) lit. a) și art. 140 din
Legea nr. 571/2003 privind Codul fiscal, cu modificările și completările ulterioare,
și a pct. 23 alin. (1) și (2) din titlul VI al Normelor metodologice de aplicare a
Codului fiscal, aprobate prin Hotărârea Guvernului nr. 44/2004, cu modificările și
completările ulterioare, pentru livrările taxabile de construcții și de terenuri, taxa pe
valoarea adăugată colectată aferentă se determină în funcție de voința părților
rezultată din contracte sau alte mijloace de probă administrate conform Ordonanței

15

MONITORUL OFICIAL AL ROMÂNIEI, PARTEA I, Nr. 278/20.IV.2011
Guvernului nr. 92/2003 privind Codul de procedură fiscală, republicată, cu
modificările și completările ulterioare, după cum urmează:
a) prin aplicarea cotei de TVA la contravaloarea livrării [conform prevederilor
pct. 23 alin. (1) din Normele metodologice de aplicare a titlului VI ăTaxa pe valoarea
adăugată”, aprobate prin Hotărârea Guvernului nr. 44/2004, cu modificările și
completările ulterioare], în cazul în care rezultă că:
1. părțile au convenit că TVA nu este inclusă în contravaloarea livrării; sau
2. părțile nu au convenit nimic cu privire la TVA;
b) prin aplicarea procedeului sutei mărite [prevăzut la pct. 23 alin. (2) din
Normele metodologice de aplicare a titlului VI ăTaxa pe valoarea adăugată”,
aprobate prin Hotărârea Guvernului nr. 44/2004, cu modificările și completările
ulterioare], în cazul în care rezultă că părțile au convenit că TVA este inclusă în
contravaloarea livrării.

MINISTERUL FINANȚELOR PUBLICE

ORDIN
privind aprobarea Deciziei Comisiei fiscale centrale nr. 3/2011
În temeiul prevederilor:
— art. 10 alin. (4) din Hotărârea Guvernului nr. 34/2009 privind organizarea
și funcționarea Ministerului Finanțelor Publice, cu modificările și completările
ulterioare;
— art. 6 din Legea nr. 571/2003 privind Codul fiscal, cu modificările și
completările ulterioare;
— art. 5 alin. (7) din Regulamentul de organizare și funcționare a Comisiei
fiscale centrale, aprobat prin Ordinul ministrului finanțelor publice nr. 1.765/2011
privind constituirea și atribuțiile Comisiei fiscale centrale,
ministrul finanțelor publice emite următorul ordin:
Art. 1. — Se aprobă Decizia Comisiei fiscale centrale nr. 3/2011, prevăzută
în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul finanțelor publice,
Gheorghe Ialomițianu
București, 12 aprilie 2011.
Nr. 1.874.

ANEXĂ

DECIZIA
Comisiei fiscale centrale nr. 3/2011
În interpretarea și aplicarea unitară a prevederilor art. 201 alin. (1) lit. b) din
Legea nr. 571/2003 privind Codul fiscal, cu modificările și completările ulterioare,
și ale pct. 23 alin. (5) din titlul VII al Normelor metodologice de aplicare a Codului
fiscal, aprobate prin Hotărârea Guvernului nr. 44/2004, cu modificările și
completările ulterioare, în vigoare în perioada 1 ianuarie 2004—17 februarie 2005,
distribuitorul agreat deținător de autorizație de utilizator final livrează în regim de
scutire directă carburant pentru aeronave beneficiarilor care nu dețin autorizație de
utilizator final.

16

MONITORUL OFICIAL AL ROMÂNIEI, PARTEA I, Nr. 278/20.IV.2011
RECTIFICĂRI
La Ordinul ministrului finanțelor publice nr. 1.765/2011 privind constituirea și atribuțiile Comisiei fiscale centrale,
publicat în Monitorul Oficial al României, Partea I, nr. 195 din 21 martie 2011, se face următoarea rectificare (care nu
aparține Redacției ăMonitorul Oficial, Partea I”):
— în anexa nr. 1, la nr. crt. 9, coloana ăFuncția și domeniul”, în loc de: ăDirector al Direcției generale ...” se va
citi: ăDirector general al Direcției generale ...”.

În cuprinsul Regulamentului nr. 4/2011 privind Reglementările contabile conforme cu Directiva a IV-a a
Comunităților Economice Europene aplicabile entităților autorizate, reglementate și supravegheate de Comisia
Națională a Valorilor Mobiliare, aprobat prin Ordinul Comisiei Naționale a Valorilor Mobiliare nr. 13/2011, publicat în
Monitorul Oficial al României, Partea I, nr. 185 bis din 16 martie 2011, se fac următoarele rectificări (care nu aparțin
Redacției ăMonitorul Oficial, Partea I”):
— la cap. IV lit. A și B, în cuprinsul formularului ăBilanț”, la lit. B pct. III, în loc de: ăINVESTIȚII FINANCIARE PE
TERMEN SCURT” se va citi: ăINVESTIȚII PE TERMEN SCURT”, iar la lit. B pct. III.3, în loc de: ăalte investiții financiare
pe termen scurt” se va citi: ăalte investiții pe termen scurt”;
— la cap. IV lit. A, în cuprinsul formularului ăContul de profit și pierdere”, la rândul 40, pct. 12 ăAjustări de valoare
privind imobilizările financiare și investițiile financiare deținute ca active circulante (rd. 41–42)” devine pct. 13, cu
decalarea pozițiilor subsecvente, 13—20 devenind 14—21;
— la cap. IV lit. B, în suita notelor explicative, în loc de: ăALTE INFORMAȚII” se va citi: ăNOTA 10 — ALTE
INFORMAȚII”;
— la cap. IV lit. C, în cuprinsul formularului ăBilanțul ...”, la rândul 09, pct. II și subpct. 1, în loc de: ăInvestiții
financiare pe termen scurt” se va citi: ăInvestiții pe termen scurt”;
— la cap. V, simbol cont 50886, în coloanele ăDenumire cont”, în loc de: ăDobânzi la titluri de stat cotate” se va
citi: ăDobânzi la titluri de stat necotate”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 278/20.IV.2011 conține 16 pagini.

Prețul: 3,20 lei

&JUYDGY|522398]
ISSN 1453—4495

