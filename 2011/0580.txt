Anul 179 (XXIII) — Nr. 580

PARTEA I

Miercuri, 17 august 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 452 din 12 aprilie 2011 referitoare la excepția de
neconstituționalitate a dispozițiilor art. 1 și art. 2 din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................

2–5

Decizia nr. 621 din 12 mai 2011 referitoare la excepția de
neconstituționalitate a prevederilor art. II din
Ordonanța de urgență a Guvernului nr. 184/2002
pentru modificarea și completarea Legii nr. 10/2001
privind regimul juridic al unor imobile preluate în mod
abuziv în perioada 6 martie 1945—22 decembrie
1989, precum și pentru stabilirea unor măsuri pentru
accelerarea aplicării acesteia și a Ordonanței de
urgență a Guvernului nr. 94/2000 privind retrocedarea
unor bunuri imobile care au aparținut cultelor
religioase din România, aprobată cu modificări și
completări prin Legea nr. 501/2002............................

6–7

Decizia nr. 624 din 12 mai 2011 referitoare la excepția de
neconstituționalitate a prevederilor art. III alin. (1) lit. a)
subpunctul (iii) și ale art. III alin. (24) din Legea
nr. 169/1997 pentru modificarea și completarea Legii
fondului funciar nr. 18/1991, astfel cum au fost
modificate și completate prin articolul unic al titlului V
din Legea nr. 247/2005 privind reforma în domeniile
proprietății și justiției, precum și unele măsuri
adiacente....................................................................

8–9

Decizia nr. 672 din 31 mai 2011 referitoare la excepția de
neconstituționalitate a dispozițiilor art. 4 alin. (1) teza
a doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989 ..........................................................................

9–11

Decizia nr. 692 din 31 mai 2011 referitoare la excepția de
neconstituționalitate a prevederilor art. 696 din Codul
civil ............................................................................

11–12

Decizia nr. 712 din 31 mai 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar..........................................................

13–16

2

MONITORUL OFICIAL AL ROMÂNIEI, PARTEA I, Nr. 580/17.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 452
din 12 aprilie 2011

referitoare la excepția de neconstituționalitate a dispozițiilor art. 1 și art. 2
din Ordonanța de urgență a Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi salariale personalului
din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 și art. 2 din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție invocată de
Sindicatul
Pro
A.S.
din
Timișoara
în
Dosarul
nr. 19551.1/325/2008 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de admitere a excepției de neconstituționalitate,
deoarece
prevederile
criticate
conservă
vicii
de
constituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 31 martie 2010, pronunțată în Dosarul
nr. 19551.1/325/2008, Judecătoria Timișoara a sesizat
Curtea Constituțională cu excepția de neconstituționalitate
a dispozițiilor art. 1 și art. 2 din Ordonanța de Urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar, excepție invocată
de Sindicatul Pro A.S. din Timișoara, cu ocazia soluționării unei
cauze civile având ca obiect o contestație la executare.
În motivarea excepției de neconstituționalitate se susțin,
în esență, următoarele:
Niciunul dintre elementele invocate de Guvern în preambulul
Ordonanței de urgență a Guvernului nr. 71/2009, respectiv
ăinfluența substanțială asupra bugetului de stat pe anul 2009”,
ănecesitatea instituirii unor reglementări speciale, cu
aplicabilitate limitată în timp”, ăimposibilitatea menținerii
echilibrelor bugetare”, nu se circumscriu sintagmei de ăsituație
extraordinară”.

Sub un alt aspect, aplicarea Ordonanței de urgență a
Guvernului nr. 71/2009 se extinde, fără nicio justificare legală, și
asupra instituțiilor bugetare care:
— dețin fondurile necesare punerii în executare a hotărârilor
judecătorești (titluri executorii) sau care au prevăzut aceste
fonduri bugetare;
— ar fi putut obține fondurile respective din venituri proprii
(cum este cazul unor consilii locale, consilii județene etc.)
Prin efectul eșalonării, dreptul salariatului asupra unei
creanțe certe lichide și exigibile este privat sau cel puțin
restrâns.
Guvernul a încălcat normele internaționale referitoare la
respectarea bunurilor persoanei, implicit dreptul salarial, privit
ca un bun necorporal, respectiv cu valoare patrimonială, precum
și cele constituționale prevăzute la art. 20 și art. 44 alin. (1) și
alin. (2).
De asemenea, consideră că este încălcat art. 21 alin. (3) din
Constituție, deoarece faza executării unei hotărâri judecătorești
face parte din procesul civil, or nu poate fi considerat proces
echitabil acela în care una dintre cele două faze ale procesului
este împiedicată. În acest sens este și jurisprudența Curții
Europene a Drepturilor Omului, care statuează că dreptul de
acces la justiție vizează și executarea hotărârilor judecătorești.
Legea dispune numai pentru viitor, cu excepția legii penale
sau contravenționale mai favorabile, or, dacă ăs-ar admite
retroactivitatea legii civile/sau administrative, cum este
Ordonanța de urgență a Guvernului nr. 71/2009, ar însemna că
stabilitatea raporturilor juridice consfințite printr-o hotărâre
judecătorească, titlu executoriu prin ea însăși să fie complet
bulversată”.
În opinia autorului excepției de neconstituționalitate, prin
adoptarea Ordonanței de urgență a Guvernului nr. 71/2009 s-a
încălcat ăîn mod vădit” principiul separației și al echilibrului
puterilor, deoarece:
— s-a abuzat de un drept, acela de a edicta o normă juridică
cu putere de lege, intervenind în cadrul unor procese civile în
curs de desfășurare;
— intervenția are semnificația și valoarea schimbării regulilor
jocului, bulversând securitatea raporturilor juridice deja
existente;
— intervenția puterii executive s-a efectuat și în detrimentul
puterii judecătorești, întrucât eșalonarea plăților stabilite prin
hotărâre judecătorească este atributul exclusiv al judecătorului,
prin chiar hotărârea care a dezlegat pricina, anume este un act
de clemență reglementat prin art. 262 și art. 1101 din Codul de
procedură civilă.
Potrivit prevederilor constituționale, statul este obligat să ia
măsuri de dezvoltare economică și de protecție socială de
natură să asigure cetățenilor un nivel de trai decent, or

MONITORUL OFICIAL AL ROMÂNIEI, PARTEA I, Nr. 580/17.VIII.2011
Ordonanța de urgență a Guvernului nr. 71/2009 nu reprezintă o
măsură de natură să ducă la o dezvoltare economică.
Judecătoria Timișoara apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 și art. 2 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009, cu modificările și completările
ulterioare.
Ulterior încheierii de sesizare, art. 1 a fost modificat prin art. I
din Ordonanța de urgență a Guvernului nr. 45/2010 pentru
modificarea art. 1 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 337 din 20 mai 2010.
Dispozițiile criticate au următorul cuprins:
— Art. 1: (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.
(3) Sumele prevăzute la alin. (1) plătite în temeiul prezentei
ordonanțe de urgență se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;

3

c) integral din venituri proprii.”;
— Art. 2: ăPrin ordin al ordonatorilor principali de credite va
fi stabilită procedura de efectuare a plății titlurilor executorii, cu
respectarea termenelor prevăzute la art. 1.”
Autorul excepției de neconstituționalitate susține că textele
de lege criticate sunt contrare prevederilor constituționale ale
art. 1 alin. (4) referitoare la separația și echilibrul puterilor, art. 15
alin. (2) privind neretroactivitatea legii, art. 16 alin. (1) și alin. (2)
privind egalitatea în drepturi, art. 20 referitoare la tratatele
internaționale privind drepturile omului, art. 21 alin. (3) privind
dreptul la un proces echitabil și la soluționarea cauzelor într-un
termen rezonabil, art. 44 alin. (1) și alin. (2) referitoare la dreptul
de proprietate privată, art. 47 alin. (1) referitor la obligația statului
de a lua măsuri de dezvoltare economică și de protecție socială,
de natură să asigure cetățenilor un nivel de trai decent, art. 53
privind restrângerea exercițiului unor drepturi sau al unor libertăți
și art. 115 alin. (4) privind delegarea legislativă, precum și
dispozițiilor art. 6 din Convenția pentru apărarea drepturilor
omului și a libertăților fundamentale și art. 1 din Primul Protocol
Adițional al acestei Convenții.
Examinând excepția de neconstituționalitate, Curtea
constată că asupra dispozițiilor Ordonanței de urgență a
Guvernului nr. 71/2009, cu modificările și completările ulterioare,
prin raportare la critici similare de neconstituționalitate ca și cele
invocate în prezenta cauză, s-a pronunțat prin Decizia nr. 823
din 22 iunie 2010, publicată în Monitorul Oficial al României,
Partea I, nr. 611 din 30 august 2010, Decizia nr. 712 din 25 mai
2010, publicată în Monitorul Oficial al României, Partea I, nr. 416
din 22 iunie 2010, Decizia nr. 713 din 25 mai 2010, publicată în
Monitorul Oficial al României, Partea I, nr. 430 din 28 iunie 2010
și prin Decizia nr. 714 din 25 mai 2010, publicată în Monitorul
Oficial al României, Partea I, nr. 422 din 24 iunie 2010,
respingând excepția de neconstituționalitate.
Cu acele prilejuri, Curtea a reținut — referitor la criticile de
neconstituționalitate extrinsecă — că susținerea potrivit căreia
Ordonanța de urgență a Guvernului nr. 71/2009 încalcă
prevederile art. 115 alin. (4) din Constituție este neîntemeiată.
Curtea, în jurisprudența sa, a statuat în mod constant că
situațiile extraordinare exprimă un grad mare de abatere de la
obișnuit sau comun, aspect întărit și prin adăugarea sintagmei
ăa căror reglementare nu poate fi amânată” (Decizia nr. 255 din
11 mai 2005, publicată în Monitorul Oficial al României, Partea I,
nr. 511 din 16 iunie 2005).
Curtea a mai arătat, prin Decizia nr. 1.008 din 7 iulie 2009,
publicată în Monitorul Oficial al României, Partea I, nr. 507 din
23 iulie 2009, că pentru îndeplinirea cerințelor prevăzute de
art. 115 alin. (4) din Constituție este necesară existența unei
stări de fapt obiective, cuantificabile, independente de voința
Guvernului, care pune în pericol un interes public. Cu privire la
criteriul obiectiv necesar pentru aprecierea situației
extraordinare, Curtea a reținut, cu prilejul pronunțării Deciziei
nr. 255 din 11 mai 2005, că ăinvocarea elementului de
oportunitate, prin definiție de natură subiectivă, căruia i se
conferă o eficiență contributivă determinantă a urgenței, ceea
ce, implicit, îl convertește în situație extraordinară, impune
concluzia că aceasta nu are, în mod necesar și univoc, caracter
obiectiv, ci poate da expresie și unor factori subiectivi, de
oportunitate (...). Întrucât însă asemenea factori nu sunt
cuantificabili, afirmarea existenței situației extraordinare, în
temeiul lor sau prin convertirea lor într-o asemenea situație,
conferă acesteia un caracter arbitrar, de natură să creeze
dificultăți insurmontabile în legitimarea delegării legislative.

4

MONITORUL OFICIAL AL ROMÂNIEI, PARTEA I, Nr. 580/17.VIII.2011

S-ar ajunge, astfel, ca un criteriu de constituționalitate — situația
extraordinară —, a cărui respectare este prin definiție supusă
controlului Curții, să fie, practic, sustras unui atare control, ceea
ce ar fi inadmisibil”. Totodată, cu prilejul pronunțării Deciziei
nr. 421 din 9 mai 2007, publicată în Monitorul Oficial al
României, Partea I, nr. 367 din 30 mai 2007, Curtea
Constituțională a statuat că ăurgența reglementării nu
echivalează cu existența situației extraordinare, reglementarea
operativă putându-se realiza și pe calea procedurii obișnuite de
legiferare”.
Mai mult, Curtea a statuat că nu se constituie într-o situație
extraordinară cazurile ăcu implicații financiare legate de punerea
în executare a hotărârilor judecătorești. Aceste aspecte țin de
oportunitatea adoptării reglementării” (Decizia nr. 104 din
20 ianuarie 2009, publicată în Monitorul Oficial al României,
Partea I, nr. 73 din 6 februarie 2009, și Decizia nr. 784 din
12 mai 2009, publicată în Monitorul Oficial al României, Partea I,
nr. 466 din 7 iulie 2009).
Având în vedere jurisprudența sa cu privire la art. 115 alin. (4)
din Constituție, Curtea a analizat fiecare dintre aceste motive
invocate de Guvern, pentru a stabili dacă implicațiile financiare
legate de punerea în executare a hotărârilor judecătorești, în
situația dată, se circumscriu situației extraordinare sau unor
elemente de oportunitate. O atare analiză este necesară pentru
a stabili dacă un considerent de principiu rezultat din
jurisprudența Curții Constituționale, în speță fiind vorba de
Decizia nr. 104 din 20 ianuarie 2009 și Decizia nr. 784 din 12 mai
2009, este aplicabil fără nicio circumstanțiere sau, din contră, în
funcție de circumstanțele speței să îi poată fi adăugat un corectiv
și să poată fi considerată ca fiind o situație extraordinară.
Astfel, prin Decizia nr. 1.414 din 4 noiembrie 2009, publicată
în Monitorul Oficial al României, Partea I, nr. 796 din
23 noiembrie 2009, Curtea a reținut că situația de criză
financiară mondială ar putea afecta, în lipsa unor măsuri
adecvate, stabilitatea economică a țării și, implicit, securitatea
națională. Aceasta este premisa de la care Curtea urmează să
analizeze relevanța motivelor invocate de Guvern în adoptarea
ordonanței de urgență criticate.
Primul motiv pentru justificarea situației extraordinare este
cel ce vizează dificultățile întâmpinate cu privire la executarea
hotărârilor judecătorești având ca obiect drepturi de natură
salarială stabilite în favoarea personalului din sectorul bugetar.
Un atare motiv privit ut singuli nu justifică existența unei situații
extraordinare, de aceea Curtea va proceda la analizarea și a
următoarelor două motive invocate de Guvern, respectiv
influența negativă pe care executarea titlurilor executorii le-ar
avea asupra bugetului de stat și creșterea deficitului bugetar.
Aceste ultime două motive sunt susținute de faptul că valoarea
titlurilor executorii având ca obiect drepturi de natură salarială
stabilite în favoarea personalului din sectorul bugetar este foarte
mare din moment ce nu este vorba despre titluri executorii
singulare sau care afectează un anume domeniu de activitate,
ci despre o chestiune sistemică, la nivel statal. Nici aceste
motive privite ut singuli nu justifică existența unei situații
extraordinare, însă, privind toate cele 3 motive în mod cumulat
și plecând de la premisa constatată de către Curte prin Decizia
nr. 1.414 din 4 noiembrie 2009, Curtea Constituțională ajunge la
concluzia că, în cauza de față, există un grad mare de abatere
de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002 privind executarea obligațiilor de plată ale instituțiilor

publice, stabilite prin titluri executorii, publicată în Monitorul
Oficial al României, Partea I, nr. 81 din 1 februarie 2002, după
caz, astfel încât consideră că există o situație extraordinară în
sensul art. 115 alin. (4) din Constituție. Prin urmare, Curtea
constată că există o stare de fapt obiectivă, cuantificabilă și
independentă de voința Guvernului, care pune în pericol un
interes public, respectiv stabilitatea economică a statului român.
De asemenea, Curtea a constatat că ordonanța de urgență
a fost adoptată în vederea atenuării efectelor unei stări de criză
economică generalizată. O atare finalitate economică implica,
în mod necesar și neechivoc, o reglementare juridică primară,
rapidă, unitară și energică. În consecință, adoptarea măsurii
criticate reclama, în mod indubitabil, urgență; or, reglementarea
urgentă a situației rezultate în condițiile de criză economică nu
putea fi făcută în mod rapid și rezonabil nici prin asumarea
răspunderii Guvernului în fața Camerei Deputaților și a Senatului
asupra unui proiect de lege și nici prin adoptarea unui proiect
de lege cu procedura de urgență. În aceste condiții, pentru
conservarea stabilității economice a statului, singurul instrument
rămas la îndemâna Guvernului a fost adoptarea unei ordonanțe
de urgență.
Pentru aceste motive, Curtea a constatat că reglementarea
criticată îndeplinește exigențele urgenței prevăzute în art. 115
alin. (4) din Constituție.
În consecință, Curtea a constatat că, în anumite situații
extreme, precum cea de față, implicațiile financiare legate de
punerea în executare a hotărârilor judecătorești se pot constitui
într-o situație extraordinară în sensul art. 115 alin. (4) din
Constituție, în măsura în care asemenea măsuri sunt motivate,
în mod fundamentat, de apărarea stabilității economice a statului
român. O atare situație extraordinară, în mod evident, are un
caracter temporar, regula în această materie fiind executarea
hotărârilor judecătorești în conformitate cu dreptul comun în
materie, respectiv Codul de procedură civilă sau Ordonanța
Guvernului nr. 22/2002, după caz, chiar dacă debitor este statul.
Altfel, Guvernul nu poate uza de reglementarea, în viitor, în mod
nelimitat, a unor proceduri derogatorii de la dreptul comun atunci
când statul este debitor; este sarcina statului să găsească soluții
pentru executarea conformă a hotărârilor judecătorești, potrivit
dreptului comun. În caz contrar, nu ar mai exista o situație
extraordinară în sensul art. 115 alin. (4) din Constituție, ci, mai
degrabă, s-ar pune în evidență elemente de oportunitate
legislativă.
Cu privire la criticile de neconstituționalitate intrinsecă,
Curtea a constatat, prin aceleași decizii, că și acestea sunt
neîntemeiate pentru următoarele motive:
Nu se poate reține existența niciunei discriminări între
debitori, în sensul că statul ca debitor și-ar aroga mai multe
drepturi decât debitorii persoane de drept privat în ceea ce
privește executarea hotărârilor judecătorești.
Curtea Europeană a Drepturilor Omului a statuat că o
deosebire de tratament juridic este discriminatorie atunci când
nu este justificată în mod obiectiv și rezonabil, aceasta
însemnând că nu urmărește un scop legitim sau nu păstrează
un raport rezonabil de proporționalitate între mijloacele folosite
și obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, Marckx împotriva
Belgiei, 1979, Rasmussen împotriva Danemarcei, 1984,
Abdulaziz, Cabales și Balkandali împotriva Regatului Unit, 1985,
Gaygusuz împotriva Austriei, 1996, Larkos împotriva

MONITORUL OFICIAL AL ROMÂNIEI, PARTEA I, Nr. 580/17.VIII.2011
Ciprului, 1999, Bocancea și alții împotriva Moldovei, 2004).
Totodată, în conformitate cu jurisprudența Curții Europene a
Drepturilor Omului, statele beneficiază de o anumită marjă de
apreciere în a decide dacă și în ce măsură diferențele între
diversele situații similare justifică un tratament juridic diferit, iar
scopul acestei marje variază în funcție de anumite circumstanțe,
de domeniu și de context (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, Gaygusuz împotriva
Austriei, 1996, Bocancea și alții împotriva Moldovei, 2004).
Or, în cauza de față, astfel cum s-a arătat și mai sus, măsura
contestată urmărește un scop legitim — asigurarea stabilității
economice a țării — și păstrează un raport rezonabil de
proporționalitate între mijloacele folosite și obiectivul avut în
vedere — executarea eșalonată a hotărârilor judecătorești în
cauză. Astfel, situația particulară ivită și motivată prin existența
unei situații extraordinare este una care reclamă o diferență
evidentă de tratament juridic.
Cu privire la invocarea principiului privind accesul liber la
justiție și la un proces echitabil, Curtea reține că, potrivit
jurisprudenței sale — Decizia nr. 458 din 31 martie 2009,
publicată în Monitorul Oficial al României, Partea I, nr. 256 din
17 aprilie 2009 —, ăprocesul civil parcurge două faze: judecata
și executarea silită, aceasta din urmă intervenind în cazul
hotărârilor susceptibile de a fi puse în executare cu ajutorul forței
de constrângere a statului sau a altor titluri executorii, în măsura
în care debitorul nu își execută de bunăvoie obligația”. Însă, așa
cum s-a arătat și mai sus, actul normativ criticat este o măsură
de natură să întărească finalitatea procesului judiciar, în sensul
că reprezintă un prim pas important al debitorului de a-și
executa creanța. Faptul că acesta își execută creanța într-o
perioadă de 3 ani nu reprezintă o durată excesivă a executării
unei hotărâri judecătorești, datorită caracterului sistemic al
problemelor apărute în legătură cu executarea titlurilor executorii
ale personalului bugetar. De altfel, chiar și Curtea Europeană a
Drepturilor Omului, soluționând cererea nr. 60.858/00 și
pronunțând decizia de admisibilitate din 17 septembrie 2002 în
Cauza Vasyl Petrovych Krapyvnytskiy împotriva Ucrainei, a
apreciat că un termen de 2 ani și 7 luni de executare a unei
hotărâri judecătorești nu este excesiv în condițiile concrete ale
cauzei, respectiv lipsa vădită de fonduri a unității militare

5

debitoare. Totodată, în Cauza Burdov împotriva Rusiei, 2002,
Curtea Europeană a Drepturilor Omului a apreciat că o
autoritate statală nu ar putea să invoce lipsa de lichidități pentru
a justifica refuzul de a executa o condamnare. Or, în cauza de
față, Guvernul român nu numai că nu refuză executarea
hotărârilor judecătorești, ci se obligă la plata eșalonată a
sumelor prevăzute prin acestea. Executarea eșalonată a unor
titluri executorii care au ca obiect drepturi bănești nu este
interzisă în niciun mod de Convenția pentru apărarea drepturilor
omului și a libertăților fundamentale; executarea uno icto
constituie doar o altă modalitate de executare, fără ca acest
lucru să însemne că este singura și unica posibilă modalitate de
executare pe care Guvernul o poate aplica.
În ceea ce privește dreptul de proprietate, Curtea Europeană
a Drepturilor Omului a statuat că despăgubirea recunoscută
printr-o decizie definitivă și executorie constituie un bun în
sensul art. 1 din Protocolul nr. 1 adițional la Convenția pentru
apărarea drepturilor omului și a libertăților fundamentale;
neexecutarea plății într-un termen rezonabil constituie deci o
atingere a dreptului reclamantului la respectarea bunurilor, ca și
faptul că lipsa de lichidități nu poate justifica un asemenea
comportament (Ambruosi împotriva Italiei, 2000, Burdov
împotriva Rusiei, 2002). Guvernul, prin adoptarea ordonanței de
urgență criticate, nu neagă existența și întinderea despăgubirilor
constatate prin hotărâri judecătorești și nu refuză punerea în
aplicare a acestora. Măsura criticată este mai degrabă una de
garantare a dreptului de proprietate asupra bunului dobândit în
sensul Convenției, fiind deci o aplicare a art. 44 alin. (2) din
Constituție, în condițiile unei crize financiare accentuate.
Având în vedere cele de mai sus, Curtea a apreciat că nu
poate fi reținută nici încălcarea dispozițiilor constituționale ale
art. 53 privind restrângerea exercițiului unor drepturi sau al unor
libertăți.
Critica ce privește art. 15 alin. (2) privind neretroactivitatea
este evident neîntemeiată, întrucât textul criticat se aplică pentru
viitor, neexistând, în acest sens, nicio urmă de îndoială.
Având în vedere toate aceste considerente, Curtea constată
că atât soluția, cât și considerentele deciziilor menționate își
păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate dispozițiilor a art. 1 și art. 2 din Ordonanța de urgență a
Guvernului nr. 71/2009 privind plata unor sume prevăzute în titluri executorii având ca obiect acordarea de drepturi salariale
personalului din sectorul bugetar, cu modificările și completările ulterioare, excepție invocată de Sindicatul Pro A.S. cu sediul în
Timișoara în Dosarul nr. 19551.1/325/2008 al Judecătoriei Timișoara.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

6

MONITORUL OFICIAL AL ROMÂNIEI, PARTEA I, Nr. 580/17.VIII.2011
CURTEA CONSTITUȚIONALĂ

D E C I Z I A Nr. 621
din 12 mai 2011

referitoare la excepția de neconstituționalitate a prevederilor art. II din Ordonanța de urgență
a Guvernului nr. 184/2002 pentru modificarea și completarea Legii nr. 10/2001
privind regimul juridic al unor imobile preluate în mod abuziv în perioada
6 martie 1945—22 decembrie 1989, precum și pentru stabilirea unor măsuri pentru accelerarea
aplicării acesteia și a Ordonanței de urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din România, aprobată cu modificări
și completări prin Legea nr. 501/2002
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. II din Ordonanța de urgență a Guvernului
nr. 184/2002 pentru modificarea și completarea Legii nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, precum și pentru
stabilirea unor măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și completări prin
Legea nr. 501/2002, excepție ridicată de Mănăstirea ăSfintei
Cruci” din Oradea în Dosarul nr. 6.344/111/2004 al Curții de Apel
Oradea — Secția civilă mixtă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care arată că prevederile de lege criticate
nu contravin Constituției.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul
nr. 6.344/111/2004, Curtea de Apel Oradea — Secția civilă
mixtă a sesizat Curtea Constituțională cu excepția de
neconstituționalitate a prevederilor art. II din Ordonanța de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de
urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din
România, aprobată cu modificări și completări prin Legea
nr. 501/2002, excepție ridicată de Mănăstirea ăSfintei Cruci” din
Oradea într-o cauză civilă având ca obiect Legea nr. 10/2001.

În motivarea excepției de neconstituționalitate autorul
acesteia susține că art. 44 alin. (2) din Constituție stabilește
regula potrivit căreia toți posibilii titulari ai dreptului de proprietate
privată îl pot dobândi în condiții egale, iar excepția se referă la
cetățenii străini și apatrizii care pot dobândi dreptul de
proprietate privată asupra terenurilor ădoar în anumite condiții”.
Autorul excepției susține că, în principiu, dreptul de folosință
asupra terenului este un drept real, un dezmembrământ al
dreptului de proprietate. Dreptul de folosință special,
reglementat de art. II din Ordonanța de urgență a Guvernului
nr. 184/2002, nu este limitat în timp, față de alte drepturi de
folosință, fiind un veritabil drept de proprietate, chiar grevat de
inexistența dreptului de dispoziție.
Curtea de Apel Oradea — Secția civilă mixtă apreciază că
excepția de neconstituționalitate a prevederilor art. II din
Ordonanța de urgență a Guvernului nr. 184/2002 este
nefondată. În acest sens, arată că art. 44 alin. (2) din Constituție
se referă la dreptul de proprietate, în timp ce prevederile de lege
criticate vizează dreptul de folosință. În ceea ce privește dreptul
de folosință, instanța menționează că acesta este temporar,
durata lui fiind limitată în timp, până la încetarea restricțiilor
obținute de România prin pct. 3 din Anexa VII la Tratatul de
aderare la Uniunea Europeană.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. II din Ordonanța de urgență a Guvernului
nr. 184/2002 pentru modificarea și completarea Legii nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, precum și pentru
stabilirea unor măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și completări prin

MONITORUL OFICIAL AL ROMÂNIEI, PARTEA I, Nr. 580/17.VIII.2011
Legea nr. 501/2002, publicată în Monitorul Oficial al României,
Partea I, nr. 929 din 18 decembrie 2002, aprobată cu modificări
și completări prin Legea nr. 48/2004, publicată în Monitorul
Oficial al României, Partea I, nr. 262 din 25 martie 2004, cu
modificările ulterioare, prevederi care au următorul conținut:
ă(1) Cetățenii străini și apatrizii care au calitatea de persoane
îndreptățite potrivit Legii nr. 10/2001 la restituirea în natură a
unor terenuri, situate în intravilanul localităților, pot opta pentru
dobândirea unui drept de folosință special care conferă titularului
drepturile și obligațiile conferite de lege proprietarului, cu
excepția dreptului de dispoziție.
[alineatul (2) abrogat la 24 decembrie 2006, prin art. I din
Legea nr. 465/2006 pentru modificarea art. II al titlului II din
Ordonanța de urgență a Guvernului nr. 184/2002]
(3) În cazul în care terț dobânditor al dreptului de folosință
este cetățean român sau persoană juridică română, dreptul de
folosință astfel dobândit se convertește în drept de proprietate.
(4) În situația cetățenilor străini și apatrizilor care au dobândit
un drept de folosință special asupra unor terenuri în condițiile
alin. (1), dreptul de folosință astfel dobândit se convertește, la
cerere, în drept de proprietate, după obținerea cetățeniei
române de către persoanele respective.
(5) Dispozițiile alin. (1), (2) și (3) nu se aplică în cazul
persoanelor prevăzute la art. 2 alin. (2) din Legea nr. 10/2001,
cu modificările ulterioare.”
În opinia autorului excepției, prevederile de lege criticate
contravin dispozițiilor constituționale cuprinse în art. 44 alin. (2)
privind dreptul de proprietate privată.
Examinând excepția de neconstituționalitate, Curtea
constată că Legea nr. 312/2005 privind dobândirea dreptului de
proprietate privată asupra terenurilor de către cetățenii străini și
apatrizi, precum și de către persoanele juridice străine, în cap. II,
reglementează modul de dobândire a dreptului de proprietate
asupra terenurilor de către cetățenii statelor membre ale Uniunii
Europene sau ale Spațiului Economic European și persoanele
juridice având naționalitatea acestor state, precum și de către
apatrizii cu domiciliul într-un stat membru sau în România.
Astfel, la art. 3 din acest act normativ se arată că cetățeanul
unui stat membru, apatridul cu domiciliul într-un stat membru
sau în România, precum și persoana juridică constituită în
conformitate cu legislația unui stat membru pot dobândi dreptul

7

de proprietate asupra terenurilor în aceleași condiții cu cele
prevăzute de lege pentru cetățenii români și pentru persoanele
juridice române. Dispozițiile art. 44 alin. (2) teza a doua din
Constituție, deși nu mai prevăd in terminis interdicția dobândirii
dreptului de proprietate asupra terenurilor de către cetățenii
străini și apatrizi, nu o înlătură, ci doar precizează cazurile și
condițiile în care aceștia pot dobândi un asemenea drept,
restrângând astfel sfera de aplicare a acestei incapacități
speciale. Norma constituțională prevede că ăCetățenii străini și
apatrizii pot dobândi dreptul de proprietate privată asupra
terenurilor numai în condițiile rezultate din aderarea României la
Uniunea Europeană și din alte tratate internaționale la care
România este parte, pe bază de reciprocitate, în condițiile
prevăzute prin lege organică, [...]”.
Așa fiind, Legea nr. 312/2005 privind dobândirea dreptului
de proprietate privată asupra terenurilor de către cetățenii străini
și apatrizi, precum și de către persoanele juridice străine
prevede condițiile în care aceștia pot dobândi terenuri în
România.
Textul de lege criticat instituie posibilitatea pentru cetățenii
străini și apatrizii care au calitatea de persoane îndreptățite,
potrivit Legii nr. 10/2001, la restituirea în natură a unor terenuri,
să opteze pentru dobândirea unui drept de folosință special, ce
conferă titularului drepturile și obligațiile conferite de lege
proprietarului, cu excepția dreptului de dispoziție, astfel încât
Curtea apreciază că nu se poate invoca garantarea și ocrotirea
constituțională a dreptului de proprietate, câtă vreme autorul
excepției nu este titular al acestui drept, ce urmează a se naște
ulterior.
De altfel, în jurisprudența sa, instanța de contencios
constituțional a statuat că ăexercitarea unui drept de către
titularul său nu poate avea loc decât într-un anumit cadru, stabilit
de legiuitor, cu respectarea anumitor exigențe, cărora li se
subsumează și instituirea unor termene, după a căror expirare
valorificarea respectivului drept nu mai este posibilă”. În acest
context, Curtea a constatat că, ădeparte de a constitui o negare
a dreptului în sine, asemenea exigențe dau expresie ordinii de
drept, precum și drepturilor sau intereselor legitime ale altor
persoane, cărora statul este ținut să le acorde ocrotire, în egală
măsură”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. II din Ordonanța de urgență a Guvernului
nr. 184/2002 pentru modificarea și completarea Legii nr. 10/2001 privind regimul juridic al unor imobile preluate în mod abuziv în
perioada 6 martie 1945—22 decembrie 1989, precum și pentru stabilirea unor măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind retrocedarea unor bunuri imobile care au aparținut cultelor religioase din
România, aprobată cu modificări și completări prin Legea nr. 501/2002, excepție ridicată de Mănăstirea ăSfintei Cruci” din Oradea
în Dosarul nr. 6.344/111/2004 al Curții de Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

8

MONITORUL OFICIAL AL ROMÂNIEI, PARTEA I, Nr. 580/17.VIII.2011
CURTEA CONSTITUȚIONALĂ

D E C I Z I A Nr. 624
din 12 mai 2011

referitoare la excepția de neconstituționalitate a prevederilor art. III alin. (1) lit. a) subpunctul (iii)
și ale art. III alin. (24) din Legea nr. 169/1997 pentru modificarea și completarea Legii fondului
funciar nr. 18/1991, astfel cum au fost modificate și completate prin articolul unic al titlului V
din Legea nr. 247/2005 privind reforma în domeniile proprietății și justiției, precum
și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. III alin. (1) lit. a) subpunctul (iii) și ale art. III
alin. (24) din Legea nr. 169/1997 pentru modificarea și
completarea Legii fondului funciar nr. 18/1991, astfel cum au
fost modificate și completate prin articolul unic al titlului V din
Legea nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată de
Arpad Mile în Dosarul nr. 4.833/320/2007 al Judecătoriei Târgu
Mureș.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 iunie 2010, pronunțată în Dosarul
nr. 4.833/320/2007, Judecătoria Târgu Mureș a sesizat
Curtea Constituțională cu excepția de neconstituționalitate
a prevederile ăpct. 1 alin. (1) lit. a) subpunctul (iii) și ale
pct. 4 alin. (24) din articolul unic al titlului V din Legea
nr. 247/2005 privind reforma în domeniile proprietății și
justiției, precum și unele măsuri adiacente”, excepție ridicată
de Arpad Mile într-o cauză civilă având ca obiect anularea unui
titlu de proprietate.
În motivarea excepției de neconstituționalitate autorul
acesteia susține că aceste prevederi încalcă dispozițiile
constituționale ale art. 15 alin. (2) referitoare la neretroactivitatea
legii, deoarece legiferează sancțiuni ale actului juridic civil
(respectiv nulitatea acestuia) sau dispoziții de repunere în
situația anterioară a părților, pentru încălcări ale unor prevederi
legale actuale, ce nu erau în vigoare la data când au luat naștere
actele juridice respective.
Judecătoria Târgu Mureș apreciază că excepția de
neconstituționalitate invocată este neîntemeiată. În acest sens,
arată că legiuitorul nu a adus atingere drepturilor câștigate în
mod legal, ci a statuat prin norme imperative că sunt lovite de
nulitate absolută actele de reconstituire și constituire a dreptului
de proprietate emise în condiții ilegale, menționând în mod
expres că acelea emise legal rămân valabile.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie, după
cum reiese din încheierea de sesizare și din notele scrise ale
autorului excepției, prevederile pct. 1 alin. (1) lit. a)
subpunctul (iii) și ale pct. 4 alin. (24) din articolul unic al titlului V
din Legea nr. 247/2005 privind reforma în domeniile proprietății
și justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie 2005.
În realitate însă, din examinarea actului normativ criticat,
obiectul excepției de neconstituționalitate, asupra căruia Curtea
urmează a se pronunța, îl constituie prevederile art. III alin. (1)
lit. a) subpunctul (iii) și art. III alin. (24) din Legea nr. 169/1997
pentru modificarea și completarea Legii fondului funciar
nr. 18/1991, astfel cum au fost modificate și completate prin
articolul unic al titlului V din Legea nr. 247/2005 privind reforma
în domeniile proprietății și justiției, precum și unele măsuri
adiacente, prevederi care au următorul conținut:
— Art. III alin. (1): ăSunt lovite de nulitate absolută, potrivit
dispozițiilor legislației civile, aplicabile la data încheierii actului
juridic, următoarele acte emise cu încălcarea prevederilor Legii
fondului funciar nr. 18/1991, Legii nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, cu modificările și
completările ulterioare și ale prezentei legi:
a) actele de reconstituire sau de constituire a dreptului de
proprietate, în favoarea persoanelor care nu erau îndreptățite,
potrivit legii, la astfel de reconstituiri sau constituiri, cum sunt:
[...]
(iii) actele de reconstituire și constituire a dreptului de
proprietate în favoarea altor persoane asupra terenurilor
proprietarilor care nu au fost înscriși în cooperativa agricolă de
producție, nu au predat terenurile statului sau acestea nu au fost
preluate de stat prin acte translative de proprietate.[...]”;
— Art. III alin. (24): ăÎn cazul unor înstrăinări succesive ale
terenurilor, cel care a vândut terenul pe baza titlului constatat
nul este obligat să remită prețul actualizat fostului proprietar
rămas fără teren.”
În opinia autorului excepției, prevederile de lege criticate
contravin dispozițiilor constituționale ale art. 15 alin. (2), potrivit
cărora ăLegea dispune numai pentru viitor, cu excepția legii
penale sau contravenționale mai favorabile”.

MONITORUL OFICIAL AL ROMÂNIEI, PARTEA I, Nr. 580/17.VIII.2011

9

Examinând excepția de neconstituționalitate, Curtea
În ceea ce privește art. III alin. (24) din Legea nr. 169/1997,
constată că prevederile de lege criticate au mai făcut obiect al Curtea a constatat că acesta nu conține în sine nicio
controlului de constituționalitate, din perspectiva unor critici reglementare cu caracter retroactiv, el fiind aplicabil și litigiilor
similare, în acest sens fiind Decizia nr. 1.563/2010, publicată în în curs de rezolvare ce au ca obiect constatarea nulității actelor
Monitorul Oficial al României, Partea I, nr. 119 din 16 februarie de constituire sau reconstituire a dreptului de proprietate,
2011, Decizia nr. 186/2006, publicată în Monitorul Oficial al încheiate cu încălcarea unor dispoziții legale imperative.
României, Partea I, nr. 335 din 13 aprilie 2006, sau Decizia
De altfel, referindu-se la constituționalitatea titlului V din
nr. 275/2006, publicată în Monitorul Oficial al României, Partea I, Legea nr. 247/2005, prin Decizia nr. 375/2005, publicată în
nr. 339 din 14 aprilie 2006, prin care a statuat că reglementările Monitorul Oficial al României, Partea I, nr. 591 din 8 iulie 2005,
criticate nu conține în sine nicio dispoziție cu caracter retroactiv. Curtea a statuat că aceste dispoziții nu aduc atingere drepturilor
Prin aceste decizii, Curtea a reținut că prevederile art. III din câștigate în temeiul unor acte juridice emise cu respectarea
Legea nr. 169/1997 consacră sancțiunea nulității absolute
condițiilor legale în vigoare la momentul nașterii lor. Efectul
aplicabilă actelor emise cu încălcarea prevederilor Legii fondului
nulității absolute de repunere în situațiile anterioare deschide
funciar nr. 18/1991 și ale Legii nr. 1/2000 pentru reconstituirea
dreptului de proprietate asupra terenurilor agricole și celor posibilitatea celor îndreptățiți să beneficieze de reconstituirea
forestiere, solicitate potrivit prevederilor Legii fondului funciar dreptului de proprietate asupra terenurilor.
De asemenea, Curtea a mai reținut prin aceeași decizie că,
nr. 18/1991 și ale Legii nr. 169/1997, fără a aduce vreo noutate
prin dispozițiile cuprinse în acest capitol, legiuitorul a rămas
din punct de vedere legislativ.
De asemenea, Curtea a constatat că prevederile de lege consecvent politicii de reconstituire a terenurilor pe vechile
criticate precizează o dată în plus sancțiunea nulității actelor amplasamente, cu excepțiile prevăzute de lege.
Soluțiile pronunțate în deciziile menționate, precum și
translative de proprietate încheiate cu încălcarea normelor
legale imperative. Or, cum un act nul nu poate produce efecte, considerentele pe care acestea s-au bazat își mențin
fiind desființat de la data încheierii lui, un asemenea act nu poate valabilitatea și în cauza de față, întrucât nu au fost aduse
să constituie temeiul dobândirii valabile a dreptului de elemente noi, de natură a determina schimbarea jurisprudenței
Curții Constituționale.
proprietate.
Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. III alin. (1) lit. a) subpunctul (iii) și ale art. III
alin. (24) din Legea nr. 169/1997 pentru modificarea și completarea Legii fondului funciar nr. 18/1991, astfel cum au fost modificate
și completate prin articolul unic al titlului V din Legea nr. 247/2005 privind reforma în domeniile proprietății și justiției, precum și unele
măsuri adiacente, excepție ridicată de Arpad Mile în Dosarul nr. 4.833/320/2007 al Judecătoriei Târgu Mureș.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 672*)
din 31 mai 2011

referitoare la excepția de neconstituționalitate a dispozițiilor art. 4 alin. (1) teza a doua și art. 5
alin. (1) lit. a) teza întâi din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 4 alin. (1) și art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice a Județului Vâlcea, în Dosarul
nr. 3.917/90/2009 al Tribunalului Vâlcea — Secția civilă, care

*) A se vedea opinia separată de la Decizia Curții Constituționale nr. 1.461 din 9 noiembrie 2010, publicată în Monitorul Oficial al României, Partea I,
nr. 860 din 22 decembrie 2010.

10

MONITORUL OFICIAL AL ROMÂNIEI, PARTEA I, Nr. 580/17.VIII.2011

formează
obiectul
Dosarului
Curții
Constituționale
nr. 1.659D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune să se facă apelul și în dosarele
nr. 2.177D/2010, nr. 2.178D/2010 și nr. 2.181D/2010 având ca
obiect excepția de neconstituționalitate a dispozițiilor art. 4
alin. (1) și art. 5 din Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
excepție ridicată de același autor în dosarele nr. 495/90/2010,
nr. 1.030/90/2010 și nr. 3.918/90/2009 ale Tribunalului Vâlcea —
Secția civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 2.177D/2010,
nr. 2.178D/2010 și nr. 2.181D/2010 la Dosarul nr. 1.659D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 2.177D/2010,
nr. 2.178D/2010 și nr. 2.181D/2010 la Dosarul nr. 1.659D/2010,
care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca devenită
inadmisibilă.
C U R T E A,

având în vedere actele și lucrările dosarelor, constată
următoarele:
Prin încheierile din 9 februarie 2010, 30 aprilie 2010 și
10 mai 2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. 4 alin. (1) și art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989. Excepția a fost ridicată de
statul român, prin Ministerul Finanțelor Publice — Direcția
Generală a Finanțelor Publice a Județului Vâlcea, în cadrul
soluționării unor acțiuni prin care se solicită plata unor
despăgubiri pentru daunele morale suferite ca urmare a unor
condamnări cu caracter politic și măsuri administrative asimilate
acestora, pronunțate în perioada 6 martie 1945—22 decembrie
1989.
În motivarea excepției de neconstituționalitate se susține,
cu privire la prevederile art. 4 alin. (1) teza a doua din Legea
nr. 221/2009, că, prin textul de lege criticat, ălegiuitorul a extins
în mod abuziv și nelegal exercitarea dreptului de a introduce
acțiune privind condamnările cu caracter politic și măsurile
administrative asimilate acestora, dând mandat oricărei
persoane fizice sau juridice interesate”, precum și parchetului
de pe lângă tribunalul în circumscripția căruia domiciliază
persoana interesată, ceea ce aduce atingere dispozițiilor
constituționale ale art. 51 alin. (1) referitoare la dreptul
cetățenilor de a se adresa autorităților publice prin petiții
formulate numai în numele semnatarilor. Autorul excepției nu
arată în ce constă încălcarea adusă art. 52 alin. (3) din Legea
fundamentală.
În ceea ce privește prevederile art. 5 alin. (1) lit. a) din Legea
nr. 221/2009, se susține că acestea sunt neconstituționale,
deoarece în cuprinsul legii nu se arată modalitatea și sursele de
finanțare a despăgubirilor acordate persoanelor îndreptățite.
Totodată, textul de lege criticat nu îndeplinește cerința
previzibilității și accesibilității legii, ceea ce aduce atingere

prevederilor constituționale ale art. 1 alin. (5) referitoare la
obligația respectării Constituției și a legilor.
Tribunalul Vâlcea — Secția civilă apreciază că excepția de
neconstituționalitate este neîntemeiată, deoarece nestabilirea
sursei de finanțare a drepturilor ce urmează să fie acordate
potrivit Legii nr. 221/2009 nu este de natură a încălca vreo
dispoziție din Constituție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din încheierile de sesizare, îl constituie prevederile art. 4 alin. (1)
și art. 5 din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.
Din motivarea excepției, Curtea constată că, în realitate, sunt
criticate din punct de vedere al constituționalității numai
dispozițiile art. 4 alin. (1) teza a doua și art. 5 alin. (1) lit. a) teza
întâi din Legea nr. 221/2009, texte asupra cărora Curtea, potrivit
jurisprudenței sale, urmează să se pronunțe prin prezenta
decizie. Acestea au următorul cuprins:
— Art. 4 alin. (1) teza a doua din Legea nr. 221/2009: ă[...]
Cererea poate fi introdusă și după decesul persoanei, de orice
persoană fizică sau juridică interesată ori, din oficiu, de parchetul
de pe lângă tribunalul în circumscripția căruia domiciliază
persoana interesată.”;
— Art. 5 alin. (1) lit. a) teza întâi din Legea nr. 221/2009:
ăOrice persoană care a suferit condamnări cu caracter politic în
perioada 6 martie 1945—22 decembrie 1989 sau care a făcut
obiectul unor măsuri administrative cu caracter politic, precum
și, după decesul acestei persoane, soțul sau descendenții
acesteia până la gradul al II-lea inclusiv pot solicita instanței
prevăzute la art. 4 alin. (4), în termen de 3 ani de la data intrării
în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la: [...].”
Autorul excepției consideră că prevederile art. 4 alin. (1) teza
a doua din Legea nr. 221/2009 încalcă dispozițiile constituționale
ale art. 51 alin. (1) referitor la dreptul cetățenilor de a se adresa
autorităților publice prin petiții formulate numai în numele
semnatarilor și art. 52 alin. (3) privind obligația statului de a
răspunde patrimonial pentru prejudiciile cauzate prin erorile
judiciare. Totodată, se susține că dispozițiile art. 5 alin. (1) lit. a)
teza întâi din Legea nr. 221/2009 contravin art. 1 alin. (5)
referitor la obligația respectării Constituției și a legilor, art. 74
alin. (3) privind exercitarea inițiativei legislative de către Guvern
și art. 138 alin. (5) potrivit căruia ăNicio cheltuială bugetară nu
poate fi aprobată fără stabilirea sursei de finanțare” din Legea
fundamentală.

MONITORUL OFICIAL AL ROMÂNIEI, PARTEA I, Nr. 580/17.VIII.2011
Examinând excepția de neconstituționalitate, Curtea reține
următoarele:
1. Cu privire la critica referitoare la încălcarea prin dispozițiile
art. 4 alin. (1) teza a doua din Legea nr. 221/2009 a prevederilor
art. 51 alin. (1) din Constituție privind dreptul de petiționare,
Curtea observă că aceasta nu poate fi reținută. Astfel, sesizarea
instanțelor judecătorești potrivit art. 4 alin. (1) teza a doua din
Legea nr. 221/2009 de orice persoană fizică sau juridică
interesată ori, din oficiu, de parchetul de pe lângă tribunalul în
circumscripția căruia domiciliază persoana interesată, după
decesul persoanei, în scopul obținerii unor despăgubiri pentru
prejudiciul moral suferit prin condamnare nu reprezintă un
aspect al dreptului de petiționare. Aceasta, deoarece dreptul de
petiționare se concretizează în cereri, reclamații, sesizări și
propuneri în legătură cu rezolvarea unor probleme personale
sau de grup ce nu presupun calea justiției, la care autoritățile
publice au obligația de a răspunde în termenele și condițiile
stabilite potrivit legii, în timp ce cererile de chemare în judecată,
care declanșează procesul civil, se rezolvă după reguli specifice,
proprii activității de judecată. Prin urmare, prevederile art. 51
alin. (1) din Legea fundamentală nu au incidență în cauză.
În acest sens, Curtea a statuat, spre exemplu, prin deciziile
nr. 175 din 15 aprilie 2004, publicată în Monitorul Oficial al
României, Partea I, nr. 440 din 17 mai 2004, nr. 453 din
20 septembrie 2005, publicată în Monitorul Oficial al României,
Partea I, nr. 943 din 21 octombrie 2005 și nr. 389 din 24 martie
2011, publicată în Monitorul Oficial al României, Partea I, nr. 471
din 5 iulie 2011.

11

În ceea ce privește critica referitoare la încălcarea prin
dispozițiile art. 4 alin. (1) teza a doua din Legea nr. 221/2009 a
dispozițiilor constituționale ale art. 52 alin. (3) privind
răspunderea patrimonială a statului pentru prejudiciile cauzate
prin erorile judiciare, Curtea observă că aceasta nu este
motivată, așa încât nu sunt respectate exigențele art. 10 alin. (2)
din Legea nr. 47/1992 potrivit cărora ăSesizările trebuie făcute în
formă scrisă și motivate”. Curtea reține că simpla indicare a
textului constituțional pretins încălcat, fără a arăta motivele pe
care se întemeiază excepția, nu echivalează cu o veritabilă
critică de neconstituționalitate.
2. Referitor la excepția de neconstituționalitate a dispozițiilor
art. 5 alin. (1) lit. a) teza întâi din Legea nr. 221/2009, Curtea
observă că, ulterior sesizării sale prin încheierile menționate,
prin deciziile nr. 1.358 din 21 octombrie 2010 și nr. 1.360 din
21 octombrie 2010, publicate în Monitorul Oficial al României,
Partea I, nr. 761 din 15 noiembrie 2010, a admis excepția de
neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009, constatând că acestea sunt
neconstituționale.
Or, potrivit art. 29 alin. (3) din Legea nr. 47/1992, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi în privința dispozițiilor art. 5 alin. (1) lit. a) teza întâi din
Legea nr. 221/2009,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice a Județului Vâlcea, în dosarele nr. 3.917/90/2009, nr. 495/90/2010, nr. 1.030/90/2010 și nr. 3.918/90/2009 ale Tribunalului
Vâlcea — Secția civilă.
2. Respinge, ca devenită inadmisibilă, excepția de neconstituționalitate a dispozițiilor art. 5 alin. (1) lit. a) teza întâi din
Legea nr. 221/2009, excepție ridicată de același autor în dosare ale aceleiași instanțe.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 692
din 31 mai 2011

referitoare la excepția de neconstituționalitate a prevederilor art. 696 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Ingrid Alina Tudora

— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.

12

MONITORUL OFICIAL AL ROMÂNIEI, PARTEA I, Nr. 580/17.VIII.2011

Pe rol se află soluționarea excepției de neconstituționalitate
a prevederilor art. 696 din Codul civil, excepție ridicată de
Harasim Janil în Dosarul nr. 3.300/109/2008 al Tribunalului
Argeș — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Primăria Municipiului Pitești a depus la dosar note scrise prin
care solicită respingerea excepției de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
În acest sens, arată că aspectele invocate de autorul
excepției
nu
reprezintă
o
veritabilă
critică
de
neconstituționalitate, ci privesc probleme de interpretare și
aplicare a reglementării criticate în cauza dedusă judecății.
C U R T E A,

având în vedere actele și lucrările dosarului, constată
următoarele:
Prin Încheierea din 6 iulie 2010, pronunțată în Dosarul
nr. 3.300/109/2008, Tribunalul Argeș — Secția civilă a sesizat
Curtea Constituțională cu excepția de neconstituționalitate
a prevederilor art. 696 din Codul civil, excepție ridicată de
Harasim Janil într-o cauză având ca obiect Legea nr. 10/2001.
În motivarea excepției de neconstituționalitate autorul
acesteia susține că prevederile art. 696 din Codul civil ăar trebui
interpretate, în contextul actual, în funcție de rațiunea și scopul
legilor speciale de reparație, dat fiind că raționamentul pentru
care nu s-a acceptat succesiunea în termenul prevăzut de
dispozițiile art. 700 din Codul civil și implicit renunțarea la
succesiune, înainte de intrarea în vigoare a legii de reparație
pentru care se solicita fie reconstituirea, fie plata unor
despăgubiri, a fost acela, unanim admis în doctrină, referitor la
faptul că moștenirea nu era atractivă deoarece bunul nu se afla
în patrimoniul defunctului”.
Tribunalul Argeș — Secția civilă apreciază că excepția de
neconstituționalitate este neîntemeiată, dat fiind că textul legal
criticat nu conține reglementări care să contravină principiilor
constituționale privind garantarea și ocrotirea proprietății private
în mod egal, indiferent de titular.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile

procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 696 din Codul civil, care au următorul conținut:
ăEredele ce renunță este considerat că n-a fost niciodată erede.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 11
alin. (2) privind dreptul internațional și dreptul intern, ale art. 20
alin. (1) referitoare la tratatele internaționale privind drepturile
omului și ale art. 44 alin. (2) și (3) privind garantarea și ocrotirea
dreptului de proprietate privată, precum și celor ale art. 1 intitulat
ăProtecția proprietății” din Primul Protocol adițional la Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că autorul acesteia susține că eredele renunțător nu
poate beneficia de repunerea în termenul de acceptare a
succesiunii, de reconstituire a dreptului de proprietate,
deoarece, conform art. 696 din Codul civil, acesta devine
persoană străină de moștenirea fostului proprietar. În acest
context, precizează că art. 4 alin. (3) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, prevede
posibilitatea ca succesibilii care, după data de 6 martie 1945,
nu au acceptat moștenirea sunt repuși de drept în termenul de
acceptare a succesiunii pentru bunurile ce fac obiectul prezentei
legi. Cererea de restituire are valoare de acceptare a succesiunii
pentru bunurile a căror restituire se solicită în temeiul prezentei
legi.
Prin Decizia nr. XI din 5 februarie 2007, publicată în Monitorul
Oficial al României, Partea I, nr. 733 din 30 octombrie 2007,
pronunțată ca urmare a soluționării unui recurs în interesul legii,
Înalta Curte de Casație și Justiție a statuat că beneficiază de
dreptul de moștenire a proprietății, în temeiul art. 13 alin. (2) din
Legea fondului funciar nr. 18/1991, în sensul repunerii în
termenul de acceptare a succesiunii, numai moștenitorii care nu
au acceptat-o în termenul prevăzut de lege, iar nu și cei care au
renunțat la succesiune.
În motivarea excepției de neconstituționalitate, autorul
acesteia susține că instanțele judecătorești aplică această
decizie și asupra prevederilor art. 4 alin. (3) din Legea
nr. 10/2001, chiar dacă aceasta se referă doar la terenurile ce
constituie obiectul Legii fondului funciar nr. 18/1991.
În aceste condiții, Curtea constată că autorul excepției nu
formulează o veritabilă critică de neconstituționalitate, ci este
nemulțumit de modul de interpretare și aplicare a reglementării
criticate în cauza concretă dedusă judecății, aspect ce
excedează atribuțiilor Curții Constituționale, fiind de competența
de soluționare a instanțelor judecătorești.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 696 din Codul civil, excepție ridicată de
Harasim Janil în Dosarul nr. 3.300/109/2008 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 580/17.VIII.2011

13

CURTEA CONSTITUȚIONALĂ

D E C I Z I A Nr. 712
din 31 mai 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea
de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, excepție ridicată de Claudiu Șianțiu în Dosarul
nr. 2.267/55/2010 al Tribunalului Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 3.795D/2010 și nr. 3.907D/2010, având ca obiect excepția
de neconstituționalitate a dispozițiilor Ordonanței de urgență a
Guvernului nr. 71/2009, excepție ridicată de Confederația
Națională Sindicală ăCartel ALFA” în Dosarul nr. 9.867/2/2009
al Curții de Apel București — Secția a VIII-a de contencios
administrativ și fiscal și de Violeta Gurzu, Rodica Jercan,
Gheorghe Mihai, Ioana-Adina Năstase, Liliana Constantinescu,
Violeta Moise, Florica Oprea, Liliana Tudor, Adrian Dicu, Felicia
Claudia Stanciu și alții în Dosarul nr. 7.507/2/2009 al Curții de
Apel București — Secția a VIII-a de contencios administrativ și
fiscal.
La apelul nominal răspunde, în Dosarul nr. 3.907D/2010,
pentru Parchetul de pe lângă Înalta Curte de Casație și Justiție,
doamna Elena Blebea, consilier juridic cu delegație depusă la
dosar. Se constată lipsa celorlalte părți, față de care procedura
de citare a fost legal îndeplinită.
Curtea, având în vedere identitatea de obiect al excepțiilor de
neconstituționalitate ridicate în dosarele sus menționate, din
oficiu, pune în discuție conexarea dosarelor nr. 3.795D/2010 și
nr. 3.907D/2010 la Dosarul nr. 3.791D/2010.
Reprezentantul Parchetului de pe lângă Înalta Curte de
Casație și Justiție, doamna Elena Blebea, și reprezentantul
Ministerului Public arată că sunt de acord cu măsura conexării
dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 3.795D/2010 și
nr. 3.907D/2010 la Dosarul nr. 3.791D/2010, care este primul
înregistrat.
Cauza fiind în stare de judecată, președintele acordă
cuvântul doamnei Elena Blebea, consilier juridic în cadrul
Parchetului de pe lângă Înalta Curte de Casație și Justiție, care
solicită respingerea excepției de neconstituționalitate, susținând
că instituirea anumitor condiții pentru valorificarea unor drepturi
de natură salarială este de competența legiuitorului, care prin
reglementarea măsurilor prevăzute în Ordonanța de urgență a
Guvernului nr. 71/2009 nu afectează în niciun fel drepturile
părților.

Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând în acest sens
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 1 septembrie 2010, 12 mai 2010 și
10 martie 2010, pronunțate în dosarele nr. 2.267/55/2010,
nr. 9.867/2/2009 și nr. 7.507/2/2009, Tribunalul Arad — Secția
civilă și Curtea de Apel București — Secția a VIII-a de
contencios administrativ și fiscal au sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având
ca obiect acordarea de drepturi salariale personalului din
sectorul bugetar, excepție ridicată de Claudiu Șianțiu în
Dosarul nr. 2.267/55/2010 al Tribunalului Arad — Secția civilă,
de Confederația Națională Sindicală ăCartel ALFA” în Dosarul
nr. 9.867/2/2009 al Curții de Apel București — Secția a VIII-a de
contencios administrativ și fiscal și de Violeta Gurzu, Rodica
Jercan, Gheorghe Mihai, Ioana-Adina Năstase, Liliana
Constantinescu, Violeta Moise, Florica Oprea, Liliana Tudor,
Adrian Dicu, Felicia Claudia Stanciu și alții în Dosarul
nr. 7.507/2/2009 al Curții de Apel București — Secția a VIII-a de
contencios administrativ și fiscal, în cauze având ca obiect
acordarea de drepturi salariale.
În motivarea excepției de neconstituționalitate se arată
că textele criticate încalcă dispozițiile constituționale ale art. 1
alin. (1)—(5) referitoare la statul român, ale art. 11 — Dreptul
internațional și dreptul intern, ale art. 16 alin. (1) privind
egalitatea în drepturi, ale art. 20 — Tratatele internaționale
privind drepturile omului. ale art. 21 — Accesul liber la justiție,
ale art. 44 — Dreptul de proprietate privată și ale art. 53 —
Restrângerea exercițiului unor drepturi sau al unor libertăți, ale
art. 115 alin. (4) referitoare la delegarea legislativă, precum și
prevederile art. 6 din Convenția pentru apărarea drepturilor
omului și a libertăților fundamentale și ale art. 1 din Primul
Protocol adițional la Convenție.
Cu privire la pretinsa încălcare a dispozițiilor constituționale
ale art. 1 alin. (4), se susține că prevederile Ordonanței de
urgență a Guvernului nr. 71/2009 creează un sistem paralel de
executare a hotărârilor judecătorești, domeniu ce aparține
competenței exclusive a instanțelor, motiv pentru care se
produce o imixiune a puterii executive în atribuțiile puterii
judecătorești, de natură a încălca principiul constituțional al
separației puterilor în stat.
Referitor la pretinsa încălcare a dispozițiilor art. 21 din
Constituție, se arată că statul este obligat să asigure
respectarea hotărârilor judecătorești, iar amânarea punerii în
executare într-un termen rezonabil a titlurilor executorii pe care
le deține este de natură a încălca atât prevederile constituționale
referitoare la liberul acces la justiție, cât și art. 6 din Convenția
pentru apărarea drepturilor omului și a libertăților fundamentale
și art. 1 din Primul Protocol adițional la Convenție. Sunt invocate,
în acest sens, hotărârile din 19 iunie 2001 și 1 decembrie 2005,
pronunțate de Curtea Europeană a Drepturilor Omului în Cauza
Zwierzynski împotriva Poloniei și Cauza Păduraru împotriva
României.

14

MONITORUL OFICIAL AL ROMÂNIEI, PARTEA I, Nr. 580/17.VIII.2011

Se susține, totodată, că autoritățile publice, chiar dacă dispun
de o anumită marjă în aprecierea existenței unei probleme de
interes public ce justifică anumite măsuri în alegerea politicilor
economice și sociale, atunci când se află în joc o chestiune de
interes general, trebuie să reacționeze în timp util, într-o manieră
corectă și cu cea mai mare coerență. Este invocată în acest
sens hotărârea din 11 ianuarie 2005 pronunțată în Cauza
Blucher împotriva Republicii Cehe.
De asemenea, se apreciază că dispozițiile Ordonanței de
urgență a Guvernului nr. 71/2009 nu asigură un echilibru just
între interesul public avut în vedere de legiuitor și imperativele
protejării dreptului celui interesat la respectarea bunurilor sale,
drept afirmat prin Convenția pentru apărarea drepturilor omului
și a libertăților fundamentale, motiv pentru care sunt încălcate și
prevederile art. 53 din Constituție, și invocă în acest sens
hotărârea pronunțată în Cauza Păduraru împotriva României.
În Dosarul nr. 3.907D/2010 se mai arată că textele criticate
încalcă și prevederile constituționale ale art. 1 alin. (3) și (5)
referitoare la statul român și se susține că adoptarea Ordonanței
de urgență a Guvernului nr. 71/2009 reprezintă un abuz de drept
săvârșit de puterea executivă, prin legiferarea unei proceduri
speciale de executare și prin refuzul de a executa de bunăvoie
hotărârile judecătorești rămase definitive, potrivit art. 3711 din
Codul de procedură civilă.
În dosarele nr. 3.795D/2010 și nr. 3.907D/2010 se susține
încălcarea prin dispozițiile criticate a prevederilor art. 16 din
Constituție și se arată că dispozițiile Ordonanței de urgență a
Guvernului nr. 71/2009 creează discriminare între creditorii
drepturilor de natură salarială constatate prin hotărâri
judecătorești devenite executorii înaintea datei de 31 decembrie
2009 și creditorii ale căror titluri executorii au fost obținute după
această dată.
În dosarele nr. 3.791D/2010 și nr. 3.907D/72010se susține
că textele criticate contravin dispozițiilor constituționale ale
art. 44 și, totodată, prevederilor art. 1 din Primul Protocol
adițional la Convenția pentru apărarea drepturilor omului și a
libertăților fundamentale, arătându-se că acestea creează o
situație de inegalitate între instituțiile statului și particulari în ceea
ce privește regimul executării silite a obligațiilor bănești.
În Dosarul nr. 3.795D/2010 se mai susține că Ordonanța de
urgență a Guvernului nr. 71/2009 a fost emisă cu încălcarea
dispozițiilor constituționale ale art. 115 alin. (4), întrucât nu a fost
motivată de existența unei situații extraordinare a cărei
reglementare nu putea fi amânată, ci de situații de natură
financiară ce vizează executarea hotărârilor judecătorești,
aspecte care țin de oportunitatea reglementării și care nu pot fi
soluționate prin modificare actelor normative din materia
executării hotărârilor judecătorești.
Tribunalul Arad — Secția civilă, în Dosarul
nr. 3.791D/2010, apreciază că prevederile Ordonanței de
urgență a Guvernului nr. 71/2009 încalcă dispozițiile art. 11,
art. 20, 21, 44 și 53 din Constituție, deoarece suspendarea
executării hotărârilor judecătorești având ca obiect acordarea
unor drepturi de natură salarială stabilite în favoarea
personalului din sectorul bugetar reprezintă o imixiune a
Guvernului în sfera atribuțiilor puterii judecătorești, aceasta din
urmă fiind singura care are competența să suspende executarea
hotărârilor judecătorești, potrivit art. 403 alin. 1 din Codul de
procedură civilă.
Instanța susține, de asemenea, că dispozițiile criticate
împiedică valorificarea drepturilor de natură salarială
recunoscute prin hotărâri judecătorești de către creditori, fapt ce
constituie o încălcare a dreptului la un proces echitabil.
Curtea de Apel București — Secția a VIII-a de contencios
administrativ și fiscal, în Dosarul nr. 3.759D/2010, contrar
prevederilor art. 29 alin. (4) din Legea nr. 47/1992, nu și-a
exprimat opinia cu privire la excepția de neconstituționalitate
invocată.
Curtea de Apel București — Secția a VIII-a de contencios
administrativ și fiscal, în Dosarul nr. 3.907D/2010, apreciază

excepția ridicată de reclamanți ca fiind neîntemeiată, arătând că
Ordonanța de urgență a Guvernului nr. 71/2009 realizează o
eșalonare, cu termene precise, a sumelor aferente titlurilor
executorii având ca obiect acordarea de drepturi de natură
salarială stabilite în favoarea personalului din sectorul bugetar,
devenite executorii înaintea datei de 31 decembrie 2009,
demers ce nu constituie o imixiune a puterii executive în
atributele puterii judecătorești, ci doar o amânare a unor plăți,
determinată de situația economică existentă.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul, în dosarele nr. 3.791D/2010 și nr. 3.795D/2010,
arată că dispozițiile Ordonanței de urgență a Guvernului
nr. 71/2009 nu contravin prevederilor constituționale invocate de
autorii excepțiilor și face trimitere în acest sens la Decizia nr. 188
din 2 martie 2010, Decizia nr. 823 din 22 iunie 2010 și Decizia
nr. 713 din 25 mai 2010. În Dosarul nr. 3.907D/2010, Guvernul
nu a comunicat punctul său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, publicată în Monitorul Oficial al României, Partea I,
nr. 416 din 18 iunie 2009.
În opinia autorilor excepției textele criticate încalcă
prevederile constituționale ale art. 1 alin. (1)—(5) referitoare la
statul român, ale art. 11 — Dreptul internațional și dreptul intern,
ale art. 16 alin. (1) privind egalitatea în drepturi, ale art. 20 —
Tratatele internaționale privind drepturile omului, ale art. 21 —
Accesul liber la justiție, ale art. 44 — Dreptul de proprietate
privată și ale art. 53 — Restrângerea exercițiului unor drepturi
sau al unor libertăți, ale art. 115 alin. (4) referitoare la delegarea
legislativă, precum și art. 6 din Convenția pentru apărarea
drepturilor omului și a libertăților fundamentale și art. 1 din
Primul Protocol adițional la Convenție.
Examinând excepția de neconstituționalitate, Curtea
constată următoarele:
I. Susținerea potrivit căreia Ordonanța de urgență a
Guvernului nr. 71/2009 încalcă prevederile art. 115 alin. (4) din
Constituție este neîntemeiată. Curtea, prin Decizia nr. 1.414 din
4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009, a reținut că situația de
criză financiară mondială ar putea afecta, în lipsa unor măsuri
adecvate, stabilitatea economică a țării și, implicit, securitatea
națională. Aceasta este premisa de la care Curtea a analizat prin
Decizia nr. 188 din 2 martie 2010, publicată în Monitorul Oficial
al României, Partea I, nr. 237 din 14 aprilie 2010, relevanța
motivelor invocate de Guvern în adoptarea ordonanței de
urgență criticate.
Primul motiv pentru justificarea situației extraordinare este
cel ce vizează dificultățile întâmpinate cu privire la executarea
hotărârilor judecătorești având ca obiect drepturi de natură
salarială stabilite în favoarea personalului din sectorul bugetar.

MONITORUL OFICIAL AL ROMÂNIEI, PARTEA I, Nr. 580/17.VIII.2011
Un atare motiv privit ut singuli nu justifica existența unei situații
extraordinare, de aceea Curtea a procedat la analizarea și a
următoarelor două motive invocate de Guvern, respectiv
influența negativă pe care executarea titlurilor executorii ar
avea-o asupra bugetului de stat și creșterea deficitului bugetar.
Aceste ultime două motive sunt susținute de faptul că valoarea
titlurilor executorii având ca obiect drepturi de natură salarială
stabilite în favoarea personalului din sectorul bugetar este foarte
mare din moment ce nu este vorba despre titluri executorii
singulare sau care afectează un anume domeniu de activitate,
ci despre o chestiune sistemică, la nivel statal. Nici aceste
motive privite ut singuli nu justificau existența unei situații
extraordinare, însă, privind toate cele trei motive în mod cumulat
și plecând de la premisa constatată de către Curte prin Decizia
nr. 1.414 din 4 noiembrie 2009, Curtea Constituțională a ajuns
la concluzia că, în cauza de față, există un grad mare de abatere
de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002 privind executarea obligațiilor de plată ale instituțiilor
publice, stabilite prin titluri executorii, publicată în Monitorul
Oficial al României, Partea I, nr. 81 din 1 februarie 2002, după
caz, astfel încât a considerat că există o situație extraordinară în
sensul art. 115 alin. (4) din Constituție. Prin urmare, Curtea a
constatat că există o stare de fapt obiectivă, cuantificabilă și
independentă de voința Guvernului care pune în pericol un
interes public, respectiv stabilitatea economică a statului român.
De asemenea, Curtea a arătat că ordonanța de urgență a
fost adoptată în vederea atenuării efectelor unei stări de criză
economică generalizată. O atare finalitate economică implica,
în mod necesar și neechivoc, o reglementare juridică primară,
rapidă, unitară și energică. În consecință, adoptarea măsurii
criticate reclama, în mod indubitabil, urgență; or, reglementarea
urgentă a situației rezultate în condițiile de criză economică nu
putea fi făcută în mod rapid și rezonabil nici prin asumarea
răspunderii Guvernului în fața Camerei Deputaților și a Senatului
asupra unui proiect de lege și nici prin adoptarea unui proiect
de lege cu procedura de urgență. În aceste condiții, pentru
conservarea stabilității economice a statului, singurul instrument
rămas la îndemâna Guvernului a fost adoptarea unei ordonanțe
de urgență.
Pentru aceste motive, Curtea a constatat că reglementarea
criticată îndeplinește exigențele urgenței prevăzute în art. 115
alin. (4) din Constituție.
În consecință, Curtea a stabilit că, în anumite situații extreme,
precum în cea de față, implicațiile financiare legate de punerea
în executare a hotărârilor judecătorești se pot constitui într-o
situație extraordinară în sensul art. 115 alin. (4) din Constituție,
în măsura în care asemenea măsuri sunt motivate, în mod
fundamentat, de apărarea stabilității economice a statului
român. O atare situație extraordinară, în mod evident, are un
caracter temporar, regula în această materie fiind executarea
hotărârilor judecătorești în conformitate cu dreptul comun în
materie, respectiv Codul de procedură civilă sau Ordonanța
Guvernului nr. 22/2002, după caz, chiar dacă debitor este statul.
Altfel, Guvernul nu poate uza de reglementarea, în viitor, în mod
nelimitat, a unor proceduri derogatorii de la dreptul comun atunci
când statul este debitor; este sarcina statului să găsească soluții
pentru executarea conformă a hotărârilor judecătorești, potrivit
dreptului comun. În caz contrar, nu ar mai exista o situație
extraordinară în sensul art. 115 alin. (4) din Constituție, ci, mai
degrabă, s-ar pune în evidență elemente de oportunitate
legislativă.
Întrucât nu au intervenit elemente noi, de natură să
determine schimbarea jurisprudenței Curții Constituționale, atât
soluția, cât și considerentele deciziei menționate își păstrează
valabilitatea și în cauza de față.
II. Cu privire la criticile de neconstituționalitate intrinsecă,
Curtea constată că și acestea sunt neîntemeiate pentru motivele
reținute în Decizia nr. 188 din 2 martie 2010, publicată în

15

Monitorul Oficial al României, Partea I, nr. 237 din 14 aprilie
2010, Decizia nr. 190 din 2 martie 2010, publicată în Monitorul
Oficial al României, Partea I, nr. 224 din 9 aprilie 2010, și Decizia
nr. 784 din 12 mai 2009, publicată în Monitorul Oficial al
României, Partea I, nr. 466 din 7 iulie 2009, ce vor fi expuse mai
jos:
Pretinsa încălcare a prevederilor constituționale ale art. 1
alin. (4) privind principiul separației și echilibrului puterilor în stat
nu poate fi reținută din moment ce Guvernul nu refuză aplicarea
hotărârilor judecătorești, ci, din contră, le recunoaște și își ia
angajamentul ferm de a le executa întocmai potrivit criteriilor
rezonabile și obiective stabilite în actul normativ contestat. Prin
urmare, Curtea constată că ordonanța de urgență nu este o
măsură prin care se interzice nici măcar temporar executarea
unei hotărâri judecătorești și, în consecință, nu reprezintă o
imixtiune a puterii legislative în procesul de realizare a justiției.
Nu se poate reține existența niciunei discriminări între
debitori, în sensul că statul ca debitor și-ar aroga mai multe
drepturi decât debitorii persoane de drept privat în ceea ce
privește executarea hotărârilor judecătorești.
Curtea Europeană a Drepturilor Omului a statuat că o
deosebire de tratament juridic este discriminatorie atunci când
nu este justificată în mod obiectiv și rezonabil, aceasta
însemnând că nu urmărește un scop legitim sau nu păstrează
un raport rezonabil de proporționalitate între mijloacele folosite
și obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, paragraful 10, Marckx
împotriva Belgiei, 1979, paragraful 33, Rasmussen împotriva
Danemarcei, 1984, paragrafele 35, 38, 40, Abdulaziz, Cabales
și Balkandali împotriva Regatului Unit, 1985, paragraful 72,
Gaygusuz împotriva Austriei, 1996, paragraful 42, Larkos
împotriva Ciprului, 1999, paragraful 29, Bocancea și alții
împotriva Moldovei, 2004, paragraful 24). Totodată, în
conformitate cu jurisprudența Curții Europene a Drepturilor
Omului, statele beneficiază de o anumită marjă de apreciere în
a decide dacă și în ce măsură diferențele între diversele situații
similare justifică un tratament juridic diferit, iar scopul acestei
marje variază în funcție de anumite circumstanțe, de domeniu și
de context (în acest sens, a se vedea hotărârile pronunțate în
cauzele ăAspecte privind regimul lingvistic în școlile belgiene”
împotriva Belgiei, 1968, paragraful 10, Gaygusuz împotriva
Austriei, 1996, paragraful 42, Bocancea și alții împotriva
Moldovei, 2004, paragraful 24).
În cauza de față, măsura contestată urmărește un scop
legitim — asigurarea stabilității economice a țării — și păstrează
un raport rezonabil de proporționalitate între mijloacele folosite
și obiectivul avut în vedere — executarea eșalonată a hotărârilor
judecătorești în cauză. Astfel, situația particulară ivită și motivată
prin existența unei situații extraordinare este una care reclamă
o diferență evidentă de tratament juridic.
Cu privire la invocarea art. 21 privind accesul liber la justiție
și la un proces echitabil, Curtea reține că, potrivit jurisprudenței
sale — Decizia nr. 458 din 31 martie 2009, publicată în Monitorul
Oficial al României, Partea I, nr. 256 din 17 aprilie 2009 —
ăprocesul civil parcurge două faze: judecata și executarea silită,
aceasta din urmă intervenind în cazul hotărârilor susceptibile de
a fi puse în executare cu ajutorul forței de constrângere a statului
sau a altor titluri executorii, în măsura în care debitorul nu își
execută de bunăvoie obligația”. Însă, actul normativ criticat este
o măsură de natură să întărească finalitatea procesului judiciar,
în sensul că reprezintă un prim pas important al debitorului de
a-și executa creanța. Faptul că acesta își execută creanța într-o
perioadă de 3 ani nu reprezintă o durată excesivă a executării
unei hotărâri judecătorești, datorită caracterului sistemic al
problemelor apărute în legătură cu executarea titlurilor executorii
ale personalului bugetar. De altfel, chiar și Curtea Europeană a
Drepturilor Omului, soluționând Cererea nr. 60.858/00 și
pronunțând Decizia de admisibilitate din 17 septembrie 2002 în
Cauza Vasyl Petrovych Krapyvnytskiy împotriva Ucrainei, a

16

MONITORUL OFICIAL AL ROMÂNIEI, PARTEA I, Nr. 580/17.VIII.2011

apreciat că un termen de 2 ani și 7 luni de executare a unei (Ambruosi împotriva Italiei, 2000, paragrafele 28—34, Burdov
hotărâri judecătorești nu este excesiv în condițiile concrete ale împotriva Rusiei, 2002, paragraful 41). Guvernul, prin adoptarea
cauzei, respectiv lipsa vădită de fonduri a unității militare ordonanței de urgență criticate, nu neagă existența și întinderea
debitoare. Totodată, în Hotărârea pronunțată în Cauza Burdov despăgubirilor constatate prin hotărâri judecătorești și nu refuză
împotriva Rusiei, 2002, paragraful 35, Curtea Europeană a punerea în aplicare a acestora. Măsura criticată este mai
Drepturilor Omului a apreciat că o autoritate statală nu ar putea degrabă una de garantare a dreptului de proprietate asupra
să invoce lipsa de lichidități pentru a justifica refuzul de a bunului dobândit în sensul Convenției, fiind deci o aplicare a
executa o condamnare. Or, în cauza de față, Guvernul român nu art. 44 alin. (2) din Constituție, în condițiile unei crize financiare
numai că nu refuză executarea hotărârilor judecătorești, ci se accentuate.
obligă la plata eșalonată a sumelor prevăzute prin acestea.
Întrucât nu au intervenit elemente noi, de natură să
Executarea eșalonată a unor titluri executorii care au ca obiect determine schimbarea jurisprudenței Curții Constituționale, atât
drepturi bănești nu este interzisă în niciun mod de Convenția
soluția, cât și considerentele deciziei menționate își păstrează
pentru apărarea drepturilor omului și a libertăților fundamentale;
executarea uno icto constituie doar o altă modalitate de valabilitatea și în cauza de față.
Cu privire la invocarea în susținerea excepției a dispozițiilor
executare, fără ca acest lucru să însemne că este singura și
art. 53 din Constituție, Curtea constată că acestea nu au
unica modalitate posibilă de executare pe care Guvernul o poate
incidență în cauză, întrucât norma criticată nu încalcă dispozițiile
aplica.
Cu privire la dreptul de proprietate, Curtea Europeană a constituționale ale art. 21 și 44.
Având în vedere argumentele expuse anterior, Curtea
Drepturilor Omului a statuat că despăgubirea recunoscută printr-o
decizie definitivă și executorie constituie un bun în sensul art. 1 constată că textele criticate nu contravin nici dispozițiilor
din Primul Protocol la Convenție; neexecutarea plății într-un constituționale ale art. 1 alin. (3) și (5) și ale art. 11 și art. 20 prin
termen rezonabil constituie deci o atingere a dreptului raportare la art. 6 din Convenția pentru apărarea drepturilor
reclamantului la respectarea bunurilor, ca și faptul că lipsa de omului și a libertăților fundamentale și art. 1 din Primul Protocol
lichidități nu poate justifica un asemenea comportament adițional la Convenție.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca obiect acordarea de drepturi salariale personalului din sectorul bugetar,
excepție ridicată de Claudiu Șianțiu în Dosarul nr. 2.267/55/2010 al Tribunalului Arad — Secția civilă, de Confederația Națională
Sindicală ăCartel ALFA” în Dosarul nr. 9.867/2/2009 al Curții de Apel București — Secția a VIII-a de contencios administrativ și fiscal
și de Violeta Gurzu, Rodica Jercan, Gheorghe Mihai, Ioana-Adina Năstase, Liliana Constantinescu, Violeta Moise, Florica Oprea,
Liliana Tudor, Adrian Dicu, Felicia Claudia Stanciu și alții în Dosarul nr. 7.507/2/2009 al Curții de Apel București — Secția a VIII-a de
contencios administrativ și fiscal.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 580/17.VIII.2011 conține 16 pagini.

Prețul: 3,20 lei

&JUYDGY|525412]
ISSN 1453—4495

