Anul 179 (XXIII) — Nr. 44

PARTEA I

LEGI, DECRETE, HOTĂRÂRI ȘI ALTE ACTE

Marți, 18 ianuarie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.540 din 25 noiembrie 2010 referitoare la excepția
de neconstituționalitate a prevederilor art. 286, art. 287
și art. 288 din Legea nr. 53/2003 — Codul muncii, ale
art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din
Codul de procedură civilă ..........................................
Decizia nr. 1.645 din 16 decembrie 2010 referitoare la
excepția de neconstituționalitate a prevederilor art. 11
alin. (1) și art. 51 alin. (1) din Ordonanța de urgență a
Guvernului nr. 194/2002 privind regimul străinilor în
România ....................................................................
Decizia nr. 1.648 din 16 decembrie 2010 referitoare la
excepția de neconstituționalitate a dispozițiilor art. 126
alin. (1) din Ordonanța de urgență a Guvernului
nr. 95/2002 privind industria de apărare ....................
Decizia nr. 1.658 din 28 decembrie 2010 referitoare la obiecția
de neconstituționalitate a dispozițiilor Legii-cadru
privind salarizarea unitară a personalului plătit din
fonduri publice, în ansamblul său, precum și, în
special, ale art. 1 alin. (2), art. 4, art. 10 alin. (1),
art. 14, art. 22 alin. (1) și (2), art. 33 alin. (1) și art. 37
alin. (1) și (3) din lege ................................................

Nr.

Pagina
HOTĂRÂRI ALE GUVERNULUI ROMÂNIEI

2–3

1.190/2010. — Hotărâre privind trecerea din domeniul public
al statului în domeniul privat al acestuia a unei părți
dintr-un imobil aflat în administrarea Ministerului
Culturii și Patrimoniului Național — Muzeul Național
Peleș pentru scoaterea din funcțiune în vederea
valorificării și modificarea anexei nr. 6 la Hotărârea
Guvernului nr. 1.705/2006 pentru aprobarea
inventarului centralizat al bunurilor din domeniul public
al statului ....................................................................
DECIZII ALE PRIMULUI-MINISTRU

3–5
5.
5–6

— Decizie privind sancționarea domnului Nicolae
Jecu, inspector guvernamental în cadrul Secretariatului
General al Guvernului ................................................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
11.

7–12

13–14

— Ordin al ministrului administrației și internelor pentru
aprobarea procedurii de exploatare a aplicației
informatice privind transmiterea în format electronic a
informațiilor conform art. 761 din Legea nr. 273/2006
privind finanțele publice..............................................

15–16

2

MONITORUL OFICIAL AL ROMÂNIEI, PARTEA I, Nr. 44/18.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.540
din 25 noiembrie 2010

referitoare la excepția de neconstituționalitate a prevederilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate a
prevederilor art. 286, art. 287 și art. 288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă, excepție ridicată de Societatea
Comercială ăPetrom” — S.A. din București în Dosarul
nr. 2.796/118/2009 al Tribunalului Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 5 februarie 2010, pronunțată în Dosarul
nr. 2.796/118/2009, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 286, art. 287 și
art. 288 din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă, excepție ridicată de Societatea Comercială ăPetrom” —
S.A. din București într-o cauză privind soluționarea unui recurs
formulat într-o acțiune având ca obiect drepturi bănești.
În motivarea excepției de neconstituționalitate se susține,
în esență, că dispozițiile art. 286, art. 287 și art. 288 din Legea
nr. 53/2003 — Codul muncii și ale art. 74, art. 75 și art. 77 din
Legea nr. 168/1999 sunt ăde un formalism excesiv, inacceptabil
de rigid, de natură să afecteze grav efectivitatea exercitării
drepturilor recunoscute de lege atât pentru angajat, cât și pentru
angajator și să restrângă nejustificat dreptul la apărare al
angajatorului, care este pus într-o situație de dezechilibru” față
de angajatul care are calitatea de reclamant. Se critică faptul că
intervalul de timp dintre data primirii citației și data termenului
de judecată este prea scurt pentru ca un angajator să își exercite
dreptul la apărare și să se achite de sarcina probei care îi revine,
iar instanța are posibilitatea de a decădea angajatorul din dreptul
de a depune probe și formula apărări. Se mai arată că
prevederile art. 164 din Codul de procedură civilă aduc atingere
dreptului la apărare, întrucât lasă la aprecierea instanței
posibilitatea conexării cauzelor și nu obligă la luarea unei astfel
de măsuri, ceea ce ar conduce la o economie de timp și
cheltuieli, precum și la o judecată unitară. Totodată, dispozițiile
de lege criticate încalcă, în opinia autorului excepției, și principiul
efectivității juridice.

Tribunalul Constanța — Secția civilă apreciază că
excepția de neconstituționalitate este neîntemeiată, textele de
lege criticate necontravenind dispozițiilor constituționale și
convenționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 286, art. 287 și art. 288 din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003, cu modificările și
completările ulterioare, ale art. 74, art. 75 și art. 77 din Legea
nr. 168/1999 privind soluționarea conflictelor de muncă,
publicată în Monitorul Oficial al României, Partea I, nr. 582 din
29 noiembrie 1999, cu modificările și completările ulterioare, și
ale art. 164 din Codul de procedură civilă, dispoziții ce au
următorul conținut:
— Art. 286 din Legea nr. 53/2003 — Codul muncii:
ă(1) Cererile referitoare la soluționarea conflictelor de muncă se
judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Legea nr. 53/2003 — Codul muncii: ăSarcina
probei în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;

MONITORUL OFICIAL AL ROMÂNIEI, PARTEA I, Nr. 44/18.I.2011
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În opinia autorului excepției de neconstituționalitate, textele
de lege criticate contravin prevederilor constituționale ale art. 21
alin. (1), (2) și (3) care consacră dreptul de acces liber la justiție
și la un proces echitabil, soluționat într-un termen rezonabil, ale
art. 24 care garantează dreptul la apărare, ale art. 53 alin. (1)
referitoare la restrângerea exercițiului unor drepturi sau al unor
libertăți. De asemenea, se invocă dispozițiile art. 6 paragraful 1
din Convenția pentru apărarea drepturilor omului și a libertăților
fundamentale privind dreptul la un proces echitabil, prin

3

raportare la art. 11 alin. (2) și art. 20 din Constituție referitoare
la raporturile dintre tratatele internaționale în materia drepturilor
omului și dreptul intern.
Examinând excepția de neconstituționalitate, Curtea
constată că dispozițiile de lege criticate în prezenta cauză au
mai constituit obiect al controlului de constituționalitate, prin
raportare la aceleași texte constituționale și convenționale și prin
prisma unor critici similare, instanța de contencios constituțional
pronunțându-se prin mai multe decizii, dintre care pot fi
menționate Decizia nr. 1.015 din 7 iulie 2009, publicată în
Monitorul Oficial al României, Partea I, nr. 547 din 6 august
2009, sau Decizia nr. 369 din 25 martie 2010, publicată în
Monitorul Oficial al României, Partea I, nr. 305 din 11 mai 2010.
Cu acele prilejuri, Curtea a constatat că prevederile de lege
criticate sunt constituționale, reținând că acestea reprezintă
norme care stabilesc o procedură specială, derogatorie, privind
termenele de judecată și modalitatea administrării probelor în
cazul judecării cererilor referitoare la conflictele de muncă, iar
modalitatea în care au fost reglementate aceste dispoziții este o
opțiune a legiuitorului, care a avut în vedere instituirea unei
proceduri simple și urgente, adaptată raporturilor de muncă și
exercitării dreptului la muncă.
Întrucât nu au intervenit elemente noi, de natură să justifice
modificarea jurisprudenței în materie a Curții Constituționale,
soluția pronunțată și considerentele ce au stat la baza acesteia
își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă și ale
art. 164 din Codul de procedură civilă, excepție ridicată de Societatea Comercială ăPetrom” — S.A. din București în Dosarul
nr. 2.796/118/2009 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.645
din 16 decembrie 2010

referitoare la excepția de neconstituționalitate a prevederilor art. 11 alin. (1) și art. 51 alin. (1)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 11 alin. (1) și art. 51 alin. (1) din Ordonanța de

urgență a Guvernului nr. 194/2002 privind regimul străinilor în
România, excepție ridicată de Zheng Wang în Dosarul
nr. 10.050/2/2009 al Curții de Apel București — Secția a VIII-a
contencios administrativ și fiscal, care formează obiectul
Dosarului nr. 1.268D/2010 al Curții Constituționale.
La apelul nominal răspunde autorul excepției, lipsind partea
Oficiul Român pentru Imigrări, față de care procedura de citare
a fost legal îndeplinită.
Președintele dispune a se face apelul și în Dosarul
nr. 1.269D/2010,
având
ca
obiect
excepția
de
neconstituționalitate a acelorași prevederi legale, ridicată de
Wang Tingting în Dosarul nr. 10.051/2/2009 al Curții de Apel
București — Secția a VIII-a contencios administrativ și fiscal.

4

MONITORUL OFICIAL AL ROMÂNIEI, PARTEA I, Nr. 44/18.I.2011

La apelul nominal răspunde autorul excepției, lipsind partea
Oficiul Român pentru Imigrări, față de care procedura de citare
a fost legal îndeplinită.
În ambele dosare se prezintă domnul Ioan Budura, interpret
autorizat de limba chineză.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Autorii excepției și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 1.269D/2010 la Dosarul
nr. 1.268D/2010, care a fost primul înregistrat.
Cauza fiind în stare de judecată, președintele Curții acordă
cuvântul autorilor excepției. Aceștia solicită, prin intermediul
interpretului, admiterea excepției, susținând că prevederile
legale criticate nu sunt suficient de clare. Precizează că, din
cauza unor întârzieri minime în depunerea documentelor
necesare pentru prelungirea dreptului de ședere pe teritoriul
României, Oficiul Român pentru Imigrări a emis decizii de
returnare a acestora, deși ar fi trebuit să îi sancționeze doar cu
amendă.
Reprezentantul Ministerului Public pune concluzii de
respingere a excepției ca inadmisibilă, apreciind că autorii
formulează critici referitoare la modalitatea de aplicare a legii,
ceea ce excedează competenței instanței de contencios
constituțional.
C U R T E A,

având în vedere actele și lucrările dosarelor, reține următoarele:
Prin încheierile din 11 decembrie 2009, pronunțate în
dosarele nr. 10.050/2/2009 și nr. 10.051/2/2009, Curtea de Apel
București — Secția a VIII-a contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 11 alin. (1) și art. 51
alin. (1) din Ordonanța de urgență a Guvernului nr. 194/2002
privind regimul străinilor în România, excepție ridicată de
Zheng Wang și Wang Tingting în cauze având ca obiect
anularea deciziilor de returnare a acestora de pe teritoriul
României.
În motivarea excepției de neconstituționalitate autorii
acesteia susțin, în esență, că textele de lege criticate sunt lipsite
de precizie și claritate, neîndeplinind criteriul de calitate prevăzut
de Convenția pentru apărarea drepturilor omului și a libertăților
fundamentale în înțelesul dat de practica jurisprudențială a Curții
Europene a Drepturilor Omului. Aceasta deoarece textele de
lege criticate nu cuprind prevederi care să reglementeze situații
similare cu cea în care aceștia se află, astfel încât să poată avea
o indicare precisă asupra normelor aplicabile în situația lor, și
nu protejează suficient străinii împotriva arbitrarului și abuzurilor
Oficiului Român pentru Imigrări. În acest sens susțin că ălegea
ar fi trebuit să fie mai specifică pe aspectul înțelesului de ședere
ilegală, ca motiv de sancționare prin emiterea unei dispoziții de
returnare, în condițiile în care din actele depuse la dosarul
cauzei rezultă clar că în speță este vorba doar de o întârziere,
motivată, la prelungirea dreptului de ședere, sancțiunea aplicată
fiind disproporționat de mare față de fapta comisă”. Mai susțin că
refuzul de prelungire a dreptului de ședere pentru desfășurarea
de activități comerciale îl pune pe solicitant în situație de faliment
și de pierdere a investițiilor realizate în România, ceea ce
reprezintă o vătămare gravă a dreptului de proprietate.
Curtea de Apel București — Secția a VIII-a contencios
administrativ și fiscal arată că aprecierea conținutului și
înțelesului termenilor dintr-un text de lege nu intră în competența
instanței de contencios constituțional, ci în cea a instanțelor de
drept comun. Observă că, sub aparența unor critici referitoare la
ambiguitatea și neclaritatea textelor de lege, se solicită
interpretarea acestora, aspect ce excedează competenței Curții
Constituționale. Consideră că se urmărește astfel interpretarea
noțiunii de ședere ilegală și, mai concret, interpretarea acesteia
într-un sens restrictiv, prin considerarea ca legală a unei șederi
peste termenul legal cu o perioadă de întârziere foarte scurtă.

Apreciază că nu se pot reține argumentele în sprijinul încălcării
prevederilor constituționale și convenționale referitoare la
dreptul de proprietate privată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 11 alin. (1) și art. 51 alin. (1) din Ordonanța de
urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul conținut:
— Art. 11 alin. (1): ă(1) Străinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.”;
— Art. 51 alin. (1): ă(1) Cererile de prelungire a dreptului de
ședere temporară se depun personal de către solicitanți, cu cel
puțin 30 de zile înainte de expirarea termenului pentru care li s-a
aprobat șederea, la formațiunile teritoriale ale Oficiului Român
pentru Imigrări de la locul de reședință.”
În opinia autorilor excepției de neconstituționalitate, textele
de lege criticate contravin dispozițiilor din Legea fundamentală
cuprinse în art. 21 care consacră dreptul la un proces echitabil
și în art. 44 alin. (1) și (2) referitoare la garantarea și ocrotirea
proprietății private, precum și celor ale art. 6 paragraful 1 din
Convenția pentru apărarea drepturilor omului și a libertăților
fundamentale privind dreptul la un proces echitabil și celor ale
art. 1 paragraful 1 din Primul Protocol adițional la aceeași
convenție, referitoare la protecția și garantarea proprietății
private.
Examinând excepția de neconstituționalitate, Curtea
constată că argumentele formulate de autorii acesteia în
motivarea pretinsei neconstituționalități reprezintă, în realitate,
critici referitoare la modalitatea de aplicare în practică a
prevederilor de lege ce formează obiect al excepției.
Or, lămurirea aspectelor legate de aplicarea și interpretarea
legii în spețe individual determinate revine exclusiv instanțelor de
judecată învestite cu soluționarea litigiilor în cadrul cărora au fost
ridicate excepțiile de neconstituționalitate, excedând competenței
Curții Constituționale. Totodată, Curtea constată că autorii
excepției își întemeiază criticile și pe lipsa din cuprinsul Ordonanței
de urgență a Guvernului nr. 194/2002 a unor norme care consideră
că ar fi necesare pentru clarificarea situației lor personale sau care
să reglementeze aspecte similare celor care caracterizează
situația lor. Instanța de contencios constituțional nu poate examina
însă astfel de susțineri, întrucât, potrivit art. 2 alin. (3) din Legea
nr. 47/1992, se pronunță numai asupra constituționalității actelor
normative cu privire la care a fost sesizată, fără a putea modifica
sau completa prevederile supuse controlului.
De altfel, Curtea a mai exercitat controlul de
constituționalitate a acelorași texte de lege, din perspectiva
acelorași critici, prin Decizia nr. 1.539 din 25 noiembrie 2010,
nepublicată până la data pronunțării prezentei decizii, prilej cu
care a respins ca inadmisibilă excepția.

MONITORUL OFICIAL AL ROMÂNIEI, PARTEA I, Nr. 44/18.I.2011

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 11 alin. (1) și art. 51 alin. (1) din Ordonanța
de urgență a Guvernului nr. 194/2002 privind regimul străinilor în România, excepție ridicată de Zheng Wang și de Wang Tingting
în dosarele nr. 10.050/2/2009 și, respectiv, nr. 10.051/2/2009 ale Curții de Apel București — Secția a VIII-a contencios administrativ
și fiscal.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.648
din 16 decembrie 2010

referitoare la excepția de neconstituționalitate a dispozițiilor art. 126 alin. (1)
din Ordonanța de urgență a Guvernului nr. 95/2002 privind industria de apărare
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 126 alin. (1) din Ordonanța de urgență a
Guvernului nr. 95/2002 privind industria de apărare, excepție
ridicată de Vasile Moldoveanu în Dosarul nr. 7.037/62/2009 al
Tribunalului Brașov — Secția civilă și care formează obiectul
Dosarului Curții Constituționale nr. 1.841D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 1.842D/2010, având ca obiect o excepție de
neconstituționalitate identică cu cea ridicată în Dosarul
nr. 1.841D/2010, excepție ridicată de Ștefan Claudiu Scripcariu
în Dosarul nr. 7.040/62/2009 al Tribunalului Brașov — Secția
civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 1.842D/2010 la
Dosarul nr. 1.841D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 1.842D/2010 la
Dosarul nr. 1.841D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția de neconstituționalitate este neîntemeiată, acordarea
compensațiilor bănești ținând de politica fiscală a statului.

C U R T E A,

având în vedere actele și lucrările dosarelor, constată
următoarele:
Prin încheierile din 22 iunie 2010, pronunțate în dosarele
nr. 7.037/62/2009 și nr. 7.040/62/2009, Tribunalul Brașov —
Secția civilă a sesizat Curtea Constituțională cu excepția de
neconstituționalitate a dispozițiilor art. 126 alin. (1) din
Ordonanța de urgență a Guvernului nr. 95/2002 privind
industria de apărare, excepție ridicată de Vasile Moldoveanu și
Ștefan Claudiu Scripcariu în cauze având ca obiect pretenții
bănești.
În motivarea excepției de neconstituționalitate se arată
că dispozițiile criticate încalcă principiul egalității în drepturi,
întrucât condiționează plata unor plăți compensatorii din partea
angajatorului de data încheierii contractului individual de muncă.
Mai exact, prevederea în textul actului normativ a dreptului la
acordarea acestor prestații pecuniare pentru persoanele care
au încheiat contractul individual de muncă anterior datei de
1 ianuarie 2004 face ca vechimea în muncă să nu mai conteze,
astfel încât chiar și persoanele cu o vechime mai mică de
12 luni vor putea beneficia de aceste măsuri, în timp ce altele,
care au o vechime mai mare, dar au fost angajate după data
menționată, nu vor beneficia de plăți compensatorii.
Totodată, se arată că dispozițiile legale criticate, prin faptul că
nu iau în considerare vechimea în muncă, creează discriminări
și între salariații disponibilizați din industria de apărare și ceilalți
salariați disponibilizați ca urmare a concedierilor colective.
Tribunalul Brașov — Secția civilă apreciază că excepția
de neconstituționalitate formulată este neîntemeiată, întrucât
celelalte două categorii de salariați de care se face vorbire în
motivarea excepției de neconstituționalitate se află în situații
diferite, provenind din unități care funcționează în domenii
diferite.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale, arătând că legiuitorul este în drept să
stabilească conținutul, condițiile și limitele dreptului la măsuri de

6

MONITORUL OFICIAL AL ROMÂNIEI, PARTEA I, Nr. 44/18.I.2011

protecție socială, putând ca, în considerarea unor situații
obiectiv diferite, să instituie un tratament juridic diferențiat, fără
a contraveni, astfel, dispozițiilor constituționale ce consacră
egalitatea în drepturi a cetățenilor. Se mai arată că, după
adoptarea Legii nr. 118/2010, nu se mai acordă plăți
compensatorii, în vigoare rămânând doar dreptul la indemnizația
de șomaj.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile articolului art. 126 alin. (1) din Ordonanța de urgență
a Guvernului nr. 95/2002 privind industria de apărare, publicată
în Monitorul Oficial al României, Partea I, nr. 463 din 28 iunie
2002, cu modificările și completările ulterioare, care au
următorul cuprins:
ăPot beneficia de prevederile prezentei ordonanțe de urgență
numai persoanele concediate în condițiile art. 12, care au
contracte individuale de muncă pe durată nedeterminată
încheiate până la data de 1 ianuarie 2004.”
Autorii excepției susțin că dispozițiile legale criticate încalcă
prevederile constituționale ale art. 16 privind egalitatea în
drepturi.
Examinând excepția de neconstituționalitate, Curtea, în
acord cu jurisprudența Curții Constituționale și a Curții Europene
a Drepturilor Omului, reține că violarea principiului egalității are
loc atunci când se aplică un tratament juridic diferențiat unor
situații egale, fără să existe o motivare obiectivă și rezonabilă,
sau dacă există o disproporție între scopul urmărit prin
tratamentul inegal și mijloacele folosite.
În cauza de față, Curtea constată că persoanele aflate în
ipoteza Ordonanței de urgență a Guvernului nr. 116/2006 privind
protecția socială acordată persoanelor disponibilizate prin
concedieri colective efectuate ca urmare a restructurării și
reorganizării unor societăți naționale, regii autonome, companii
naționale și societăți comerciale cu capital majoritar de stat,
precum și a societăților comerciale și regiilor autonome
subordonate autorităților administrației publice locale, publicată

în Monitorul Oficial al României, Partea I, nr. 1.042 din
28 decembrie 2006, sunt într-o situație diferită de cea a
persoanelor care intră sub incidența reglementărilor Ordonanței
de urgență a Guvernului nr. 95/2002. Dacă primul act normativ
reprezintă cadrul general în materie, cel de-al doilea vizează
situația specifică a personalului din industria de apărare. Chiar
Curtea Europeană a Drepturilor Omului, spre exemplu, în
Hotărârea din 23 iulie 1968, pronunțată în Cauza Aspecte
privind regimul lingvistic în școlile belgiene împotriva Belgiei, a
statuat că ăstatele beneficiază de o anumită marjă de apreciere
în a decide dacă și în ce măsură diferențele dintre diversele
situații similare justifică un tratament juridic diferit, iar scopul
acestei marje variază în funcție de anumite circumstanțe,
domeniu și context”. Or, în cazul de față, Curtea constată că
legiuitorul a folosit tocmai această marjă de apreciere și a
instituit condiții speciale pentru obținerea plăților compensatorii
în sistemul industriei de apărare. Întrucât beneficiul acestor plăți
nu era legat de o anumită vechime în muncă, acordarea plăților
compensatorii se făcea în condiții mai favorabile în industria de
apărare. O atare orientare a fost susținută de politica legislativă
în materie economico-socială.
Curtea observă că alegerea unui criteriu sau altul pentru
acordarea unor prestații sociale este la libera apreciere a
legiuitorului, cu condiția ca acest criteriu să nu fie unul aleatoriu
și să nu încalce drepturile și principiile consacrate constituțional.
Criteriul prevăzut prin dispozițiile art. 126 alin. (1) din Ordonanța
de urgență a Guvernului nr. 95/2002, introduse prin Ordonanța
de urgență a Guvernului nr. 22/2004, publicată în Monitorul
Oficial al României, Partea I, nr. 361 din 26 aprilie 2004, și
anume data angajării, a fost ales de către legiuitorul român
având în vedere costurile sociale ce urmau să fie suportate ca
urmare a necesității îndeplinirii unor condiționalități de personal
pe care România trebuia să le realizeze în vederea aderării sale
la Organizația Tratatului Atlanticului de Nord; astfel, se constată
că măsura criticată nu este decât una de limitare a efectelor
sociale ale îndeplinirii condițiilor de aderare.
În fine, Curtea reține că prin Legea nr. 118/2010 privind unele
măsuri necesare în vederea restabilirii echilibrului bugetar,
publicată în Monitorul Oficial al României, Partea I, nr. 441 din
30 iunie 2010, au fost eliminate toate drepturile cu caracter
compensatoriu acordate în caz de concediere colectivă, cu
excepția ajutorului de șomaj, astfel încât persoanele care fac
obiectul concedierilor colective, dacă acestea au avut loc după
intrarea în vigoare a Legii nr. 118/2010, nu mai pot beneficia de
prevederile art. 12 lit. a), b) și d) din Ordonanța de urgență a
Guvernului nr. 95/2002, indiferent că au avut sau nu încheiat
contractul individual de muncă înainte de 1 ianuarie 2004.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respingee ca neîntemeiată excepția de neconstituționalitate a dispozițiilor art. 126 alin. (1) din Ordonanța de urgență a
Guvernului nr. 95/2002 privind industria de apărare, excepție ridicată de Vasile Moldoveanu și Ștefan Claudiu Scripcariu în dosarele
nr. 7.037/62/2009 și nr. 7.040/62/2009 ale Tribunalului Brașov — Secția civilă.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

MONITORUL OFICIAL AL ROMÂNIEI, PARTEA I, Nr. 44/18.I.2011

7

CURTEA CONSTITUȚIONALĂ

D E C I Z I A Nr. 1.658
din 28 decembrie 2010

referitoare la obiecția de neconstituționalitate a dispozițiilor Legii-cadru privind salarizarea unitară
a personalului plătit din fonduri publice, în ansamblul său, precum și, în special, ale art. 1 alin. (2),
art. 4, art. 10 alin. (1), art. 14, art. 22 alin. (1) și (2), art. 33 alin. (1) și art. 37 alin. (1) și (3) din lege
În temeiul prevederilor art. 146 lit. a) din Constituție și ale
art. 15 alin. (1) din Legea nr. 47/1992 privind organizarea și
funcționarea Curții Constituționale, republicată, la data de
23 decembrie 2010, un grup de 51 de deputați a solicitat Curții
Constituționale să se pronunțe asupra constituționalității
dispozițiilor Legii-cadru privind salarizarea unitară a personalului
plătit din fonduri publice.
Sesizarea de neconstituționalitate a fost înregistrată la
Curtea Constituțională sub nr. 51/6.187 din 23 decembrie 2010
și constituie obiectul Dosarului nr. 4.806A/2010.
Această sesizare a fost semnată de către următorii deputați:
Victor-Viorel Ponta, Nicolae Bănicioiu, Mircea Dușa, Rodica
Nassar, Andrei Dolineaschi, Vasile Ghiorghe Gliga, Vasile
Popeangă, Petre Petrescu, Surdu-Soreanu Raul-Victor,
Gheorghe Antochi, Marian Neacșu, Ruxandra Florina Jipa,
Angel Tîlvăr, Gabriel Petru Vlase, Mihai Tudose, Victor Cristea,
Horia Grama, Eugen Bejinariu, Eugeniu Radu Coclici, SilvestruMircea Lup, Doru-Claudian Frunzulică, Iordache Florin, Ion
Călin, Cornel Itu, Ciprian-Florin Luca, Gheorghe Ana, MarianFlorian Săniuță, Vasile Mocanu, Neculai Rățoi, Ion Stan, Aurel
Vlădoiu, Iulian Iancu, Aurelia Vasile, Ion Mocioalcă, Doina
Burcău, Ioan Damian, Cornel-Cristian Resmeriță, Sorin Ioan
Roman, Florian Popa, Carmen Ileana Moldovan, Constantin
Niță, Damian Florea, Viorel Ștefan, Adrian Solomon, FlorinCostin Pâslaru, Dan Nica, Valeriu Ștefan Zgonea, Antonella
Marinescu, Cristina Ileana Dumitrache, Gheorghe Ciocan și
Lucreția Roșca.
În motivarea obiecției de neconstituționalitate au fost aduse
argumente care privesc atât neconstituționalitatea extrinsecă,
cât și cea intrinsecă a Legii privind salarizarea în anul 2011 a
personalului plătit din fonduri publice.
I. Cu privire la criticile de neconstituționalitate extrinsecă, se
arată următoarele:
1. Autorii obiecției de neconstituționalitate apreciază că, în
procesul de legiferare, a fost încălcat art. 114 din Constituție,
întrucât conținutul noii reglementări vine în contradicție cu Legea
nr. 118/2010, lege adoptată tot pe calea angajării răspunderii.
Astfel, Guvernul, ca inițiator al procedurii, a nesocotit actul
asupra căruia anterior și-a angajat răspunderea, întrucât nu a
respectat caracterul temporar al reducerii drepturilor salariale.
2. Legea-cadru nesocotește art. 1 alin. (5) din Constituție,
întrucât încalcă prevederile art. 7 și 31 din Legea nr. 24/2000
privind normele de tehnică legislativă pentru elaborarea actelor
normative. În acest sens, se arată că nu a fost realizată o
evaluare preliminară a impactului unei asemenea legi în plan
social și în plan economic, deși obiectul său de reglementare,
precum și implicațiile sale sunt de maximă relevanță. Se susține
că la inițierea acestei legi nu a fost făcut niciun studiu de impact
asupra mediului macroeconomic, deși sunt previzibile
consecințele negative ale scăderii puterii de cumpărare a unui
număr foarte mare de oameni asupra consumului și producției,
cu efecte de scădere și asupra numărului de persoane angajate
în mediul privat, toate acestea reprezentând consecințe certe

ale reducerii definitive a drepturilor salariale și de natură
salarială ale personalului bugetar cu 25%.
3. Este învederat și faptul că în expunerea de motive a legii
criticate nu este realizată nicio mențiune cu privire la avizul
Consiliului Economic și Social, deși, potrivit legii, acest aviz ar fi
trebuit să însoțească proiectul de lege promovat. O atare
conduită încalcă nu numai art. 1 alin. (5) din Constituție, dar și
art. 141 din Constituție.
II. Cu referire la criticile de constituționalitate intrinsecă, se
arată următoarele:
1. Cu privire la încălcarea art. 16 din Constituție, se arată că
există o dublă nesocotire a sa prin următoarele aspecte:
— discriminarea persoanelor care au calitatea de angajați în
sectorul public în raport cu cei care au această calitate în
sectorul privat, sub aspectul restrângerii drepturilor la negociere
și al lezării dreptului de salariu și de proprietate. În acest sens,
invocându-se art. 14 din Convenția pentru apărarea drepturilor
omului și a libertăților fundamentale, se ajunge la concluzia că
art. 1 alin. (2) și art. 37 alin. (1) și (3) din legea criticată ilustrează
o diferență clară de tratament juridic între persoanele mai înainte
menționate, tratament care nu se fundamentează însă pe
existența unor rațiuni diferite din punct de vedere obiectiv;
— discriminarea angajatorilor din sectorul privat raportat la
angajatorii din sectorul public, sub aspectul prerogativelor de
care dispun în materia reducerii drepturilor salariale convenite
cu personalul. În acest sens, se apreciază că diferența de
tratament instituită nu poate fi justificată de sursa fondurilor de
care beneficiază aceștia pentru desfășurarea activității
(bugetară, respectiv privată) și nici de faptul că alocările
bugetare pot fi limitate, întrucât și angajatorul din sectorul privat
dispune de surse de finanțare limitate. Astfel, deși ambele
categorii de angajatori sunt în situații identice, angajatorul din
sectorul privat este obligat să recurgă la reducerea de cheltuieli
prin aplicarea legislației muncii, în timp ce angajatorul din
sectorul public beneficiază de reglementarea raporturilor de
muncă prin acte normative. Rezultă o discriminare evidentă a
angajatorilor privați din moment ce aceștia nu se pot prevala ăde
existența unui act normativ pentru a justifica adoptarea unor
măsuri discreționare referitoare la propriul sistem de salarizare”
și sunt, astfel, obligați practic să își gestioneze mult mai eficient
resursele de care dispun decât statul.
2. Se susține că art. 33 alin. (1) din legea criticată
permanentizează reducerea salarială operată prin Legea
nr. 118/2010, întrucât stabilește un nivel al salarizării personalului
bugetar corespunzător celui aplicat în decembrie 2010. Prin
urmare, este afectat dreptul de proprietate al persoanei în
substanța sa, din moment ce salariul este tot un bun protejat
prin Protocolul adițional la Convenția pentru apărarea drepturilor
omului și a libertăților fundamentale. În acest sens, este invocată
jurisprudența Curții Europene a Drepturilor Omului, respectiv
Hotărârea din 26 noiembrie 2002, pronunțată în Cauza Bucheň
împotriva Cehiei, Hotărârea din 23 septembrie 1982, pronunțată
în Cauza Sporrong și Lönnroth împotriva Suediei, Hotărârea din
19 decembrie 1986, pronunțată în Cauza Mellacher și alții

8

MONITORUL OFICIAL AL ROMÂNIEI, PARTEA I, Nr. 44/18.I.2011

împotriva Austriei, și Hotărârea din 21 februarie 1986,
pronunțată în Cauza James și alții împotriva Regatului Unit.
Se arată că permanentizarea reducerii drepturilor salariale
echivalează practic cu o expropriere, fără să fi existat o cauză
de utilitate publică și fără să fi fost acordată în prealabil o justă
despăgubire. Autorii sesizării, concluzionând, arată că ăpractica
exproprierii sau a anulării totale ori parțiale a drepturilor salariale
și de natură salarială reprezintă o violare a drepturilor
fundamentale ale omului”.
3. Se susține că prin prevederile art. 33 alin. (1) și art. 22
alin. (1) și (2) din legea criticată sunt diminuate drepturile
salariale ale personalului bugetar, o atare concluzie fiind întărită
și de cele prevăzute de Secțiunea a 5-a pct. 5 din expunerea de
motive a legii, unde se arată scopul urmărit de legiuitor,
respectiv asigurarea respectării țintelor stabilite pentru
cheltuielile cu salariile în sectorul public și de a introduce o limită
de 30% a cheltuielilor de personal, obligații asumate în
memorandumul semnat de Fondul Monetar Internațional. Or, o
atare necesitate nu poate justifica restrângerea unor drepturi
fundamentale, precum dreptul la salariu. Mai mult, datorită
faptului că această restrângere nu a fost aplicată cu titlu
excepțional și nu a fost însoțită de măsuri concrete destinate să
asigure protecția nivelului de trai al categoriilor sociale afectate,
ea apare ca fiind inadmisibilă; astfel, măsurile preconizate prin
actul normativ nu pot fi justificate pe tărâmul art. 53 din
Constituție.
4. Se arată că legea criticată, prin coeficienții de ierarhizare
reglementați, încalcă standardele de viață ale categoriilor
sociale afectate de măsurile de austeritate adoptate în anul
2010. Totodată, se arată că legea crește raportul dintre salariul
de bază minim și cel maxim din sectorul bugetar (de la 1 la 12
la 1 la 15), ceea ce duce la alocarea fondurilor bugetare spre
personalul cu coeficienți mai mari față de cei cu coeficienți mai
mici.
Permanentizarea reducerii salariale operate prin Legea
nr. 118/2010 plasează persoanele plătite din fonduri publice într-o
situație defavorabilă, situată sub limita inferioară a subzistenței,
și aduce atingere principiului protecției așteptărilor legitime ale
cetățenilor cu privire la un anumit nivel al protecției și securității
sociale. Se susține că prin multitudinea de acte normative
adoptate în domeniul salarizării este afectată încrederea
cetățenilor în cadrul normativ existent.
Alocarea unor fonduri insuficiente pentru plata drepturilor
salariale, necorelarea acestora cu creșterea inflației sunt de
natură să reducă puterea de cumpărare a celor ce trăiesc din
salarii, nu îmbunătățesc nivelul de trai al acestora și
marginalizează această categorie a populației.
5. Sunt invocate și considerentele care au stat la baza
Deciziei Curții Constituționale nr. 874 din 25 iunie 2010, potrivit
cărora diminuarea drepturilor salariale operate prin Legea
nr. 118/2010 este temporară, până la 31 decembrie 2010,
existând obligația legiuitorului de a reveni asupra acestor măsuri
după expirarea termenului menționat. Astfel, nerespectându-se
o decizie a Curții Constituționale, sunt încălcate și prevederile
art. 147 alin. (4) din Constituție.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Guvernului, pentru
a-și exprima punctele lor de vedere.
Președintele Senatului, în Dosarul nr. 4.806A/2010, a
transmis Curții Constituționale, cu adresa nr. I2.683/27.12.2010,
punctul său de vedere, în care se arată că sesizarea de

neconstituționalitate este întemeiată, reluându-se, în esență,
argumentele autorilor obiecției de neconstituționalitate.
Președintele Camerei Deputaților a transmis Curții
Constituționale, cu adresa nr. 51/6.211 din 24 decembrie 2010,
punctul său de vedere, în care se arată că sesizarea de
neconstituționalitate este neîntemeiată.
În esență, se arată că legea criticată respectă prevederile
constituționale pretins încălcate. Astfel, se susține că
Parlamentul oricând poate adopta o lege de modificare,
completare sau abrogare a unei legi anterioare, că statul ăa
aprobat prin legea criticată salariile pe care le poate acorda în
condițiile de criză economică și financiară mondială și
națională”, că salariații din sistemul public nu sunt în aceeași
situație cu cei din sfera privată și că sunt respectate prevederile
constituționale referitoare la nivelul de trai.
Guvernul a transmis Curții Constituționale, cu adresa
nr. 5/10.007 din 27 decembrie 2010, punctul său de vedere, în
care se arată că sesizarea de neconstituționalitate este
neîntemeiată. În acest sens, se apreciază că recurgerea la
procedura angajării răspunderii Guvernului este legitimă și
oportună, în niciun caz abuzivă.
Cu privire la criticile de neconstituționalitate intrinsecă, se
arată că legea reglementează un nou sistem de salarizare a
personalului plătit din fonduri publice, o nouă paradigmă, o nouă
viziune legislativă unitară, pe termen mediu și lung, asupra
salarizării. Se susține că Guvernul a realizat o evaluare a
aplicării legii pe sectoare de activitate și pe categorii de personal
din domeniul bugetar, că a supus proiectul unui amplu proces de
consultare care s-a derulat pe întregul parcurs de elaborare a
acestuia, că au fost cerute atât avizul Consiliului Legislativ, cât
și acela al Consiliului Economic și Social. Întrucât acesta din
urmă nu și-a îndeplinit obligația emiterii avizului, s-a făcut
aplicarea art. 8 alin. (2) din Legea nr. 109/1997, inițiatorul
putând, astfel, înainta proiectul de lege spre aprobare fără avizul
în cauză. Se mai arată că analiza Curții vizează doar
conformitatea cu Constituția, și nu cu legea, chiar dacă este
vorba chiar de Legea nr. 24/2000 privind normele de tehnică
legislativă pentru elaborarea actelor normative.
Se susține că majorarea raportului dintre cel mai mic și cel
mai mare salariu de bază de la 1:12 la 1:15 asigură în domeniul
bugetar o apropiere de normele prevăzute în documente ale
Consiliului Europei și Organizației Internaționale a Muncii;
recomandările acestor instituții, care vizează un raport între
salariul minim și salariul mediu net de 50%, au fost puse în
practică prin această lege. Se mai arată că nu se poate susține
încălcarea art. 47 din Constituție, întrucât prin aplicarea
dispozițiilor legii criticate nu se va ajunge la diminuarea
veniturilor persoanelor vizate prin actul normativ contestat.
Guvernul consideră că, în domeniul stabilirii drepturilor
salariale și negocierilor în materie salarială, angajații din sectorul
public nu pot fi așezați în același plan cu cei din sectorul privat,
situația fiind fundamental și esențial diferită. În acest sens sunt
invocate prevederile art. 157 alin. (2) din Codul muncii, art. 12
alin. (1) din Legea nr. 130/1996, precum și considerentele de
principiu care au stat la baza Deciziei Curții Constituționale
nr. 768 din 18 septembrie 2007.
În ceea ce privește pretinsa încălcare a art. 53 din
Constituție, Guvernul susține că legea criticată nu vizează sub
nicio formă reducerea veniturilor salariaților din sectorul bugetar,
din contră, introduce un sistem coerent de ierarhizare a
posturilor și de salarizare în sectorul bugetar.
În fine, se mai arată că, potrivit jurisprudenței Curții Europene
a Drepturilor Omului, Convenția pentru apărarea drepturilor
omului și a libertăților fundamentale nu conferă dreptul de a

MONITORUL OFICIAL AL ROMÂNIEI, PARTEA I, Nr. 44/18.I.2011
continua încasarea salariului într-un cuantum determinant și că
este la latitudinea statelor să stabilească prin legea bugetului
cuantumul drepturilor salariale (Hotărârea din 19 aprilie 2007,
pronunțată în Cauza Vilho Eskelinen și alții împotriva Finlandei,
Hotărârea din 8 noiembrie 2005, pronunțată în Cauza Kechko
împotriva Ucrainei). Se mai susține că ăveniturile viitoare
constituie un «bun» numai dacă au fost deja câștigate în baza
reglementărilor în vigoare sau dacă există un titlu executoriu cu
privire la ele” (Hotărârea din 13 iulie 2006, pronunțată în Cauza
Bahceyaka împotriva Turciei, Hotărârea din 24 martie 2005,
pronunțată în Cauza Erkan împotriva Finlandei, Hotărârea din
20 mai 2010, pronunțată în Cauza Lelas împotriva Croației etc.).
C U R T E A,

examinând obiecția de neconstituționalitate, punctele de vedere
ale președintelui Senatului, președintelui Camerei Deputaților și
Guvernului, raportul întocmit de judecătorul-raportor, dovezile
depuse, dispozițiile legii criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție,
precum și ale art. 1, 10, 15 și 18 din Legea nr. 47/1992,
republicată, să soluționeze sesizarea de neconstituționalitate.
Obiectul controlului de constituționalitate, astfel cum rezultă
din sesizarea formulată, îl constituie dispozițiile Legii-cadru
privind salarizarea unitară a personalului plătit din fonduri
publice. Totuși, din motivarea obiecției de neconstituționalitate,
se constată că aceasta vizează atât o critică de
neconstituționalitate extrinsecă privind legea în ansamblul său,
sub aspectul procedurii de adoptare, cât și o critică de
neconstituționalitate intrinsecă ce privește, în special,
prevederile art. 1 alin. (2), art. 4, art. 10 alin. (1), art. 14, art. 22
alin. (1) și (2), art. 33 alin. (1) și art. 37 alin. (1) și (3) din aceeași
lege. În consecință, Curtea urmează să se pronunțe asupra
constituționalității prevederilor art. 1 alin. (2), art. 4, art. 10
alin. (1), art. 14, art. 22 alin. (1) și (2), art. 33 alin. (1) și art. 37
alin. (1) și (3) din Legea-cadru privind salarizarea unitară a
personalului plătit din fonduri publice, precum și asupra legii în
ansamblul său. Dispozițiile criticate punctual au următorul
cuprins:
— Art. 1 alin. (2): ă(2) Începând cu data intrării în vigoare a
prezentei legi, drepturile salariale ale personalului prevăzut la
alin. (1) sunt și rămân în mod exclusiv cele prevăzute în
prezenta lege.”;
— Art. 4: ăÎn sectorul bugetar, raportul între coeficientul de
ierarhizare minim și coeficientul de ierarhizare maxim pe baza
cărora se calculează salariile de bază este de 1 la 15.”;
— Art. 10 alin. (1): ă(1) Salariile de bază, soldele/salariile de
funcție și indemnizațiile lunare de încadrare se stabilesc prin
înmulțirea coeficienților de ierarhizare corespunzători claselor
de salarizare cu valoarea de referință, rotunjindu-se din leu în
leu, în favoarea salariatului.”;
— Art. 14: ăDiferențierea salariilor de bază, a
soldelor/salariilor de funcție și a indemnizațiilor lunare de
încadrare se realizează prin utilizarea unor coeficienți de
ierarhizare cuprinși în intervalul 1,00, pentru funcția cu cea mai
mică responsabilitate, și 15,00, pentru funcția cu cea mai mare
responsabilitate în stat.”;
— Art. 22 alin. (1) și (2): ă(1) Suma sporurilor, compensațiilor,
primelor și indemnizațiilor acordate cumulat pe total buget
pentru fiecare ordonator principal de credite nu poate depăși
30% din suma salariilor de bază, a soldelor funcțiilor de
bază/salariilor funcțiilor de bază sau a indemnizațiilor lunare de
încadrare, după caz.

9

(2) Suma sporurilor, compensațiilor, primelor și
indemnizațiilor individuale nu va depăși 30% din salariul de
bază, solda funcției de bază/salariul funcției de bază sau
indemnizația lunară de încadrare.”;
— Art. 33 alin. (1): ă(1) La data intrării în vigoare a prezentei
legi, reîncadrarea personalului se face corespunzător tranșelor
de vechime în muncă avute în luna decembrie 2010 pe funcțiile
corespunzătoare categoriei, gradului și treptei profesionale
deținute, stabilindu-se clasa de salarizare și coeficientul de
ierarhizare corespunzător acesteia.”;
— Art. 37 alin. (1) și (3): ă(1) Prin contractele colective de
muncă sau acordurile colective de muncă și contractele
individuale de muncă nu pot fi negociate salarii sau alte drepturi
în bani sau în natură care excedează prevederilor prezentei legi.
[...]
(3) După expirarea perioadei de valabilitate a contractelor
colective de muncă legal încheiate, salarizarea personalului
prevăzut la alin. (2) se realizează în funcție de modul de
organizare și finanțare al autorităților și instituțiilor publice vizate,
potrivit prevederilor prezentei legi.”.
Dispozițiile constituționale pretins încălcate sunt cele ale
art. 1 alin. (5) privind principiul respectării Constituției, a
supremației sale și a legilor, art. 16 alin. (1) privind egalitatea în
drepturi, art. 20 alin. (1) referitor la tratatele internaționale privind
drepturile omului, art. 41 privind dreptul la muncă, art. 44 privind
dreptul de proprietate privată, art. 47 alin. (1) privind nivelul de
trai, art. 53 privind restrângerea exercițiului unor drepturi sau al
unor libertăți, art. 114 alin. (3) teza finală privind angajarea
răspunderii Guvernului, art. 135 alin. (2) lit. f) privind obligația
statului de a crea condițiile necesare pentru creșterea calității
vieții, art. 141 privind Consiliul Economic și Social și ale art. 147
alin. (4) privind efectele deciziilor Curții Constituționale. Totodată,
sunt considerate a fi încălcate prevederile art. 14 privind
interzicerea discriminării din Convenția pentru apărarea
drepturilor omului și a libertăților fundamentale, art. 1 privind
protecția proprietății din Protocolul adițional la Convenția
menționată, art. 1 privind demnitatea umană, art. 17 alin. (1)
privind dreptul de proprietate, art. 25 privind drepturile
persoanelor în vârstă și art. 52 alin. (1) privind întinderea și
interpretarea drepturilor și principiilor din Carta drepturilor
fundamentale a Uniunii Europene, art. 4 privind dreptul la o
salarizare echitabilă al părții a II-a [și nu al Părții a V-a, astfel
cum în mod eronat se menționează în sesizare] din Carta
socială europeană revizuită, precum și art. 17 cu privire la
dreptul de proprietate, art. 23 pct. 3 cu privire la dreptul la o
retribuire echitabilă și la protecție socială și art. 25 pct. 1 privind
dreptul la un nivel de trai decent, din Declarația Universală a
Drepturilor Omului.
Examinând obiecția de neconstituționalitate, Curtea urmează
a se pronunța, pe de o parte, asupra unor aspecte de ordin
procedural ce se constituie în critici de neconstituționalitate
extrinsecă, iar, pe de altă parte, asupra criticilor de
neconstituționalitate intrinsecă a legii supuse controlului.
Înainte de a proceda la analiza obiecției de
neconstituționalitate, Curtea constată că sesizarea formulată
îndeplinește condițiile prevăzute de art. 146 lit. a) din Constituție
sub aspectul titularilor dreptului de sesizare, întrucât aceasta a
fost semnată de un număr de 51 de deputați.
I. În privința criticilor de neconstituționalitate extrinsecă,
Curtea reține următoarele:
1. Autorii obiecției de neconstituționalitate invocă în
susținerea acesteia dispozițiile art. 114 alin. (3) teza finală din
Constituție, însă Curtea observă că acestea vizează, în mod
limitativ, situația în care Guvernul și-a angajat răspunderea

10

MONITORUL OFICIAL AL ROMÂNIEI, PARTEA I, Nr. 44/18.I.2011

asupra unui program sau unei declarații de politică generală. În
acest caz, aplicarea programului sau declarației de politică
generală este obligatorie pentru Guvern, acesta urmând să facă
toate demersurile necesare în sensul îndeplinirii acestora prin
mijloacele constituționale pe care le are la dispoziție (adoptarea
de ordonanțe simple sau de urgență, inițierea unor proiecte de
legi, inclusiv prin folosirea procedurii angajării răspunderii
Guvernului cu privire la acestea, adoptarea unor hotărâri de
Guvern, acțiuni concrete pentru îndeplinirea programului sau
declarației de politică generală, negocierea/încheierea unor
tratate internaționale etc.). În schimb, în situația de față, este
vorba despre o lege adoptată prin procedura angajării răspunderii
Guvernului, deci nu vizează ipoteza tezei finale a art. 114
alin. (3) din Constituție.
În orice caz, Guvernul, pe perioada cât dispozițiile art. 1 din
Legea nr. 118/2010 sunt în vigoare, respectiv până la data de
31 decembrie 2010, este obligat să ia măsuri concrete pentru
aplicarea lor efectivă, ceea ce, în cazul de față, se și întâmplă,
drepturile salariale fiind diminuate cu 25% în privința întregului
personal plătit din fonduri publice. Însă acest lucru nu înseamnă
că pe această perioadă nu se pot aduce completări sau
modificări legii în discuție, atât de către legiuitorul originar, cât și
de cel delegat. Mai mult, legea adoptată în procedura angajării
răspunderii poate fi și abrogată, prin urmare legiuitorul nu este
obligat să aștepte ajungerea sa la termen pentru a putea adopta
noi reglementări primare în domeniu. Astfel, procedura angajării
răspunderii nu exclude intervenirea unor evenimente legislative
în sensul art. 58 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010.
Toate aceste considerente demonstrează faptul că art. 114
alin. (3) teza finală din Constituție vizează numai situația
angajării răspunderii Guvernului asupra unui program sau unei
declarații de politică generală, ceea ce, pe cale de interpretare,
înseamnă că în cazul legilor adoptate în urma angajării
răspunderii Guvernului obligativitatea lor rezultă din art. 1
alin. (5) din Constituție, situație care nu exclude posibilitatea
Parlamentului de a adopta o nouă reglementare în materie prin
care modifică, completează sau chiar abrogă legea adoptată
prin procedura angajării răspunderii Guvernului.
2. Autorii obiecției de neconstituționalitate susțin că Guvernul,
ca inițiator al proiectului de lege, nu a respectat art. 7 și 31 din
Legea nr. 24/2000 privind normele de tehnică legislativă pentru
elaborarea actelor normative, întrucât nu a realizat o evaluare
preliminară a impactului unei asemenea legi în plan social și în
plan economic, ceea ce înseamnă că a fost încălcat art. 1
alin. (5) din Constituție [cu privire la aplicabilitatea într-o atare
situație a dispozițiilor art. 1 alin. (5) din Constituție, a se vedea
Decizia Curții Constituționale nr. 710 din 6 mai 2009, publicată
în Monitorul Oficial al României, Partea I, nr. 358 din 28 mai
2009].
Într-adevăr, art. 7 și 31 din legea menționată vizează
evaluarea preliminară a impactului noilor reglementări, respectiv
cuprinsul motivării din instrumentul de prezentare și motivare.
Expunerea de motive la legea criticată, astfel cum a fost
prezentată Parlamentului, cuprinde referiri, este adevărat foarte
succinte, la impactul socio-economic al proiectului de act
normativ.
Potrivit art. 31 alin. (1) lit. b) din Legea nr. 24/2000, impactul
socio-economic
vizează
ăefectele
asupra
mediului
macroeconomic, de afaceri, social și asupra mediului
înconjurător, inclusiv evaluarea costurilor și beneficiilor”, iar la
expunerea de motive a legii criticate, inițiatorul acesteia

menționează la impactul social că ăproiectul de act normativ se
adresează în special persoanelor cu venituri mici și va realiza
pentru personalul debutant o salarizare mai atractivă, superioară
celei existente în prezent”, iar la rubricile ăimpact asupra
mediului de afaceri”, ăimpact asupra mediului” se menționează
că ăproiectul de act normativ nu se referă la acest subiect”, în
timp ce la rubricile ăimpact macroeconomic” și ăalte informații”,
nu există nicio mențiune făcută. Comparativ, la expunerea de
motive existentă la Legea-cadru nr. 330/2009, inițiatorul său, și
anume Guvernul, la secțiunea a 3-a — Impactul socio-economic
al proiectului de act normativ, exista o singură mențiune
suplimentară față de aceeași secțiune a legii criticate prin
prezenta sesizare, respectiv la rubrica ăimpact macroeconomic”
se menționează că ăîn anul 2010 nu va exista un impact macroeconomic produs de aplicarea acestei legi, întrucât pentru
întregul personal bugetar se va realiza numai reîncadrarea
acestuia cu menținerea drepturilor salariale în plată în anul
2009”. Este de observat că această mențiune este valabilă
mutatis mutandis și legii criticate, chiar dacă nu a fost
menționată de inițiatorul legii, întrucât în anul 2011 salarizarea
întregului personal plătit din fonduri publice va fi reglementată de
Legea privind salarizarea în anul 2011 a personalului plătit din
fonduri publice.
Toate aceste aspecte arată că Guvernul și-a îndeplinit
obligația de a motiva impactul socio-economic al legii criticate,
chiar dacă motivarea este succintă și lapidară. În consecință,
critica de neconstituționalitate este neîntemeiată, amploarea
motivării impactului socio-economic al legii criticate neavând
relevanță constituțională sub aspectul încălcării dispozițiilor
art. 1 alin. (5) din Constituție.
3. Cu privire la susținerile privind inexistența avizului
Consiliului Economic și Social, Curtea constată că acesta a fost
solicitat prin adresa Ministerului Muncii, Familiei și Protecției
Sociale nr. 2.889/VM/19.11.2010. Chiar dacă avizul nu a fost
emis de către Consiliul Economic și Social, Curtea constată că,
prin solicitarea avizului, Guvernul a respectat prevederile
constituționale ale art. 141, respectiv a ținut cont de caracterul
de organ consultativ al acestui organism.
În consecință, Curtea constată că sunt neîntemeiate criticile
de neconstituționalitate extrinsecă formulate.
II. Cu privire la criticile de neconstituționalitate intrinsecă,
Curtea constată următoarele:
1. Înainte de a analiza constituționalitatea dispozițiilor art. 1
alin. (2) și art. 37 alin. (1) și (3) din legea criticată, sub aspectul
discriminării persoanelor care au calitatea de angajați în sectorul
public în raport cu cei care au această calitate în sectorul privat,
în privința restrângerii drepturilor la negociere, și al lezării
dreptului de salariu și de proprietate, Curtea observă
următoarele:
— Prin Decizia nr. 874 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
Curtea a statuat că ăangajații din mediul public nu se află în
aceeași situație juridică precum cei din mediul privat. Cei care
sunt angajați în raporturi de muncă în mediul bugetar sunt legați,
în mod esențial, din punctul de vedere al sursei din care sunt
alimentate salariile/indemnizațiile sau soldele de bugetul public
național, de încasările și de cheltuielile din acest buget,
dezechilibrarea acestuia putând avea consecințe în ceea ce
privește diminuarea cheltuielilor din acest buget. Or,
salariile/indemnizațiile/soldele reprezintă astfel de cheltuieli —
mai exact, cheltuieli de personal. În schimb, în mediul privat
raporturile de muncă sunt guvernate întotdeauna de contractul
individual de muncă încheiat între un angajat și un angajator.
Curtea Constituțională, prin Decizia nr. 448 din 15 septembrie

MONITORUL OFICIAL AL ROMÂNIEI, PARTEA I, Nr. 44/18.I.2011
2005, publicată în Monitorul Oficial al României, Partea I, nr. 872
din 28 septembrie 2005, a statuat: «Contractul individual de
muncă este convenția prin care se materializează voința
angajatorului și a viitorului salariat de a intra într-un raport juridic
de muncă. În această convenție, negociată și liber consimțită,
sunt prevăzute, în limitele stabilite de legislație și de contractele
colective de muncă, toate elementele necesare pentru
cunoașterea condițiilor de desfășurare și de încetare a raportului
de muncă, drepturile, obligațiile și răspunderile ambelor părți».
Or, obligarea de către stat, deci de către un terț, raportat la
contractul individual de muncă încheiat, atât a angajatorului de
a-și reduce cheltuielile de personal, cât și a angajatului în sensul
diminuării veniturilor sale, ar încălca în mod flagrant art. 1
alin. (3) și (5), art. 41, art. 44 și art. 45 din Constituție.”;
— Instanța constituțională, prin Decizia nr. 292 din 1 iulie
2004, publicată în Monitorul Oficial al României, Partea I, nr. 787
din 26 august 2004, sau Decizia nr. 1.250 din 7 octombrie 2010,
publicată în Monitorul Oficial al României, Partea I, nr. 764 din
16 noiembrie 2010, a statuat că ăîncheierea convențiilor
colective nu se poate face decât cu respectarea legii. Aceste
convenții sunt izvor de drept, dar forța lor juridică nu poate fi
superioară legii. În consecință, convențiile colective sunt
garantate în măsura în care nu încalcă prevederile legale în
materie”; în caz contrar, ăs-ar încălca un principiu fundamental
al statului de drept, și anume primordialitatea legii în
reglementarea relațiilor sociale. [...] în consecință, negocierea
convențiilor colective nu se poate face decât cu respectarea
dispozițiilor legale existente” (A se vedea, în acest sens, și
Decizia nr. 65 din 20 iunie 1995, publicată în Monitorul Oficial al
României, Partea I, nr. 129 din 28 iunie 1995)”;
— Curtea, prin Decizia nr. 1.414 din 4 noiembrie 2009,
publicată în Monitorul Oficial al României, Partea I, nr. 796 din
23 noiembrie 2009, sau Decizia nr. 1.250 din 7 octombrie 2010,
precitată, a mai statuat că ădispozițiile art. 41 alin. (5) din
Constituție, privind caracterul obligatoriu al convențiilor colective,
nu exclud posibilitatea legiuitorului de a interveni, din rațiuni de
interes general, pentru modificarea unor dispoziții din contractele
colective de muncă, reglementând soluții care să răspundă
nevoilor sociale existente la un moment dat”;
— prin deciziile nr. 872 și nr. 874 din 25 iunie 2010, mai sus
citate, Curtea a stabilit că ădreptul la muncă este un drept
complex care include și dreptul la salariu”;
— art. 1 alin. (2) din legea criticată prevede că întregul
personal plătit din fonduri publice va fi salarizat potrivit acestei
legi;
— art. 37 alin. (1) și (3) din legea criticată prevede natura
infralegală a contractelor sau acordurilor colective de muncă și
a contractelor individuale de muncă, acestea urmând a fi
încheiate potrivit prevederilor legii criticate, fără a putea exceda
cuantumul drepturilor bănești la care personalul plătit din fonduri
publice este îndrituit potrivit legii.
Având în vedere cele mai sus arătate, Curtea constată că
angajații din mediul privat și cei din mediul public sunt într-o
situație diferită în ceea ce privește regimul juridic de stabilire a
salariilor/soldelor/indemnizațiilor brute, ceea ce și determină o
diferență de tratament juridic între aceștia atunci când se pune
problema negocierii contractelor colective de muncă și a
reducerii în temeiul art. 53 din Constituție a drepturilor salariale.
Cu privire la susținerea că angajatorii din sectorul privat sunt
discriminați față de angajatorii din sectorul public, sub aspectul
prerogativelor de care dispun în materia reducerii drepturilor
salariale convenite cu personalul, se constată că este
neîntemeiată. Astfel, Curtea reține că în sfera publică
angajatorul este, întotdeauna, statul, prin diferitele sale entități

11

de la nivel central sau local. Aceste entități trebuie să țină seama
de faptul că ăîn dreptul public salariile/indemnizațiile/soldele sunt
stabilite în baza legii, ca act al legiuitorului originar sau delegat,
legea este cea care oferă o marjă angajatorului public ca
eventual să acorde anumite sporuri specifice, acesta neavând
competența de a acorda drepturi salariale numai în baza și în
temeiul unei manifestări discreționare de voință. Manifestarea
sa de voință este condiționată și, totodată, limitată de lege. Însă,
atunci când legea diminuează cuantumul sporurilor sau suprimă
sporurile respective, contractul individual de muncă nici măcar
nu trebuie renegociat prin întâlnirea voinței concordante a celor
doi cocontractanți pentru a se aplica noile prevederi legale” (a se
vedea Decizia Curții Constituționale nr. 1.601 din 9 decembrie
2010, nepublicată încă).
Prin Decizia nr. 1.250 din 7 octombrie 2010, precitată, Curtea
a constatat că ăordonatorii principali de credite trebuie să
respecte legea și să o aplice ca atare, chiar dacă aceasta are ca
efect, pentru viitor, modificarea unor clauze din contractele de
muncă, individuale sau colective, ale personalului plătit din
fonduri publice. Rațiunea acestei concluzii constă în faptul că
temeiul încheierii, modificării și încetării contractului este legea,
iar dacă, pentru viitor, legea prevede o redimensionare a politicii
salariale bugetare, toate contractele pendinte sau care vor fi
încheiate trebuie să reflecte și să fie în acord cu legea”.
Toate aceste considerente demonstrează că angajatorul
public prin natura cheltuielilor angajate în legătură cu plata
drepturilor salariale, respectiv cheltuieli bugetare, și prin temeiul
stabilirii sistemului de salarizare, respectiv legea, nu este în
aceeași situație cu cel privat, astfel încât la o situație de fapt
diferită îi corespunde și un tratament juridic diferențiat.
Egalitatea nu presupune uniformitate, astfel încât este evident
că angajatorul din sfera publică se conduce, în privința modului
de stabilire a drepturilor salariale și a marjei de apreciere de care
dispune în privința stabilirii salariilor/soldelor/indemnizațiilor
brute, după alte reguli față de angajatorul privat.
2. Se susține că art. 33 alin. (1) din legea criticată, care
prevede că ăla data intrării în vigoare a prezentei legi
reîncadrarea personalului se face corespunzător tranșelor de
vechime în muncă avute în luna decembrie 2010 pe funcțiile
corespunzătoare categoriei, gradului și treptei profesionale
deținute, stabilindu-se clasa de salarizare și coeficientul de
ierarhizare corespunzător acesteia”, permanentizează
reducerea salarială operată prin Legea nr. 118/2010, întrucât
stabilește un nivel al salarizării personalului bugetar
corespunzător celui aplicat în decembrie 2010.
Însă Curtea reține că nu există nicio legătură între conținutul
normativ al textului criticat și susținerile autorilor obiecției de
neconstituționalitate, întrucât acesta nu vizează cuantumul
drepturilor salariale, ci conversia de la sisteme de salarizare
neomogene la unul unitar pentru tot personalul plătit din fonduri
publice, respectiv plasarea acestui personal pe diferite clase de
salarizare de la 1 la 110, la care se aplică un coeficient de
ierarhizare corespunzător de la 1,00 la 15,00. Pentru a stabili în
concret salariul/solda/indemnizația brută a unei persoane,
trebuie să existe o valoare de referință corespunzătoare
coeficientului de ierarhizare 1,00; această valoare de referință
trebuie să aibă un nivel care, la momentul aplicării sale, să
reflecte un nivel al salariului/soldei/indemnizației brute cel puțin
la nivelul lunii iunie 2010. Or, pentru anul 2011, valoarea
salariilor de bază nu se stabilește în funcție de această valoare
de referință raportată la coeficientul de ierarhizare, ci potrivit
art. 1 din Legea privind salarizarea în anul 2011 a personalului
plătit din fonduri publice. În aceste condiții, critica de

12

MONITORUL OFICIAL AL ROMÂNIEI, PARTEA I, Nr. 44/18.I.2011

neconstituționalitate privind art. 33 alin. (1) din legea-cadru este
neîntemeiată.
3. De asemenea, critica de neconstituționalitate ce vizează
încălcarea art. 53 din Constituție prin prevederile art. 33 alin. (1)
și art. 22 alin. (1) și (2) din legea-cadru criticată este
neîntemeiată.
Astfel cum s-a arătat mai sus, art. 33 alin. (1) din legea-cadru
nu prevede un anumit cuantum al salariului/soldei/indemnizației
brute, ci o operațiune tehnică de conversie de la sistemele de
salarizare neomogene la unul unitar pentru tot personalul plătit
din fonduri publice.
Dispozițiile art. 22 alin. (1) și (2) din lege prevăd două reguli:
— suma drepturilor salariale suplimentare — sporuri,
compensații, prime — nu poate depăși 30% din suma salariilor
de bază/soldelor funcțiilor de bază/salariilor funcțiilor de
bază/indemnizațiilor lunare de încadrare pentru fiecare
ordonator de credite;
— suma drepturilor salariale suplimentare — sporuri,
compensații, prime — nu poate depăși 30% din salariile de
bază/soldele funcțiilor de bază/salariile funcțiilor de
bază/indemnizațiile lunare de încadrare, după caz.
Astfel, sunt stabilite reguli clare care vizează transparența și
echitatea sistemului public de salarizare. Or, existența unor
asemenea
reguli
nu
echivalează
cu
diminuarea
salariului/soldei/indemnizației de bază.
Nu în ultimul rând, trebuie amintit că ăstatul are deplina
legitimitate constituțională de a acorda sporuri, stimulente,
premii, adaosuri la salariul de bază personalului plătit din fonduri
publice, în funcție de veniturile bugetare pe care le realizează.
Acestea nu sunt drepturi fundamentale, ci drepturi salariale
suplimentare. Legiuitorul este în drept, totodată, să instituie
anumite sporuri la indemnizațiile și salariile de bază, premii
periodice și alte stimulente, pe care le poate diferenția în funcție
de categoriile de personal cărora li se acordă, le poate modifica
în diferite perioade de timp, le poate suspenda sau chiar anula” —
a se vedea, în acest sens, și Decizia Curții Constituționale
nr. 108 din 14 februarie 2006, publicată în Monitorul Oficial al
României, Partea I, nr. 212 din 8 martie 2006, și Decizia Curții

Constituționale nr. 1.250 din 7 octombrie 2010, publicată în
Monitorul Oficial al României, Partea I, nr. 764 din 16 noiembrie
2010.
4. În privința faptului că raportul între coeficientul de
ierarhizare minim și coeficientul de ierarhizare maxim a crescut
de la 1 la 15 față de 1 la 12 prevăzut de Legea nr. 330/2009, se
observă că este de competența exclusivă a legiuitorului de a
institui un raport sau altul între acești coeficienți. Stabilirea unui
raport mai mare, și anume de la 1 la 15, nu conduce automat la
scăderea drepturilor salariale, ci, din contră, reflectă nivelul mai
mic sau mai mare de responsabilități în stat.
Mai mult, Curtea reține că există o obligație pozitivă în
sarcina legiuitorului ca, în momentul aplicării prezentei legi în
privința determinării valorii salariului/soldei/indemnizației brute,
indiferent de coeficientul de ierarhizare aplicabil diverselor
categorii de personal plătit din fonduri publice,
salariul/solda/indemnizația brută a acestora să fie la un nivel cel
puțin egal lunii iunie 2010.
5. Întrucât legea criticată în privința stabilirii valorilor
salariilor/soldelor/indemnizațiilor brute nu se aplică în cursul
anului 2011, Curtea nu poate reține critica de
neconstituționalitate ce vizează pretinsa încălcare a Deciziei
Curții Constituționale nr. 874 din 25 iunie 2010, respectiv că
diminuarea cu 25% a salariilor/soldelor/indemnizațiilor brute
operate prin Legea nr. 118/2010 ar fi permanentizată.
Însă, pentru ca la momentul aplicării prezentei legi în privința
determinării valorii salariului/soldei/indemnizației brute acestea
din urmă să nu cunoască o scădere sub nivelul din iunie 2010,
legiuitorul trebuie să stabilească o valoare de referință
adecvată, superioară celei prevăzute în momentul de față prin
art. 10 alin. (4) din lege.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu unanimitate de voturi,
CURTEA CONSTITUȚIONALĂ

În numele legii
D E C I D E:

Constată că dispozițiile Legii-cadru privind salarizarea unitară a personalului plătit din fonduri publice, în ansamblul său,
precum și, în special, ale art. 1 alin. (2), art. 4, art. 10 alin. (1), art. 14, art. 22 alin. (1) și (2), art. 33 alin. (1) și art. 37 alin. (1) și (3)
din lege sunt constituționale.
Definitivă și general obligatorie.
Decizia se comunică președintelui României și se publică în Monitorul Oficial al României, Partea I.
Dezbaterile au avut loc la data de 28 decembrie 2010 și la acestea au participat: Augustin Zegrean, președinte, Aspazia
Cojocaru, Acsinte Gaspar, Petre Lăzăroiu, Mircea Ștefan Minea, Iulia Antoanella Motoc, Ion Predescu, Puskás Valentin Zoltán și
Tudorel Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

13

MONITORUL OFICIAL AL ROMÂNIEI, PARTEA I, Nr. 44/18.I.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al acestuia a unei părți dintr-un
imobil aflat în administrarea Ministerului Culturii și Patrimoniului Național — Muzeul Național Peleș
pentru scoaterea din funcțiune în vederea valorificării și modificarea anexei nr. 6 la Hotărârea
Guvernului nr. 1.705/2006 pentru aprobarea inventarului centralizat al bunurilor din domeniul public
al statului
În temeiul art. 108 din Constituția României, republicată, al art. 1 și 2 din Ordonanța Guvernului nr. 112/2000 pentru
reglementarea procesului de scoatere din funcțiune, casare și valorificare a activelor corporale care alcătuiesc domeniul public al
statului și al unităților administrativ-teritoriale, aprobată prin Legea nr. 246/2001, și al art. 20 alin. (1) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al
statului în domeniul privat al acestuia a unei părți dintr-un imobil
situat în județul Prahova, orașul Sinaia, Str. Peleșului nr. 2, aflat
în administrarea Ministerului Culturii și Patrimoniului Național —
Muzeul Național Peleș, identificat potrivit anexei nr. 1.
(2) Trecerea în domeniul privat a părții din imobilul prevăzut
la alin. (1) se face pentru scoaterea din funcțiune în vederea
valorificării, în condițiile legii.
(3) Datele de identificare a bunului imobil aparținând
domeniului public al statului, înregistrat la numărul MF 26333

din anexa nr. 6 la Hotărârea Guvernului nr. 1.705/2006 pentru
aprobarea inventarului centralizat al bunurilor din domeniul
public al statului, cu modificările și completările ulterioare, se
modifică potrivit anexei nr. 2.
Art. 2. — Descrierea tehnică a bunului imobil înscris în
domeniul public al statului la poziția nr. MF 27187 din anexa nr. 6
la Hotărârea Guvernului nr. 1.705/2006, cu modificările și
completările ulterioare, se modifică potrivit anexei nr. 3.
Art. 3. — Anexele nr. 1—3 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul culturii și patrimoniului național,
Kelemen Hunor
Ministrul finanțelor publice,
Gheorghe Ialomițianu

București, 24 noiembrie 2010.
Nr. 1.190.

ANEXA Nr. 1

D AT E L E D E I D E N T I F I C A R E

a unei părți din bunul imobil înregistrat la numărul MF 26333, care trece din domeniul public al statului
în domeniul privat al acestuia
1. Ordonator principal de credite

4192812

Ministerul Culturii și Patrimoniului Național

2. Ordonator terțiar de credite

2842935

Muzeul Național Peleș

Cod de
clasificare
nr. M. F.

8.28._
26333
(parțial)

Denumirea

Descrierea tehnică

Adresa

Grup sanitar

Grup sanitar: clădire din cărămidă cu terasă
acoperită cu hidroizolație din carton și bitum,
8 cabine, încălzire centrală, apă curentă și
gaze

România — județul Prahova,
orașul Sinaia, Str. Peleșului nr. 2

14

MONITORUL OFICIAL AL ROMÂNIEI, PARTEA I, Nr. 44/18.I.2011
ANEXA Nr. 2

D AT E L E D E I D E N T I F I C A R E

a bunului imobil aparținând domeniului public al statului, înregistrat la numărul MF 26333
1. Ordonator principal de credite

4192812

Ministerul Culturii și Patrimoniului Național

2. Ordonator terțiar de credite

2842935

Muzeul Național Peleș

Cod de
clasificare
nr. M. F.

Denumirea

Descrierea tehnică

Adresa

8.28._
26333
(parțial)

Casă pază
și Casă bilete

Casă pază și Casă bilete: Clădire din cărămidă
acoperită cu țiglă, cu lemnărie aparentă
Suprafața terenului 28 m2

România — județul Prahova,
orașul Sinaia, Str. Peleșului nr. 2
ANEXA Nr. 3

D AT E L E D E I D E N T I F I C A R E

a imobilului aflat în administrarea Direcției Județene pentru Cultură și Patrimoniul Național Călărași
a cărui descriere tehnică se modifică
Nr.
crt.

Nr. M.F.
Cod de
clasificare

Denumirea

Descrierea tehnică

1.

27187
8.29.06

Sediul Direcției Județene pentru
Cultură și Patrimoniul Național
Călărași

Corp principal și anexă: Sc = 490 m2
Suprafața terenului aferent = 849 m2

Adresa

Municipiul Călărași,
Str. 13 Decembrie nr. 9,
județul Călărași

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind sancționarea domnului Nicolae Jecu, inspector guvernamental
în cadrul Secretariatului General al Guvernului
Având în vedere Raportul Comisiei de disciplină pentru înalții funcționari publici privind soluționarea Sesizării nr. 88 din
12 februarie 2009, înregistrat sub nr. 20/28814/D.N.A. din 29 decembrie 2010, prin care se propune, cu unanimitate de voturi,
sancționarea domnului Nicolae Jecu cu mustrare scrisă, pentru neglijență repetată în aplicarea prevederilor legale referitoare la
îndatoririle specifice funcției de prefect al județului Ilfov și președinte al Comisiei Județene Ilfov pentru stabilirea dreptului de
proprietate asupra terenurilor,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 19 alin. (1) lit. b), art. 77 alin. (2) lit. b), alin. (3) lit. a) și art. 78 alin. (3) din Legea
nr. 188/1999 privind Statutul funcționarilor publici, republicată, cu modificările și completările ulterioare,
primul-ministru emite prezenta decizie.
Art. 1. — Domnul Nicolae Jecu, inspector guvernamental în
cadrul Secretariatului General al Guvernului, se sancționează
cu mustrare scrisă, pentru neglijență repetată în aplicarea
prevederilor legale referitoare la îndatoririle specifice funcției de
prefect al județului Ilfov și președinte al Comisiei Județene Ilfov
pentru stabilirea dreptului de proprietate asupra terenurilor.

Art. 2. — Prezenta decizie poate fi contestată în termen de
30 de zile de la data intrării sale în vigoare la instanța de
contencios administrativ competentă, în conformitate cu
prevederile art. 10 alin. (1) și (3) din Legea contenciosului
administrativ nr. 554/2004, cu modificările și completările
ulterioare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 ianuarie 2011.
Nr. 5.

MONITORUL OFICIAL AL ROMÂNIEI, PARTEA I, Nr. 44/18.I.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea procedurii de exploatare a aplicației informatice privind transmiterea în format
electronic a informațiilor conform art. 761 din Legea nr. 273/2006 privind finanțele publice
Având în vedere prevederile art. 761 și 84 din Legea nr. 273/2006 privind finanțele publice locale, cu modificările și
completările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — (1) Prin prezentul ordin se aprobă procedura de
(3) Aplicația se utilizează conform Manualului de exploatare
exploatare a aplicației informatice privind transmiterea în format a aplicației care se postează pe pagina de internet a Ministerului
electronic a informațiilor conform art. 761 din Legea nr. 273/2006 Administrației și Internelor, sub link-ul ăAplicarea Legii
privind finanțele publice locale, cu modificările și completările nr. 273/2006”.
ulterioare, după cum urmează:
Art. 2. — Direcția generală pentru comunicații și tehnologia
a) Aplicația informatică se accesează din pagina de internet informației are următoarele atribuții:
a Ministerului Administrației și Internelor (www.mai.gov.ro), sub
a) pune la dispoziție echipamentele hardware necesare,
link-ul ăAplicarea Legii nr. 273/2006”.
precum și un server de publicare pentru procesarea informațiilor
b) Pentru înregistrarea în aplicația informatică, în vederea
transmise;
încărcării documentelor electronice pe pagina de internet a
b) analizează periodic dinamica de dezvoltare a sistemului și
Ministerului Administrației și Internelor, fiecare ordonator
propune măsuri de susținere tehnică pentru asigurarea
principal de credite de la nivelul fiecărei unități administrativcontinuității serviciilor IT bazate pe resursele menționate la lit. a);
teritoriale/subdiviziuni administrativ-teritoriale, după caz,
c) dezvoltă cu resurse proprii aplicația informatică
dispune parcurgerea următoarelor etape:
— etapa 1: îndeplinirea condițiilor tehnice minime pentru menționată la art. 1, care permite încărcarea documentelor în
aplicarea prevederilor art. 761 din Legea nr. 273/2006, cu format electronic pe pagina de internet a Ministerului
modificările și completările ulterioare, prevăzute în anexa nr. 1; Administrației și Internelor, de către autoritățile administrației
— etapa 2: desemnarea unei persoane responsabile de publice locale;
d) asigură instalarea, configurarea și administrarea
aplicarea prevederilor art. 761 din Legea nr. 273/2006, cu
componentelor hardware și software doar la nivel central;
modificările și completările ulterioare. Persoana responsabilă,
în calitate de utilizator, trebuie să dețină o adresă de e-mail
e) asigură dezvoltările ulterioare rezultate din necesități
validă care va fi utilizată și pentru recuperarea parolei de acces; tehnice sau modificări legislative;
— etapa 3: crearea de către utilizator, până la data de
f) actualizează manualul on-line al aplicației informatice;
26 ianuarie 2011, a unui cont de acces în numele unității
g) susține cu expertiză tehnică Direcția pentru politici fiscale
administrativ-teritoriale/subdiviziunii administrativ-teritoriale, și bugetare locale în exercitarea atribuțiilor ce îi revin prin
după caz, prin accesarea aplicației informatice. În acest sens, va prezentul ordin.
introduce datele necesare pentru crearea contului de utilizator;
Art. 3. — Direcția pentru politici fiscale și bugetare locale are
— etapa 4: accesarea de către utilizator a aplicației
următoarele atribuții:
informatice de pe pagina de internet a Ministerului Administrației
a) validează utilizatorii înscriși pe pagina de internet a
și Internelor www.mai.gov.ro, sub link-ul ăAplicarea Legii
Ministerului Administrației și Internelor;
nr. 273/2006”, și completarea formularului de validare cont
b) actualizează nomenclatoarele aplicației;
utilizator, prevăzut în anexa nr. 2. Formularul de validare se
c) utilizează aplicația pentru realizarea de rapoarte diverse;
tipărește, se semnează, se ștampilează și se transmite, până la
d) stabilește cerințele operaționale în urma unor modificări
data de 26 ianuarie 2011, pe fax, la Ministerul Administrației și
legislative;
Internelor, Direcția pentru politici fiscale și bugetare locale.
e) evaluează aplicația din punct de vedere operațional.
Numărul de fax se publică la același link sus-menționat.
Art. 4. — Anexele nr. 1 și 2 fac parte integrantă din prezentul
(2) Transmiterea informațiilor în format electronic, prevăzute
1 din Legea nr. 273/2006, cu modificările și completările
ordin.
la art. 76
Art. 5. — Prezentul ordin se publică în Monitorul Oficial al
ulterioare, se realizează prin încărcarea documentelor
electronice, de către utilizatori, direct prin aplicație.
României, Partea I.
Ministrul administrației și internelor,
Constantin-Traian Igaș
București, 14 ianuarie 2011.
Nr. 11.

16

MONITORUL OFICIAL AL ROMÂNIEI, PARTEA I, Nr. 44/18.I.2011
ANEXA Nr. 1

CONDIȚII TEHNICE MINIME

Cerințe tehnice minime necesare pentru accesarea aplicației:
a) calculator de configurație minimă pentru navigare pe internet;
b) conexiune la internet;
c) aplicație informatică pentru navigare pe internet cu javascript activat (de exemplu: Internet Explorer, Mozilla Firefox etc.);
d) aplicație informatică pentru citirea documentelor .pdf (Adobe Reader).
Fișierele care urmează a fi transmise spre încărcare pe site-ul web trebuie să aibă următoarele caracteristici:
a) nu trebuie să depășească dimensiunea totală de 5 megabytes;
b) să fie în format .pdf.

ANEXA Nr. 2

F O R M U L A R VA L I D A R E C O N T U T I L I Z AT O R

pentru accesul în aplicația de încărcare a documentelor pe site-ul public al Ministerului Administrației și Internelor
Instituția ............................................................................................., județul ..................................................................,
localitatea .............................................................................................., codul SIRUTA ....................................................................,
Numele ..............................................., prenumele ........................................., funcția ..........................................,
departamentul/direcția ..........................................., telefon ............................................, fax .........................................................,
adresă de e-mail*) ............................................................................................................................................................................ .
Ordonator principal de credite,
.................................................
(numele și prenumele în clar)
(semnătura și ștampila)

Data
........................

N O T Ă:

Contul de utilizator este creat on-line, din aplicație, însă nu va putea fi folosit pentru accesul în aplicație până la activarea
acestuia de către administratorul aplicației.

*) Formularul va fi completat obligatoriu cu litere de tipar.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 44/18.I.2011 conține 16 pagini.

Prețul: 3,20 lei

&JUYDGY|449282]
ISSN 1453—4495

