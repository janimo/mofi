Anul 179 (XXIII) — Nr. 893

PARTEA I

LEGI, DECRETE, HOTĂRÂRI ȘI ALTE ACTE

Vineri, 16 decembrie 2011

SUMAR
Pagina
DECIZII ALE CURȚII CONSTITUȚIONALE
Decizia nr. 1.096 din 8 septembrie 2011 referitoare la excepția
de neconstituționalitate a dispozițiilor art. 141 alin. (2)
lit. e) și f) și alin. (3) din Legea nr. 571/2003 privind
Codul fiscal coroborate cu cele ale ăpct. 38 alin. (3) și
pct. 39 alin. (4) din Normele metodologice de aplicare
a titlului VI din Codul fiscal, aprobate prin Hotărârea
Guvernului nr. 44/2004”..............................................
Decizia nr. 1.287 din 29 septembrie 2011 referitoare la
excepția de neconstituționalitate a dispozițiilor art. 2 și
art. 17—25 din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional ..............
Decizia nr. 1.288 din 29 septembrie 2011 referitoare la
excepția de neconstituționalitate a dispozițiilor art. II
alin. (1) și (4) din Ordonanța de urgență a Guvernului
nr. 209/2008 pentru modificarea Legii nr. 19/2000
privind sistemul public de pensii și alte drepturi de
asigurări sociale și ale art. V din Ordonanța de urgență
a Guvernului nr. 114/2009 privind unele măsuri
financiar-bugetare ......................................................
Decizia nr. 1.339 din 11 octombrie 2011 referitoare la excepția
de neconstituționalitate a prevederilor art. 7 din
Ordonanța de urgență a Guvernului nr. 51/2008 privind
ajutorul public judiciar în materie civilă ......................
Decizia nr. 1.347 din 13 octombrie 2011 referitoare la excepția
de neconstituționalitate a prevederilor art. 55 alin. (1)
lit. a) și alin. (2) din Legea administrației publice locale
nr. 215/2001 ..............................................................
Decizia nr. 1.349 din 13 octombrie 2011 referitoare la excepția
de neconstituționalitate a prevederilor art. I pct. 1 și
art. II din Ordonanța de urgență a Guvernului
nr. 62/2010 pentru modificarea și completarea Legii
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989, și pentru suspendarea aplicării unor dispoziții
din titlul VII al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................
Decizia nr. 1.353 din 13 octombrie 2011 referitoare la excepția
de neconstituționalitate a prevederilor art. 7 din
Ordonanța de urgență a Guvernului nr. 51/2008 privind
ajutorul public judiciar în materie civilă ......................

Pagina
Decizia nr. 1.370 din 18 octombrie 2011 referitoare la excepția
de neconstituționalitate a prevederilor art. 16 și art. 17
din Legea nr. 550/2002 privind vânzarea spațiilor
comerciale proprietate privată a statului și a celor de
prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local............

18–20

Decizia nr. 1.374 din 18 octombrie 2011 referitoare la excepția
de neconstituționalitate a prevederilor art. 57 alin. (4)
din Legea administrației publice locale nr. 215/2001 ....

20–21

Decizia nr. 1.378 din 18 octombrie 2011 referitoare la excepția
de neconstituționalitate a prevederilor art. 1 alin. 2,
art. 38 alin. 4 și art. 42 alin. 1 din Codul familiei,
precum și a celor ale art. 2, art. 6, art. 14 alin. (2),
art. 16, art. 23, art. 24 alin. (1), art. 31 și art. 38 din
Legea nr. 272/2004 privind protecția și promovarea
drepturilor copilului ....................................................

22–23

8–10

Decizia nr. 1.428 din 25 octombrie 2011 referitoare la excepția
de neconstituționalitate a dispozițiilor Ordonanței de
urgență a Guvernului nr. 195/2002 privind circulația pe
drumurile publice ........................................................

24–25

10–12

Decizia nr. 1.429 din 25 octombrie 2011 referitoare la excepția
de neconstituționalitate a dispozițiilor art. 15, art. 31 și
art. 34 alin. (1) din Ordonanța Guvernului nr. 2/2001
privind regimul juridic al contravențiilor ......................

25–27

Decizia nr. 1.433 din 25 octombrie 2011 referitoare la excepția
de neconstituționalitate a dispozițiilor art. 32 alin. (2)
și art. 34 din Ordonanța Guvernului nr. 2/2001 privind
regimul juridic al contravențiilor, precum și ale art. 109
alin. (2) și (3) și art. 118 alin. (1) din Ordonanța de
urgență a Guvernului nr. 195/2002 privind circulația pe
drumurile publice ........................................................

27–29

14–16

Decizia nr. 1.441 din 3 noiembrie 2011 referitoare la excepția
de neconstituționalitate a dispozițiilor art. 49 și art. 50
din Ordonanța de urgență a Guvernului nr. 195/2002
privind circulația pe drumurile publice raportate la
dispozițiile art. 6 alin. (2) din Ordonanța Guvernului
nr. 43/1997 privind regimul drumurilor........................

30–31

16–17

Decizia nr. 1.442 din 3 noiembrie 2011 referitoare la excepția
de neconstituționalitate a dispozițiilor art. 86 alin. (1)
din Ordonanța de urgență a Guvernului nr. 195/2002
privind circulația pe drumurile publice ........................

31–32

2–3

4–8

12–13

2

MONITORUL OFICIAL AL ROMÂNIEI, PARTEA I, Nr. 893/16.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.096
din 8 septembrie 2011

referitoare la excepția de neconstituționalitate a dispozițiilor art. 141 alin. (2) lit. e) și f) și alin. (3)
din Legea nr. 571/2003 privind Codul fiscal coroborate cu cele ale ăpct. 38 alin. (3) și pct. 39 alin. (4)
din Normele metodologice de aplicare a Titlului VI din Codul fiscal,
aprobate prin Hotărârea Guvernului nr. 44/2004”
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 141 alin. (2) lit. e) și f) și alin. (3) din Legea
nr. 571/2003 privind Codul fiscal coroborate cu cele ale ăpct. 38
alin. (3) și pct. 39 alin. (4) din Normele metodologice de aplicare
a Titlului VI din Codul fiscal, aprobate prin Hotărârea Guvernului
nr. 44/2004”, excepție ridicată de Societatea Comercială
ăCommer” — S.A. din Cluj-Napoca în Dosarul
nr. 5.615/337/2008 al Tribunalului Sălaj — Secția civilă și care
formează obiectul Dosarului nr. 3.275D/2010.
La apelul nominal, lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2010, pronunțată în Dosarul
nr. 5.615/337/2008, Tribunalul Sălaj — Secția civilă a sesizat
Curtea Constituțională cu soluționarea excepției de
neconstituționalitate a dispozițiilor art. 141 alin. (2) lit. e) și
f) și alin. (3) din Legea nr. 571/2003 privind Codul fiscal
coroborate cu cele ale ăpct. 38 alin. (3) și pct. 39 alin. (4) din
Normele metodologice de aplicare a Titlului VI din Codul
fiscal, aprobate prin Hotărârea Guvernului nr. 44/2004”.
Excepția a fost ridicată de Societatea Comercială ăCommer” —
S.A. din Cluj-Napoca într-o cauză având ca obiect pretenții.
În motivarea excepției de neconstituționalitate autorul
acesteia susține că dispozițiile legale criticate stabilesc un regim
juridic discriminatoriu și inechitabil între contribuabili, de natură
a afecta principiul constituțional al justei așezări a sarcinilor
fiscale. Astfel, ăcontribuabilul de bună-credință este pus în

situația de a nu se bucura de protecția conferită de lege și
Constituție”.
Tribunalul Sălaj — Secția civilă, contrar dispozițiilor art. 29
alin. (4) din Legea nr. 47/1992, republicată, nu își exprimă opinia
cu privire la excepția de neconstituționalitate invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului a transmis punctul său de vedere cu
Adresa nr. 8.560 din 27 august 2010, înregistrată la Curtea
Constituțională cu nr. 12.795 din 27 august 2010, și apreciază că
dispozițiile legale criticate nu contravin prevederilor
constituționale menționate, invocând în acest sens jurisprudența
în materie a instanței de contencios constituțional.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 141 alin. (2) lit. e) și f) și alin. (3) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu
modificările și completările ulterioare, texte de lege care au
următorul conținut: ă(2) Următoarele operațiuni sunt, de
asemenea, scutite de taxă: [...]
e) arendarea, concesionarea, închirierea și leasingul de
bunuri imobile, cu următoarele excepții:
1. operațiunile de cazare care sunt efectuate în cadrul
sectorului hotelier sau al sectoarelor cu funcție similară, inclusiv
închirierea terenurilor amenajate pentru camping;
2. închirierea de spații sau locații pentru parcarea
autovehiculelor;
3. închirierea utilajelor și a mașinilor fixate definitiv în bunuri
imobile;

MONITORUL OFICIAL AL ROMÂNIEI, PARTEA I, Nr. 893/16.XII.2011
4. închirierea seifurilor;
f) livrarea de construcții/părți de construcții și a terenurilor pe
care sunt construite, precum și a oricăror altor terenuri. Prin
excepție, scutirea nu se aplică pentru livrarea de construcții noi,
de părți de construcții noi sau de terenuri construibile. În sensul
prezentului articol, se definesc următoarele:
1. teren construibil reprezintă orice teren amenajat sau
neamenajat, pe care se pot executa construcții, conform
legislației în vigoare;
2. construcție înseamnă orice structură fixată în sau pe
pământ;
3. livrarea unei construcții noi sau a unei părți din aceasta
înseamnă livrarea efectuată cel târziu până la data de
31 decembrie a anului următor anului primei ocupări ori utilizări
a construcției sau a unei părți a acesteia, după caz, în urma
transformării;
4. o construcție nouă cuprinde și orice construcție
transformată astfel încât structura, natura ori destinația sa au
fost modificate sau, în absența acestor modificări, dacă costul
transformărilor, exclusiv taxa, se ridică la minimum 50% din
valoarea de piață a construcției, exclusiv valoarea terenului,
ulterior transformării;
(3) Orice persoană impozabilă poate opta pentru taxarea
operațiunilor prevăzute la alin. (2) lit. e) și f), în condițiile stabilite
prin norme.”
De asemenea, constituie obiect al sesizării Curții
Constituționale dispoziții din Normele metodologice de aplicare
a Legii nr. 571/2003 privind Codul fiscal, aprobate prin Hotărârea
Guvernului nr. 44 din 22 ianuarie 2004, publicată în Monitorul
Oficial al României, Partea I, nr. 112 din 6 februarie 2004.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 15 — Universalitatea, art. 16 — Egalitatea în drepturi,
art. 21 — Accesul liber la justiție, art. 56 — Contribuții financiare
și art. 53 — Restrângerea exercițiului unor drepturi sau al unor
libertăți.
1. Examinând excepția de neconstituționalitate, Curtea
Constituțională constată că, potrivit art. 146 lit. d) din Constituție,

3

este competentă să hotărască asupra ăexcepțiilor de
neconstituționalitate privind legile și ordonanțele [...]”. În
aplicarea acestei prevederi constituționale, conform art. 29
alin. (1) din Legea nr. 47/1992, republicată, ăCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare, care are legătură
cu soluționarea cauzei în orice fază a litigiului și oricare ar fi
obiectul acestuia”. Prin urmare, atât Constituția, cât și legea de
organizare și funcționare a instanței constituționale stabilesc că
obiectul excepției de neconstituționalitate îl pot constitui exclusiv
dispozițiile cuprinse într-o lege sau o ordonanță. Așa fiind,
sesizarea referitoare la Normele metodologice de aplicare a
Legii nr. 571/2003 privind Codul fiscal, aprobate prin Hotărârea
Guvernului nr. 44 din 22 ianuarie 2004, nu poate face obiectul
controlului
de
constituționalitate,
excepția
de
neconstituționalitate a acestor dispoziții urmând a fi respinsă ca
inadmisibilă, în temeiul art. 29 alin. (5) din Legea nr. 47/1992,
republicată.
2. Analizând motivarea excepției de neconstituționalitate a
dispozițiilor art. 141 alin. (2) lit. e) și f) și alin. (3) din Legea
nr. 571/2003 privind Codul fiscal, Curtea reține că autorul
acesteia
nu
formulează
o
veritabilă
critică
de
neconstituționalitate, ci, în realitate, dorește modificarea și
completarea dispozițiilor privind scutirea de taxe, în sensul
eliminării caracterului urgent al acestei proceduri. Or, dintr-o
asemenea motivare, rezultă indubitabil că autorul excepției nu
reclamă neconstituționalitatea dispozițiilor legale pe care le
critică, ci dorește modificarea lor, astfel că excepția urmează să
fie respinsă ca inadmisibilă, deoarece, potrivit dispozițiilor art. 2
alin. (3) din Legea nr. 47/1992, ăCurtea Constituțională se
pronunță numai asupra constituționalității actelor cu privire la
care a fost sesizată[...]”, competența de a modifica sau completa
actele normative revenind în exclusivitate legiuitorului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 141 alin. (2) lit. e) și f) și alin. (3) din Legea
nr. 571/2003 privind Codul fiscal coroborate cu prevederile “pct. 38 alin. (3) și pct. 39 alin. (4) din Normele metodologice de aplicare
a Titlului VI din Codul fiscal, aprobate prin Hotărârea Guvernului nr. 44/2004”, excepție ridicată de Societatea Comercială ăCommer” —
S.A. din Cluj-Napoca în Dosarul nr. 5.615/337/2008 al Tribunalului Sălaj — Secția civilă.
Definitivă și general obligatorie.
Pronunțată în ședința publică din data de 8 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

4

MONITORUL OFICIAL AL ROMÂNIEI, PARTEA I, Nr. 893/16.XII.2011
CURTEA CONSTITUȚIONALĂ

D E C I Z I A Nr. 1.287
din 29 septembrie 2011

referitoare la excepția de neconstituționalitate a dispozițiilor art. 2 și art. 17—25
din Legea nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 17—25 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional, excepție ridicată de Ion Popescu în
Dosarul nr. 9.211/3/2010 al Tribunalului București — Secția a
VIII-a conflicte de muncă și asigurări sociale și care formează
obiectul Dosarului nr. 28D/2011.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 45D/2011, respectiv nr. 161D/2011, nr. 587D/2011 și
nr. 724D/2011, având ca obiect excepția de neconstituționalitate
a dispozițiilor art. 2, 17, 18 și 20 din Legea nr. 329/2009,
respectiv art. 17—22 din Legea nr. 329/2009, excepție ridicată
de Gheorghe Surdescu, Gheorghe Cornescu, Alic Saiciuc și
Spiridon Oprea, respectiv de Gheorghe Radu, Ioan Roman și
Stelian
Haitonic
în
dosarele
nr.
8.500/3/2010,
nr. 49.967/3/CA/2009, nr. 28.671/3/2010 și nr. 2.952/3/2010 ale
Tribunalului București — Secția a VIII-a conflicte de muncă și
asigurări sociale și ale Tribunalului București — Secția a IX-a
contencios administrativ și fiscal.
La apelul nominal se prezintă personal, în Dosarul
nr. 45D/2011, domnii Gheorghe Surdescu și Gheorghe
Cornescu, iar în Dosarul nr. 161D/2011, domnul Gheorghe
Radu, lipsind celelalte părți, față de care procedura de citare
este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 45D/2011,
nr. 161D/2011, nr. 587D/2011 și nr. 724D/2011 la Dosarul
nr. 28D/2011.
Părțile prezente, precum și reprezentantul Ministerului Public
sunt de acord cu măsura conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 45D/2011,
nr. 161D/2011, nr. 587D/2011 și nr. 724D/2011 la Dosarul
nr. 28D/2011, care este primul înregistrat.
Cauza fiind în stare de judecată, președintele Curții acordă
cuvântul celor 3 părți prezente, care solicită admiterea excepției,
motivat de faptul că dispozițiile legale criticate încalcă dreptul la
muncă și dreptul la pensie.

Reprezentantul Ministerului Public solicită respingerea
excepției de neconstituționalitate ca neîntemeiată, invocând, în
acest sens, deciziile Curții Constituționale nr. 1.414 din
4 noiembrie 2009 și nr. 379 din 22 martie 2011.
C U R T E A,

având în vedere actele și lucrările dosarelor, constată
următoarele:
Prin încheierile din 3 septembrie 2010, 7 și 12 octombrie
2010, 18 ianuarie 2011 și 17 martie 2011, pronunțate în dosarele
nr. 9.211/3/2010, nr. 8.500/3/2010, nr. 49.967/3/CA/2009,
nr. 28.671/3/2010 și nr. 2.952/3/2010, Tribunalul București —
Secția a VIII-a conflicte de muncă și asigurări sociale și
Tribunalul București — Secția a IX-a contencios
administrativ și fiscal au sesizat Curtea Constituțională cu
excepția de neconstituționalitate a dispozițiilor art. 17—25
din Legea nr. 329/2009 privind reorganizarea unor autorități
și instituții publice, raționalizarea cheltuielilor publice,
susținerea mediului de afaceri și respectarea acordurilorcadru cu Comisia Europeană și Fondul Monetar
Internațional, ale art. 2, 17, 18 și 20 din Legea nr. 329/2009,
respectiv ale art. 17—22 din Legea nr. 329/2009, excepție
ridicată de Ion Popescu, Gheorghe Surdescu, Gheorghe
Cornescu, Alic Saiciuc și Spiridon Oprea, Gheorghe Radu, Ioan
Roman și Stelian Haitonic în cauze având ca obiect soluționarea
contestațiilor formulate împotriva deciziilor de suspendare a
pensiei sau a actelor administrative de constatare a încetării
raporturilor de serviciu, după caz.
În motivarea excepției de neconstituționalitate se susține
că prin efectul dispozițiilor legale criticate, precum și prin Decizia
Curții Constituționale nr. 1.414 din 4 noiembrie 2009, s-a creat
un tratament juridic discriminatoriu între pensionari pe criteriul
averii și în funcție de poziția socială în stat, respectiv persoanele
care dețin un mandat constituțional și cărora astfel le este
permis cumulul pensie—salariu. Totodată, discriminarea apare
și între cei care desfășoară activitate în unitățile economice care
aparțin de domeniul privat al statului și cei care desfășoară
activitate în sfera privată. Se mai arată că există discriminări
între, pe de o parte, magistrații pensionari care nu pot cumula
pensia cu salariul și, pe de altă parte, magistrații care nu s-au
pensionat și, care, în aceste condiții, pot cumula salariile
obținute.
Se apreciază că pensia constituie un drept câștigat, astfel
încât cumulul acesteia cu salariul nu poate fi afectat sub nicio
formă. În această ordine de idei, angajații care au contribuit cu
sume mai mari la sistemul asigurărilor sociale de stat nu pot fi
sancționați tocmai pentru faptul că au contribuit mai mult la
acesta. Totodată, prin obligarea pensionarilor cumularzi de a
renunța la locul de muncă se încalcă și libertatea fundamentală
de a alege locul de muncă, consacrată de art. 41 din Constituție.
Astfel, sunt restrânse dreptul la muncă și dreptul la pensie,
care, de principiu, sunt drepturi independente; de altfel,
Constituția nu prevede posibilitatea limitării sau suspendării unui

MONITORUL OFICIAL AL ROMÂNIEI, PARTEA I, Nr. 893/16.XII.2011
drept pentru a beneficia opțional doar de unul dintre aceste
drepturi
Se arată că este încălcat și dreptul de proprietate privată
asupra sumelor de bani cu titlu de pensie, dispozițiile criticate
cuprinzând măsuri echivalente confiscării. De asemenea, în
opinia autorilor excepției de neconstituționalitate, efectul unor
asemenea măsuri este reducerea veniturilor acestor persoane,
ceea ce afectează și dreptul la un nivel de trai decent.
În fine, se susține că restrângerea exercițiului dreptului la
pensie trebuie să fie temporară, și nu sine die, cum se întâmplă
în cazul de față; rezultă, așadar, că măsurile criticate sunt lipsite
de proporționalitate și încalcă art. 53 din Constituție.
Tribunalul București — Secția a VIII-a conflicte de muncă
și asigurări sociale, în dosarele nr. 28D/2011, nr. 45D/2011 și
nr. 724D/2011, apreciază că excepția de neconstituționalitate
este neîntemeiată, invocându-se jurisprudența Curții
Constituționale.
Tribunalul București — Secția a IX-a contencios
administrativ și fiscal, în Dosarul nr. 161D/2011, apreciază că
excepția de neconstituționalitate este întemeiată, întrucât
dispozițiile legale criticate sting raporturi juridice născute anterior
intrării lor în vigoare, încălcându-se astfel art. 15 alin. (2) din
Constituție și, implicit, principiul securității raporturilor juridice.
Totodată, se arată că este încălcat și dreptul la muncă, întrucât
accesul pensionarilor pe piața muncii este condiționat de nivelul
veniturilor acestora.
Tribunalul București — Secția a VIII-a conflicte de muncă
și asigurări sociale, în Dosarul nr. 587D/2011, apreciază că
dispozițiile legale criticate limitează dreptul la muncă, întrucât
persoana care cumulează nu își mai poate desfășura activitatea
în același loc de muncă decât dacă optează pentru suspendarea
plății pensiei pe durata exercitării activității. În consecință,
apreciază că sunt încălcate dispozițiile constituționale referitoare
la dreptul la muncă. Instanța, contrar art. 29 alin. (4) din Legea
nr. 47/1992, nu își exprimă opinia cu privire la pretinsa încălcare
a dispozițiilor art. 16 din Constituție, pe motiv că s-ar
antepronunța, întrucât obiectul cauzei deduse judecății sale îl
constituie ăînlăturarea unei stări de discriminare ce ar rezulta din
situația reclamantului de persoană pensionată cu un anumit
cuantum al pensiei nete aflate în plată în raport cu persoane
aflate într-o situație asemănătoare însă angajate în sistemul
privat, cât și în funcție de criteriul «nivelului pensiei nete aflate
în plată»”.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în dosarele nr. 28D/2011, nr. 45D/2011,
nr. 161D/2011 și nr. 587D/2011, apreciază că excepția de
neconstituționalitate ridicată este neîntemeiată, invocând
jurisprudența Curții Constituționale. Totodată, sugerează că, în
privința magistraților, ar fi aplicabil art. 83 alin. (2) din Legea
nr. 303/2004 privind statutul judecătorilor și procurorilor, în
sensul că aceștia, după pensionare, ar putea cumula pensia de
serviciu cu veniturile realizate dintr-o activitate profesională,
indiferent de nivelul acestora.
Guvernul, în Dosarul nr. 724D/2011, nu a comunicat punctul
său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

5

C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor, notele
scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 2
și art. 17—25 din Legea nr. 329/2009 privind reorganizarea unor
autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
publicată în Monitorul Oficial al României, Partea I, nr. 761 din
9 noiembrie 2009, care au următorul cuprins:
— Art.2: ăMăsurile instituite de prezenta lege au caracter
excepțional și urmăresc reducerea efectelor crizei economice și
îndeplinirea obligațiilor ce rezultă din Memorandumul de
înțelegere dintre Comunitatea Europeană și România, încheiat
la București și Bruxelles la data de 23 iunie 2009, și din Acordul
stand-by încheiat între România și Fondul Monetar
Internațional.”;
— Art.17: ă(1) Beneficiarii dreptului la pensie aparținând atât
sistemului public de pensii, cât și sistemelor neintegrate
sistemului public care realizează venituri salariale sau, după
caz, asimilate salariilor, potrivit legii, realizate din exercitarea
unei activități pe bază de contract individual de muncă, raport de
serviciu sau în baza actului de numire, potrivit legii, în cadrul
autorităților și instituțiilor publice centrale și locale, indiferent de
modul de finanțare și subordonare, precum și în cadrul regiilor
autonome, societăților naționale, companiilor naționale și
societăților comerciale la care capitalul social este deținut
integral sau majoritar de stat ori de o unitate administrativteritorială, pot cumula pensia netă cu veniturile astfel realizate,
dacă nivelul acesteia nu depășește nivelul câștigului salarial
mediu brut utilizat la fundamentarea bugetului asigurărilor
sociale de stat, aprobat prin legea bugetului asigurărilor sociale
de stat.
(2) Prevederile alin. (1) sunt aplicabile persoanelor care:
a) la data intrării în vigoare a prezentului capitol sunt
pensionari cumularzi;
b) după data intrării în vigoare a prezentului capitol devin
pensionari cumularzi.”;
— Art.18: ă(1) Pensionarii prevăzuți la art. 17 alin. (2) lit. a)
care desfășoară activități profesionale pe bază de contract
individual de muncă, raport de serviciu sau în baza actului de
numire în funcție au obligația ca, în termen de 15 zile de la data
intrării în vigoare a prezentului capitol, să își exprime în scris
opțiunea între suspendarea plății pensiei pe durata exercitării
activității și încetarea raporturilor de muncă, de serviciu sau a
actului de numire în funcție, dacă nivelul pensiei nete aflate în
plată depășește nivelul câștigului salarial mediu brut utilizat la
fundamentarea bugetului asigurărilor sociale de stat, aprobat
prin legea bugetului asigurărilor sociale de stat.
(2) Persoanele prevăzute la art. 17 alin. (2) lit. b) au obligația
ca, în termen de 15 zile de la data survenirii situației de cumul,
să își exprime în scris opțiunea între suspendarea plății pensiei
pe durata exercitării activității și încetarea raporturilor de muncă,
de serviciu sau a actului de numire în funcție, dacă nivelul
pensiei nete aflate în plată depășește nivelul câștigului salarial
mediu brut utilizat la fundamentarea bugetului asigurărilor

6

MONITORUL OFICIAL AL ROMÂNIEI, PARTEA I, Nr. 893/16.XII.2011

sociale de stat, aprobat prin legea bugetului asigurărilor sociale
de stat.”;
— Art.19: ă(1) În situația persoanelor care beneficiază, prin
cumul, de pensie/pensii stabilită/stabilite atât în sistemul public
cât și/sau în sisteme neintegrate sistemului public de pensii, la
determinarea plafonului stabilit la art. 17 alin. (1) se are în
vedere venitul cumulat din acestea.
(2) Dacă nivelul pensiilor nete cumulate se situează sub
nivelul câștigului salarial mediu brut utilizat la fundamentarea
bugetului asigurărilor sociale de stat, acesta va putea fi cumulat
cu veniturile realizate din exercitarea unei activități pe bază de
contract individual de muncă, raport de serviciu sau în baza
actului de numire în funcție, potrivit legii, în cadrul entităților
prevăzute la art. 17 alin. (1).
(3) În cazul în care nivelul venitului realizat din pensiile nete
cumulate este mai mare decât nivelul câștigului salarial mediu
brut utilizat la fundamentarea bugetului asigurărilor sociale de
stat, persoana are obligația de a-și exprima opțiunea, în scris, în
termen de 15 zile de la data intrării în vigoare a prezentului
capitol, cu privire la menținerea în plată a pensiei față de
cuantumul căreia, potrivit art. 17, este permis cumulul.
(4) Prevederile alin. (3) se aplică și persoanelor prevăzute la
art. 17 alin. (2) lit. b), acestea având obligația de a-și exprima
opțiunea în termen de 15 zile de la data survenirii situației de
imposibilitate a exercitării cumulului.”;
— Art. 20: ăNeîndeplinirea obligației privind exprimarea
opțiunii în termenul prevăzut la art. 18 și la art. 19 alin. (3) și (4)
constituie cauză de încetare de drept a raporturilor de muncă
stabilite în baza contractului individual de muncă sau a actului
de numire în funcție, precum și a raporturilor de serviciu.”;
— Art. 21: ăÎn cazul în care opțiunea este exprimată în
termenul prevăzut la art. 18 și la art. 19 alin. (3) și (4), plata
pensiei/pensiilor se suspendă începând cu luna următoare celei
în care a fost exprimată opțiunea pentru continuarea activității.”;
— Art. 22: ăSumele încasate necuvenit cu titlu de pensie se
recuperează de la pensionari, cu respectarea termenului
general de prescripție.”;
— Art. 23: ă(1) Angajatorul are obligația de a lua măsurile
necesare constatării cazurilor prevăzute la art. 18 și la art. 19
alin. (3) și (4).
(2) Încălcarea de către angajator a prevederilor alin. (1)
constituie contravenție și se sancționează cu amendă de la
2.500 lei la 5.000 lei.
(3) Constatarea contravenției prevăzute la alin. (1) și
aplicarea sancțiunii prevăzute la alin. (2) se realizează de către
persoanele împuternicite din cadrul inspectoratelor teritoriale de
muncă.”;
— Art. 24: ăContravențiilor prevăzute la art. 23 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.”;
— Art. 25: ăPrevederile prezentului capitol se aplică în mod
corespunzător și beneficiarilor de pensie de serviciu stabilită prin
legi speciale.”
Textele constituționale invocate în susținerea excepției sunt
cele ale art. 4 alin. (2) privind criteriile de nediscriminare, art. 15
alin. (2) privind neretroactivitatea, art. 16 privind egalitatea în
drepturi, art. 20 referitor la tratatele internaționale privind
drepturile omului, art. 41 alin. (1) privind dreptul la muncă, art. 44
privind dreptul de proprietate privată, art. 47 privind nivelul de
trai, art. 53 privind restrângerea exercițiului unor drepturi sau al
unor libertăți și art. 148 alin. (2) referitor la prioritatea de aplicare
a prevederilor tratatelor constitutive ale Uniunii Europene,
precum și a celorlalte reglementări comunitare cu caracter

obligatoriu. Totodată, se consideră a fi încălcate și prevederile
art. 14 privind interzicerea discriminării, art. 15 privind derogarea
în caz de stare de urgență din Convenția pentru apărarea
drepturilor și a libertăților fundamentale, art. 1 privind protecția
proprietății din Protocolul adițional la Convenția menționată,
art. 1 paragraful 2 privind interzicerea generală a discriminării
din Protocolul nr. 12 la Convenția menționată, art. 15 paragraful 1
privind dreptul la muncă din Carta drepturilor fundamentale a
Uniunii Europene și art. 6 paragraful 1 privind dreptul la muncă
din Pactul internațional cu privire la drepturile economice,
sociale și culturale.
Examinând excepția de neconstituționalitate, Curtea
constată următoarele:
I. Prin Decizia nr. 1.414 din 4 noiembrie 2009, publicată în
Monitorul Oficial al României, Partea I, nr. 796 din 23 noiembrie
2009, Curtea, în raport cu o critică similară de
neconstituționalitate, a constatat că întreg capitolul IV al Legii
nr. 329/2009 este constituțional în măsura în care nu vizează
persoanele pentru care durata mandatului este stabilită expres
în Constituție. De asemenea, Curtea reține că și-a menținut
această jurisprudență și în cadrul controlului a posteriori pe
calea excepției de neconstituționalitate, stabilind, prin Decizia
nr. 1.149 din 28 septembrie 2010, publicată în Monitorul Oficial
al României, Partea I, nr. 711 din 26 octombrie 2010, Decizia
nr. 206 din 15 februarie 2011, publicată în Monitorul Oficial al
României, Partea I, nr. 239 din 6 aprilie 2011, Decizia nr. 368
din 22 martie 2011, publicată în Monitorul Oficial al României,
Partea I, nr. 468 din 4 iulie 2011, sau Decizia nr. 409 din 7 aprilie
2011, publicată în Monitorul Oficial al României, Partea I, nr. 421
din 16 iunie 2011, că dispozițiile art. 17—25 din Legea
nr. 329/2009 sunt constituționale.
Curtea, prin deciziile menționate, a statuat că nicio dispoziție
constituțională nu împiedică legiuitorul să suprime cumulul
pensiei cu salariul, cu condiția ca o asemenea măsură să se
aplice în mod egal pentru toți cetățenii, iar eventualele diferențe
de tratament să aibă o rațiune licită.
Curtea a constatat că nivelul pensiei nete până la care poate
opera cumulul la nivelul salariului mediu brut pe economie
utilizat la fundamentarea bugetului asigurărilor sociale de stat și
aprobat prin legea bugetului asigurărilor sociale de stat (devenit
în prezent câștigul salarial mediu brut utilizat la fundamentarea
bugetului asigurărilor sociale de stat) respectă condițiile de
obiectivitate (este expres prevăzut de lege, previzibil și
determinabil) și rezonabilitate (nivelul salariului mediu brut pe
economie constituie o opțiune justă și echilibrată) impuse de
principiul nediscriminării. Totodată, Curtea a apreciat că măsura
adoptată este proporțională cu situația care a determinat-o,
respectiv situația de criză economică în care se regăsește statul,
fiind rezultatul unui echilibru între scopul declarat al legii și
mijloacele folosite în realizarea lui, și este aplicată în mod
nediscriminatoriu tuturor persoanelor aflate în ipoteza normei.
De asemenea, Curtea a mai arătat că soluția legislativă care
instituie un anumit cuantum sau prag valoric, apreciat ca
rezonabil, corespunde unei opțiuni exclusive a legiuitorului,
nefiind deci o problemă de resortul contenciosului constituțional.
Astfel, Curtea a constatat că dispozițiile cap. IV din Legea
nr. 329/2009 sunt constituționale în măsura în care acestea nu
se referă la persoanele pentru care durata mandatului este
stabilită expres prin Constituție. Prin decizia mai sus amintită,
Curtea a arătat motivele care justifică tratamentul juridic
diferențiat. În acest sens, s-a reținut că Legea fundamentală
stabilește în mod expres durata mandatului persoanelor care
ocupă unele funcții publice de autoritate, iar încetarea acestui

MONITORUL OFICIAL AL ROMÂNIEI, PARTEA I, Nr. 893/16.XII.2011
mandat ca urmare a neîndeplinirii obligației privind exprimarea
opțiunii cu privire la suspendarea plății pensiei pe durata
exercitării funcției, în condițiile art. 18—20 din legea criticată,
este incompatibilă cu dispozițiile constituționale arătate. Așadar,
situația obiectiv diferită în care se găsește această categorie de
persoane justifică tratamentul juridic diferit, fapt ce nu contravine
principiului constituțional al egalității în drepturi, care nu trebuie
interpretat în sensul instituirii unui tratament uniform, ci al unui
tratament egal pentru situații identice.
Curtea a mai reținut că, prin Decizia nr. 872 din 25 iunie
2010, publicată în Monitorul Oficial al României, Partea I, nr. 433
din 28 iunie 2010, sau Decizia nr. 1.658 din 28 decembrie 2010,
publicată în Monitorul Oficial al României, Partea I, nr. 44 din
18 ianuarie 2011, a stabilit că angajații din mediul public nu se
află în aceeași situație juridică precum cei din mediul privat,
întrucât cei care sunt angajați în raporturi de muncă în mediul
bugetar sunt legați, în mod esențial, din punctul de vedere al
sursei din care sunt alimentate salariile/indemnizațiile sau
soldele de bugetul public național, de încasările și de cheltuielile
din acest buget, dezechilibrarea acestuia putând avea
consecințe în ceea ce privește diminuarea cheltuielilor din acest
buget. Or, salariile/indemnizațiile/soldele reprezintă astfel de
cheltuieli — mai exact, cheltuieli de personal. În schimb, în
mediul privat raporturile de muncă sunt guvernate întotdeauna
de contractul individual de muncă încheiat între un angajat și un
angajator.
În consecință, în lipsa afectării vreunui drept fundamental,
Curtea a stabilit că prevederile art. 53 din Constituție, invocate
în susținerea excepției, nu au incidență în cauză.
Prin Decizia nr. 379 din 22 martie 2011, publicată în Monitorul
Oficial al României, Partea I, nr. 471 din 5 iulie 2011, Curtea a
reținut, în ceea ce privește critica vizând încălcarea principiului
neretroactivității legii, că prevederile de lege criticate
reglementează condițiile exercitării dreptului la muncă și a
dreptului la pensie pentru viitor, într-un context social afectat de
criza economică ce a impus adoptarea unor măsuri cu caracter
excepțional, care, prin eficiența și promptitudinea aplicării, să
conducă la reducerea efectelor sale și să creeze premisele
relansării economiei naționale.
În ceea ce privește critica referitoare la încălcarea
dispozițiilor constituționale care consacră obligația statului de a
asigura un nivel de trai decent, Curtea constată că această
obligație nu are un conținut concret, determinat, ci trebuie
apreciată concret, în funcție de împrejurările social-economice
în care se manifestă acest rol al statului. Situația de criză și
dezechilibrele economice majore pot afecta, în mod justificat,
capacitatea statului de a mai asigura același standard al
nivelului de trai ca cel raportat la un context anterior mai
favorabil ori propriu unor alte țări. Desigur, întrucât dreptul la un
nivel de trai decent este un drept fundamental, afectarea
acestuia trebuie să fie temeinic justificată, iar statul să tindă, prin
măsurile adoptate, să restabilească cel puțin nivelul atins
anterior situației de criză. În acest sens, Curtea constată că
ansamblul măsurilor instituite prin Legea nr. 329/2009 urmărește
o mai bună raționalizare a cheltuielilor publice și susținerea
mediului de afaceri, măsuri ce tind la restabilirea echilibrului
economic.
Întrucât nu au intervenit elemente noi, de natură a determina
reconsiderarea
jurisprudenței
Curții
Constituționale,
considerentele și soluția deciziilor menționate își păstrează
valabilitatea și în cauza de față.
Distinct de cele reținute în deciziile menționate, Curtea
observă că însăși conținutul normativ al textului art. 17 din lege

7

contrazice critica de neconstituționalitate potrivit căreia
discriminarea apare și între cei care desfășoară activitate în
unitățile economice care aparțin de domeniul privat al statului și
cei care desfășoară activitate în sfera privată. Astfel, angajații
societăților comerciale la care capitalul social nu este deținut
integral sau majoritar de stat pot cumula pensia cu salariul
indiferent de cuantumul pensiei.
Curtea reține, de asemenea, că există o evidentă deosebire
între situația cumulului de funcții și cea a cumulului pensiesalariu, pensia având o natură juridică diferită de salariu, prima
fiind o compensație pentru perioada lucrată, iar cea de-a doua,
retribuția datorată pentru munca prestată.
Totodată, prestațiile cu titlu de pensie pentru perioadele
viitoare nu intră în sfera de incidență a dreptului de proprietate,
acest drept putând fi invocat numai cu privire la perioadele
pentru care pensia a fost în plată.
Curtea constată că Guvernul, în punctul său de vedere, în
mod greșit interpretează că în cazul magistraților și-ar găsi
aplicabilitatea art. 83 alin. (2) din Legea nr. 303/2004, în sensul
că aceștia, după pensionare, ar putea cumula pensia de serviciu
cu veniturile realizate din orice activitate profesională, indiferent
de nivelul acestora. Legea nr. 329/2009 se aplică tuturor
angajaților din sfera publică, cu corectivul adus prin Decizia
Curții Constituționale nr. 1.414 din 4 noiembrie 2009, deci și
magistraților. Prin urmare, nu se poate accepta punctul de
vedere al Guvernului potrivit căruia în privința magistraților ar
putea fi admis un cumul între o pensie specială ce depășește
nivelul prevăzut de Legea nr. 329/2009 și veniturile realizate la
un angajator din sfera publică, întrucât această exceptare ar
echivala cu încălcarea art. 16 din Constituție.
Curtea mai reține că art. 15 din Convenția pentru apărarea
drepturilor omului și a libertăților fundamentale nu este incident
în cauză, textul convențional neavând nicio legătură cu cumulul
pensiei cu salariul.
Cele expuse mai sus demonstrează că textele legale criticate
respectă și prevederile tratatelor și actelor internaționale
invocate, această constatare fiind valabilă mutatis mutandis și
cu privire la art. 2 din lege.
II. Curtea reține că, prin Decizia nr. 353 din 29 iunie 2005,
publicată în Monitorul Oficial al României, Partea I, nr. 693 din
2 august 2005, s-a stabilit cu titlu de principiu că, ăîn mod
evident, exprimarea opiniei de către instanță asupra excepției
de neconstituționalitate nu poate avea semnificația unei
antepronunțări interzise instanței de fond de dispozițiile Codului
de procedură civilă, de vreme ce nu ea este competentă să
soluționeze excepția, această prerogativă de a se pronunța
asupra excepției de neconstituționalitate aparținând în
exclusivitate Curții Constituționale, conform dispozițiilor art. 146
lit. d) din Constituție”.
Prin urmare, indiferent de obiectul litigiului dedus
judecății sale, instanța judecătorească trebuie să respecte
exigențele imperative ale art. 29 alin. (4) din Legea
nr. 47/1992, astfel încât, în situația în care decide sesizarea
Curții Constituționale, își va exprima întotdeauna opinia. O
atare atitudine este de esența colaborării între judecătorul a quo
și cel a quem. A accepta punctul de vedere al instanței ar
echivala chiar cu limitarea posibilității acesteia de a ridica din
oficiu excepții de neconstituționalitate pe motiv că s-ar
antepronunța, ceea ce este inadmisibil. Nesocotirea Deciziei
Curții Constituționale nr. 353 din 29 iunie 2005 echivalează cu
încălcarea efectelor sale general obligatorii, efecte prevăzute în
art. 147 alin. (4) din Constituție.

8

MONITORUL OFICIAL AL ROMÂNIEI, PARTEA I, Nr. 893/16.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 și art. 17—25 din Legea nr. 329/2009
privind reorganizarea unor autorități și instituții publice, raționalizarea cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul Monetar Internațional, excepție ridicată de Ion Popescu, de
Gheorghe Surdescu, Gheorghe Cornescu, Alic Saiciuc și Spiridon Oprea, de Ioan Roman și de Stelian Haitonic în dosarele
nr. 9.211/3/2010, nr. 8.500/3/2010, nr. 28.671/3/2010 și nr. 2.952/3/2010 ale Tribunalului București — Secția a VIII-a conflicte de
muncă și asigurări sociale, precum și de Gheorghe Radu în Dosarul nr. 49.967/3/CA/2009 al Tribunalul București — Secția a IX-a
contencios administrativ și fiscal.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
CURTEA CONSTITUȚIONALĂ

D E C I Z I A Nr. 1.288
din 29 septembrie 2011

referitoare la excepția de neconstituționalitate a dispozițiilor art. II alin. (1) și (4)
din Ordonanța de urgență a Guvernului nr. 209/2008 pentru modificarea Legii nr. 19/2000
privind sistemul public de pensii și alte drepturi de asigurări sociale și ale art. V
din Ordonanța de urgență a Guvernului nr. 114/2009 privind unele măsuri financiar-bugetare
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. II alin. (1) și (4) din Ordonanța de urgență a
Guvernului nr. 209/2008 pentru modificarea Legii nr. 19/2000
privind sistemul public de pensii și alte drepturi de asigurări
sociale și ale art. V din Ordonanța de urgență a Guvernului
nr. 114/2009 privind unde măsuri financiar-bugetare, excepție
ridicată de Rodica Sergina Jiga în Dosarul nr. 2.275/97/2010 al
Tribunalului Hunedoara — Secția litigii de muncă și asigurări
sociale și care formează obiectul Dosarului nr. 29D/2011.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 30D/2011—42D/2011, având ca obiect excepția de
neconstituționalitate a dispozițiilor art. II alin. (1) și (4) din
Ordonanța de urgență a Guvernului nr. 209/2008 pentru
modificarea Legii nr. 19/2000 privind sistemul public de pensii
și alte drepturi de asigurări sociale și ale art. V din Ordonanța de
urgență a Guvernului nr. 114/2009 privind unde măsuri financiarbugetare, excepție ridicată de Sofia Hegyi, Maria Rodica Rusu,
Eleonora Turcu, Voichita Dorina Careja, Liliana Viorica

Georgiana Coandă, Adina Tatiana Grecu, Maria Ghiță, Evantia
Ilie, Melita Mihaela Ștef, Georgeta Elena Părău, Florea Sgâr,
Leontea Gruiță și Eugenia Mateș în dosarele nr. 2.276/97/2010,
nr. 2.277/97/2010, nr. 2.278/97/2010, nr. 2.270/97/2010,
nr. 2.271/97/2010, nr. 2.272/97/2010, nr. 2.273/97/2010,
nr. 2.274/97/2010, nr. 1.044/97/2010, nr. 2.139/97/2010,
nr. 2.140/97/2010, nr. 2.137/97/2010 și nr. 2.138/97/2010 ale
Tribunalului Hunedoara — Secția litigii de muncă și asigurări
sociale.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 30D/2011—
42D/2011 la Dosarul nr. 29D/2011.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 30D/2011—
42D/2011 la Dosarul nr. 29D/2011, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 9 și 16 decembrie 2010, pronunțate în
dosarele
nr.
2.275/97/2010,
nr.
2.276/97/2010,
nr. 2.277/97/2010, nr. 2.278/97/2010, nr. 2.270/97/2010,
nr. 2.271/97/2010, nr. 2.272/97/2010, nr. 2.273/97/2010,
nr. 2.274/97/2010, nr. 1.044/97/2010, nr. 2.139/97/2010,

MONITORUL OFICIAL AL ROMÂNIEI, PARTEA I, Nr. 893/16.XII.2011
nr. 2.140/97/2010, nr. 2.137/97/2010 și nr. 2.138/97/2010,
Tribunalul Hunedoara — Secția litigii de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. II alin. (1) și (4) din
Ordonanța de urgență a Guvernului nr. 209/2008 pentru
modificarea Legii nr. 19/2000 privind sistemul public de
pensii și alte drepturi de asigurări sociale și ale art. V din
Ordonanța de urgență a Guvernului nr. 114/2009 privind
unde măsuri financiar-bugetare, excepție ridicată de Rodica
Sergina Jiga, Sofia Hegyi, Maria Rodica Rusu, Eleonora Turcu,
Voichita Dorina Careja, Liliana Viorica Georgiana Coandă, Adina
Tatiana Grecu, Maria Ghiță, Evantia Ilie, Melita Mihaela Ștef,
Georgeta Elena Părău, Florea Sgâr, Leontea Gruiță și Eugenia
Mateș în cauze având ca obiect obligarea Casei Județene de
Pensii Hunedoara la recalcularea pensiilor acestora în temeiul
art. 782 din Legea nr. 19/2000.
În motivarea excepției de neconstituționalitate se arată
că dispozițiile legale criticate sunt discriminatorii, în sensul că
persoanelor pensionate până la 2 noiembrie 2008 și care au
desfășurat activități în locuri încadrate în grupa I și/sau grupa II
de muncă anterior datei de 1 aprilie 2001 li s-a prorogat
creșterea punctajelor anuale realizate, pe când persoanelor care
se pensionează după această dată li se aplică imediat această
majorare.
Întrucât pensia este un bun în sensul art. 1 paragraful 1 din
Protocolul adițional la Convenția pentru apărarea drepturilor
omului și a libertăților fundamentale, prorogarea succesivă a
acordării majorării punctajului anual este de natură, în opinia
autorilor excepției, să încalce dreptul de proprietate privată. Mai
mult, se apreciază că textele criticate restrâng, contrar art. 53 din
Constituție, ădreptul [...] la creșterea punctajelor anuale”. În final,
se arată că dreptul la pensie este golit de conținutul său prin
prorogarea succesivă a acordării creșterilor menționate.
Tribunalul Hunedoara — Secția litigii de muncă și
asigurări sociale apreciază că excepția de neconstituționalitate
formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate a
devenit inadmisibilă, întrucât dispozițiile legale criticate nu mai
sunt în vigoare, acestea având o aplicabilitate limitată în timp,
respectiv până la data de 1 ianuarie 2011.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II alin. (1) și (4) din Ordonanța de urgență a
Guvernului nr. 209/2008 pentru modificarea Legii nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 826 din 9 decembrie 2008, și ale art. V din Ordonanța de
urgență a Guvernului nr. 114/2009 privind unde măsuri financiar-

9

bugetare, publicată în Monitorul Oficial al României, Partea I,
nr. 919 din 29 decembrie 2009, care au următorul cuprins:
— Art. II alin. (1) și (4) din Ordonanța de urgență a
Guvernului nr. 209/2008: ă(1) Prevederile art. 1651 din Legea
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, astfel
cum au fost modificate prin prezenta ordonanță de urgență, se
aplică începând cu data de 1 ianuarie 2010, prin acordarea
diferenței dintre punctajul mediu anual rezultat în urma majorării
efectuate conform prevederilor Legii nr. 218/2008 pentru
modificarea și completarea Legii nr. 19/2000 privind sistemul
public de pensii și alte drepturi de asigurări sociale și cel acordat
conform Ordonanței de urgență a Guvernului nr. 100/2008
pentru completarea Legii nr. 19/2000 privind sistemul public de
pensii și alte drepturi de asigurări sociale. [...]
(4) Drepturile de pensie rezultate în urma aplicării
prevederilor alin. (1) și (2) se acordă beneficiarilor începând cu
luna ianuarie 2010.”;
— Art. V din Ordonanța de urgență a Guvernului
nr. 114/2009: ăArticolul II din Ordonanța de urgență a Guvernului
nr. 209/2008 pentru modificarea Legii nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 826 din
9 decembrie 2008, aprobată prin Legea nr. 155/2009, se
modifică și va avea următorul cuprins:
«Art. II. — (1) Prevederile art. 1651 din Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, astfel cum au
fost modificate prin prezenta ordonanță de urgență, se aplică
începând cu data de 1 ianuarie 2011, prin acordarea diferenței
dintre punctajul mediu anual rezultat în urma majorării efectuate
conform prevederilor Legii nr. 218/2008 pentru modificarea și
completarea Legii nr. 19/2000 privind sistemul public de pensii
și alte drepturi de asigurări sociale, cu modificările ulterioare, și
cel acordat conform Ordonanței de urgență a Guvernului
nr. 100/2008 pentru completarea Legii nr. 19/2000 privind
sistemul public de pensii și alte drepturi de asigurări sociale,
aprobată prin Legea nr. 154/2009.
(2) Punctajul mediu anual calculat conform prevederilor
alin. (1) se adaugă la punctajul mediu anual cuvenit sau aflat în
plată în luna decembrie 2010.
(3) În situația în care cuantumul pensiei aferent punctajului
mediu anual rezultat în urma aplicării prevederilor alin. (2) este
mai mic decât cel cuvenit sau aflat în plată, se menține
cuantumul cuvenit ori aflat în plată până la data la care, prin
aplicarea formulei de calcul prevăzute de lege, se va obține un
cuantum al pensiei mai mare.
(4) Drepturile de pensie rezultate în urma aplicării
prevederilor alin. (1) și (2) se acordă beneficiarilor începând cu
luna ianuarie 2011.»”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea în drepturi, art. 44
privind dreptul de proprietate privată și ale art. 53 privind
restrângerea exercițiului unor drepturi sau al unor libertăți.
Totodată, este invocat în susținerea excepției și art. 1 paragraful 1
din Protocolul adițional la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că aceasta apare ca fiind inadmisibilă, potrivit art. 29
alin. (1) din Legea nr. 47/1992, întrucât textul legal criticat nu
are legătură cu cauza. Cercetând actele dosarului, Curtea
observă că toate persoanele care au ridicat excepție de
neconstituționalitate au fost pensionate anterior datei de
2 noiembrie 2008, astfel încât majorarea punctajului anual de
pensie în cazul acestora se face în baza art. 1651 din Legea
nr. 19/2000. Însă, din dosarul instanței de fond, mai exact din

10

MONITORUL OFICIAL AL ROMÂNIEI, PARTEA I, Nr. 893/16.XII.2011

cererea de chemare în judecată, astfel cum a și fost ulterior
precizat, reiese foarte clar faptul că temeiul de drept al acțiunii
introductive îl constituie art. 781 din Legea nr. 19/2000.
În aceste condiții, Curtea observă că greșita întemeiere a
acțiunii introductive de instanță nu poate fi ăcorectată” pe calea
formulării unei excepții de neconstituționalitate; astfel, admiterea

excepției și constatarea neconstituționalității unui text inaplicabil
în cauză nu pot produce niciun efect juridic în privința litigiului
dedus judecății instanței a quo. În consecință, lipsa de legătură
a dispozițiilor legale criticate cu temeiul de drept care stă la baza
litigiului determină și lipsa de legătură a acestora cu soluționarea
cauzei.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. II alin. (1) și (4) din Ordonanța de urgență a
Guvernului nr. 209/2008 pentru modificarea Legii nr. 19/2000 privind sistemul public de pensii și alte drepturi de asigurări sociale
și ale art. V din Ordonanța de urgență a Guvernului nr. 114/2009 privind unde măsuri financiar-bugetare, excepție ridicată de
Rodica Sergina Jiga, Sofia Hegyi, Maria Rodica Rusu, Eleonora Turcu, Voichita Dorina Careja, Liliana Viorica Georgiana Coandă,
Adina Tatiana Grecu, Maria Ghiță, Evantia Ilie, Melita Mihaela Ștef, Georgeta Elena Părău, Florea Sgâr, Leontea Gruiță și Eugenia
Mateș în dosarele nr. 2.275/97/2010, nr. 2.276/97/2010, nr. 2.277/97/2010, nr. 2.278/97/2010, nr. 2.270/97/2010, nr. 2.271/97/2010,
nr. 2.272/97/2010, nr. 2.273/97/2010, nr. 2.274/97/2010, nr. 1.044/97/2010, nr. 2.139/97/2010, nr. 2.140/97/2010, nr. 2.137/97/2010
și nr. 2.138/97/2010 ale Tribunalului Hunedoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 29 septembrie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 1.339
din 11 octombrie 2011

referitoare la excepția de neconstituționalitate a prevederilor art. 7 din Ordonanța de urgență
a Guvernului nr. 51/2008 privind ajutorul public judiciar în materie civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 7 din Ordonanța de urgență a Guvernului
nr. 51/2008 privind ajutorul public judiciar în materie civilă,
excepție ridicată de Gabriel Emilian Constantin în Dosarul
nr. 3.442/114/2011 al Tribunalului Buzău — Secția civilă și care
formează obiectul Dosarului nr. 540D/2011 al Curții
Constituționale.
La apelul nominal se constată lipsa autorului excepției, față
de care procedura de citare este legal îndeplinită.
Președintele dispune să se facă apelul și în Dosarul
nr. 606D/2011, având ca obiect aceeași excepție de

neconstituționalitate, ridicată de același autor în Dosarul
nr. 6.518/200/2008 al Tribunalului Buzău — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, din oficiu, pune în discuție conexarea Dosarului
nr. 606D/2011 la Dosarul nr. 540D/2011, având în vedere
obiectul identic al acestor cauze.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 606D/2011 la
Dosarul nr. 540D/2011, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența Curții
Constituționale în materie.
C U R T E A,

având în vedere actele și lucrările dosarelor, constată
următoarele:
Prin Încheierea din 13 aprilie 2011, pronunțată în Dosarul
nr. 3.442/114/2011, și prin Încheierea din 28 martie 2011,

MONITORUL OFICIAL AL ROMÂNIEI, PARTEA I, Nr. 893/16.XII.2011
pronunțată în Dosarul nr. 6.518/200/2008, Tribunalul Buzău —
Secția civilă a sesizat Curtea Constituțională cu excepția de
neconstituționalitate a prevederilor art. 7 din Ordonanța de
urgență a Guvernului nr. 51/2008 privind ajutorul public
judiciar în materie civilă.
Excepția a fost ridicată de Gabriel Emilian Constantin cu
prilejul soluționării cererii de reexaminare a Încheierii din
10 martie 2011, pronunțată de Tribunalul Buzău în Dosarul
nr. 11.120/200/2010, precum și cu prilejul soluționării recursului
formulat împotriva Sentinței civile nr. 6.483 din 15 octombrie
2010, pronunțată de Judecătoria Buzău în Dosarul
nr. 6.518/200/2008.
În motivarea excepției de neconstituționalitate autorul
acesteia susține, în esență, că prevederile legale criticate
instituie o limitare a accesului justițiabilului la instanța
judecătorească, ceea ce creează o situație conflictuală în raport
cu dispozițiile din Constituție care consacră dreptul persoanei
de a se adresa justiției, în condițiile în care nicio lege nu poate
îngrădi exercitarea acestui drept. O limitare a accesului la o
instanță judecătorească nu se conciliază cu dispozițiile
Constituției decât dacă are un scop legitim și dacă există un
raport rezonabil de proporționalitate între mijloacele utilizate și
scopul urmărit. Invocă în acest sens jurisprudența Curții
Europene a Drepturilor Omului, cu referire la hotărârile
pronunțate în cauzele Tolstoy Miloslavsky contra Regatului Unit,
1995, și Kreuz contra Poloniei, 2001.
Tribunalul Buzău — Secția civilă apreciază că prevederile
art. 7 din Ordonanța de urgență a Guvernului nr. 51/2008 sunt
constituționale, deoarece nu împiedică accesul liber la justiție și
nici exercitarea dreptului la un proces echitabil. Invocă în acest
sens jurisprudența Curții Constituționale în materie, cu referire
la Decizia nr. 1.402/2008, Decizia nr. 96/2009, Decizia
nr. 135/2010, Decizia nr. 657/2010 și Decizia nr. 1.098/2010.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 din Ordonanța de urgență a Guvernului
nr. 51/2008 privind ajutorul public judiciar în materie civilă,
publicată în Monitorul Oficial al României, Partea I, nr. 327 din
25 aprilie 2008, astfel cum au fost modificate prin Legea
nr. 193/2008 pentru aprobarea Ordonanței de urgență a
Guvernului nr. 51/2008 privind ajutorul public judiciar în materie
civilă, publicată în Monitorul Oficial al României, Partea I, nr. 723
din 24 octombrie 2008.
Textul de lege criticat are în prezent următoarea redactare:
— Art. 7: ăAjutorul public judiciar se poate acorda, separat
sau cumulat, în oricare dintre formele prevăzute la art. 6, fără a
putea depăși, în total, în cursul unei perioade de un an, suma

11

maximă echivalentă cu 12 salarii minime brute pe țară la nivelul
anului în care a fost formulată cererea de acordare.”
Autorul excepției de neconstituționalitate susține că
prevederile legale criticate contravin dispozițiilor art. 21 din
Constituție privind accesul liber la justiție și ale art. 6 paragraful 1
din Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate, Curtea
constată că prevederile art. 7 din Ordonanța de urgență a
Guvernului nr. 51/2008 au făcut, în repetate rânduri, obiect al
controlului de constituționalitate prin raportare la aceleași
dispoziții din Legea fundamentală și din Convenția pentru
apărarea drepturilor omului și a libertăților fundamentale
invocate în prezenta cauză și din perspectiva unor critici
similare.
Astfel, prin mai multe decizii, spre exemplu, Decizia nr. 1.322
din 13 octombrie 2009, publicată în Monitorul Oficial al
României, Partea I, nr. 790 din 19 noiembrie 2009, Decizia
nr. 135 din 25 februarie 2010, publicată în Monitorul Oficial al
României, Partea I, nr. 217 din 7 aprilie 2010, și Decizia nr. 1.098
din 21 septembrie 2010, publicată în Monitorul Oficial al
României, Partea I, nr. 753 din 11 noiembrie 2010, Curtea a
statuat, în esență, că stabilirea unei sume maxime echivalente
cu 12 salarii minime brute pe țară la nivelul anului în care a fost
formulată cererea de acordare, până la care se poate acorda,
cumulat, în cursul unei perioade de un an, ajutorul public
judiciar, nu este de natură să împiedice accesul liber la justiție
sau exercitarea dreptului la un proces echitabil. Curtea a reținut
în acest sens că stabilirea unor limite și condiții privind
acordarea ajutorului public judiciar a fost determinată de
posibilitatea asigurării resurselor financiare publice necesare
acordării ajutorului, de realizarea unei distribuiri echitabile a
ajutorului în formele prevăzute la art. 6 din ordonanță, de
prevenirea exercitării abuzive a cererii de ajutor și a prejudicierii
altor categorii de persoane fizice care ar fi în nevoie de susținere
din partea statului și l-ar solicita, fără a se îngrădi în acest mod
accesul efectiv la justiție.
Cele statuate în deciziile sale amintite mai sus își mențin
valabilitatea și în prezenta cauză, deoarece nu au intervenit
elemente noi care să determine schimbarea jurisprudenței în
această materie.
De asemenea, Curtea reține că nu poate fi primită critica
formulată de autorul excepției de neconstituționalitate în sensul
că prevederile legale supuse controlului de constituționalitate
instituie o limitare a accesului la instanța judecătorească,
contrară dreptului la un proces echitabil, astfel cum acesta este
consacrat în sistemul Convenției pentru apărarea drepturilor
omului și a libertăților fundamentale.
Astfel, Curtea observă că, potrivit jurisprudenței Curții
Europene a Drepturilor Omului (a se vedea, spre exemplu,
hotărârile pronunțate în cauzele Weissman și alții împotriva
României, 2006, paragraful 35, și S.C. Apron Dynamics S.R.L.
Baia Mare împotriva României, 2010, paragraful 42), impunerea
unor restricționări financiare este considerată o limită
acceptabilă a dreptului de acces la instanță. În continuare,
Curtea constată că, urmărind un scop legitim, identificat generic
cu buna administrare a resurselor justiției, prevederile legale
criticate constituie o garanție a accesului efectiv la justiție, de
natură să asigure un raport rezonabil de proporționalitate între
mijloacele utilizate și scopul urmărit și să păstreze un echilibru
just între interesul statului în a recupera cheltuielile de judecată
și interesul reclamantului ca o instanță să îi examineze cererea.

12

MONITORUL OFICIAL AL ROMÂNIEI, PARTEA I, Nr. 893/16.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 7 din Ordonanța de urgență a Guvernului
nr. 51/2008 privind ajutorul public judiciar în materie civilă, excepție ridicată de Gabriel Emilian Constantin în dosarele
nr. 3.442/114/2011 și nr. 6.518/200/2008 ale Tribunalului Buzău — Secția civilă.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

CURTEA CONSTITUȚIONALĂ

D E C I Z I A Nr. 1.347
din 13 octombrie 2011

referitoare la excepția de neconstituționalitate a prevederilor art. 55 alin. (1) lit. a) și alin. (2)
din Legea administrației publice locale nr. 215/2001
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 55 alin. (1) lit. a) și alin. (2) din Legea
administrației publice locale nr. 215/2001, excepție ridicată de
Consiliul Local al Comunei Cornu Luncii în Dosarul
nr. 321/86/2010 al Curții de Apel Suceava — Secția comercială,
contencios administrativ și fiscal și care formează obiectul
Dosarului nr. 4.430D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, apreciind că se impune menținerea jurisprudenței
existente în materie.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2010, pronunțată în Dosarul
nr. 321/86/2010, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 55 alin. (1) lit. a) și alin. (2) din Legea

administrației publice locale nr. 215/2001, excepție ridicată
de Consiliul Local al Comunei Cornu Luncii într-o cauză de
contencios administrativ având ca obiect soluționarea cererii de
dizolvare a acestuia, formulată de Prefectul județului Suceava.
În motivarea excepției de neconstituționalitate se arată
că dispozițiile de lege criticate încalcă principiul constituțional al
autonomiei locale. Autorul excepției consideră că dizolvarea
unui consiliu local înainte de termen poate avea loc doar ca
urmare a voinței cetățenilor care au ales acel consiliu, prin
referendum, iar nu la solicitarea oricărei persoane interesate, de
vreme ce autonomia locală presupune faptul că doar cetățenii
unei unități administrativ-teritoriale aleg prin vot organele
administrației publice locale, motiv pentru care doar aceștia pot
decide încetarea activității unui organ al administrației publice
locale înainte de termen.
Curtea de Apel Suceava — Secția comercială,
contencios administrativ și fiscal apreciază că excepția de
neconstituționalitate este neîntemeiată, invocând cele reținute
de Curtea Constituțională prin Decizia nr. 1.567 din 19 noiembrie
2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

MONITORUL OFICIAL AL ROMÂNIEI, PARTEA I, Nr. 893/16.XII.2011
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (1) lit. a) și alin. (2) din Legea
administrației publice locale nr. 215/2001, republicată în
Monitorul Oficial al României, Partea I, nr. 123 din 20 februarie
2007, modificate prin Legea nr. 59/2010, publicată în Monitorul
Oficial al României, Partea I, nr. 222 din 8 aprilie 2010, care au
următoarea redactare:
— Art. 55 alin. (1) lit. a) și alin. (2): ă(1) Consiliul local se
dizolvă de drept sau prin referendum local. Consiliul local se
dizolvă de drept:
a) în cazul în care acesta nu se întrunește timp de două luni
consecutiv, deși a fost convocat conform prevederilor legale; (...)
(2) Primarul, viceprimarul, secretarul unității administrativteritoriale, prefectul sau orice altă persoană interesată poate să
sesizeze instanța de contencios administrativ cu privire la
cazurile prevăzute la alin. (1). Instanța analizează situația de
fapt și se pronunță cu privire la dizolvarea consiliului local.
Hotărârea instanței este definitivă și se comunică prefectului.”
În opinia autorului excepției, sunt nesocotite prevederile din
Legea fundamentală cuprinse la art. 120 alin. (1), care
menționează autonomia locală ca principiu pe care se
întemeiază administrația publică din unitățile administrativteritoriale, și la art. 121 referitor la autoritățile comunale și
orășenești.
Examinând excepția de neconstituționalitate, Curtea
constată că prevederile de lege criticate au mai format obiect al
controlului de constituționalitate. Astfel, de exemplu, prin Decizia
nr. 1.567 din 19 noiembrie 2009, publicată în Monitorul Oficial al
României, Partea I, nr. 21 din 12 ianuarie 2010, Curtea a
observat că prevederile art. 55 alin. (1) din Legea administrației
publice locale nr. 215/2001, care enumeră condițiile în care
consiliile locale se dizolvă de drept, reprezintă o concretizare a
dispozițiilor art. 121 alin. (2) din Constituție, potrivit cărora
consiliile locale și primarii funcționează, în condițiile legii, ca
autorități administrative autonome și rezolvă treburile publice din
comune și din orașe. De aceea, activitatea consiliilor locale

13

trebuie să se circumscrie regulilor pe care legiuitorul le-a edictat
în vederea creării cadrului legal de funcționare a acestora.
În plus, în continuarea acestei idei, Curtea reține că
dizolvarea de drept a consiliului local, atunci când nu se
întrunește timp de două luni consecutiv, constituie o sancțiune
pentru inactivitatea acestuia, instituită în scopul de a evita
paralizarea activității autorităților administrației publice prin care
se realizează autonomia locală și se rezolvă treburile publice în
comune și orașe. Or, din această perspectivă, prevederile de
lege criticate nu numai că nu încalcă dispozițiile constituționale
invocate de autorul excepției, ci, dimpotrivă, oferă mijloacele
concrete prin care acestea capătă eficiență. De altfel, similar
rațiunii care a stat la baza edictării cazului de dizolvare de drept
prevăzut la lit. b) din art. 55 alin. (1) din Legea nr. 215/2001,
constând în faptul că în 3 ședințe consecutive consiliul local nu
a reușit să adopte nicio hotărâre, și ipoteza cuprinsă la lit. a) din
același text de lege a impus instituirea unei sancțiuni pentru
neîndeplinirea rolului constituțional al acestei autorități
administrative autonome, stabilit prin art. 121 alin. (2) din Legea
fundamentală (a se vedea, în acest sens, Decizia nr. 13 din
18 ianuarie 2011, publicată în Monitorul Oficial al României,
Partea I, nr. 232 din 4 aprilie 2011). În acest context, apare pe
deplin justificată reglementarea unor cazuri de dizolvare de
drept a consiliului local, în plus față de modalitatea dizolvării ca
urmare a unui referendum local, prin care comunitatea își
exprimă în mod liber voința cu privire la funcționarea consiliului
local într-o anumită componență.
Faptul că, alături de anumite subiecte de drept precizate în
cuprinsul dispozițiilor art. 55 alin. (2) din Legea nr. 215/2001,
orice persoană interesată poate sesiza instanța competentă în
vederea constatării intervenirii vreunuia dintre cazurile în care
consiliul local se dizolvă de drept, nu este de natură să aducă
atingere principiului autonomiei locale. Întrucât situațiile ce se
pot constitui în cazuri de dizolvare de drept a consiliului local
constituie impedimente obiective în funcționarea optimă a
acestuia, remedierea disfuncționalităților reprezintă o chestiune
de ordine publică ce trebuie semnalată într-un interval de timp
cât mai scurt, astfel încât comunitatea locală să nu fie afectată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 55 alin. (1) lit. a) și alin. (2) din Legea
administrației publice locale nr. 215/2001, excepție ridicată de Consiliul Local al Comunei Cornu Luncii în Dosarul nr. 321/86/2010
al Curții de Apel Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 893/16.XII.2011
CURTEA CONSTITUȚIONALĂ

D E C I Z I A Nr. 1.349
din 13 octombrie 2011

referitoare la excepția de neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII al Legii nr. 247/2005 privind reforma în domeniile proprietății
și justiției, precum și unele măsuri adiacente
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Constantin Barbu și
Vasile Barbu în Dosarul nr. 1.695/90/2010 al Tribunalului Vâlcea —
Secția civilă, care formează obiectul Dosarului nr. 4.502D/2010
al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 4.503D/2010, având ca obiect aceeași excepție de
neconstituționalitate, ridicată de Ioana Floarea Beniog și
Constantin Dumitru Bengeanu în Dosarul nr. 3.504/90/2009 al
Tribunalului Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 4.503D/2010 la Dosarul
nr. 4.502D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției, ca devenită inadmisibilă.
C U R T E A,

având în vedere actele și lucrările dosarelor, reține următoarele:
Prin încheierile nr. 167 și nr. 169 din 19 octombrie 2010,
pronunțate în dosarele nr. 1.695/90/2010 și nr. 3.504/90/2009,
Tribunalul Vâlcea — Secția civilă a sesizat Curtea
Constituțională cu excepția de neconstituționalitate a

prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată
de Constantin Barbu și Vasile Barbu și, respectiv, de Ioana
Floarea Beniog și Constantin Dumitru Bengeanu în cauze având
ca obiect soluționarea unor cereri de obligare a statului român
la plata de despăgubiri în temeiul dispozițiilor Legii nr. 221/2009.
În motivarea excepției de neconstituționalitate autorii
acesteia susțin că prevederile art. II din Ordonanța de urgență
a Guvernului nr. 62/2010 încalcă principiul neretroactivității legii
civile, întrucât se aplică inclusiv în situațiile în care există o
hotărâre pronunțată în primă instanță care, deși nu este
definitivă, este legală și temeinică raportat la legislația aflată în
vigoare la data pronunțării acesteia. Ținând cont de faptul că din
momentul introducerii cererii de chemare în judecată, sub
imperiul legii în forma inițială, se năștea un drept la despăgubiri
neplafonate, susțin că legea aflată în vigoare la data formulării
cererii este aplicabilă pe tot parcursul procesului, astfel că
dispozițiile legale aplicabile speței sunt cele ale Legii
nr. 221/2009 nemodificate prin Ordonanța de urgență a
Guvernului nr. 62/2010. Autorii excepției arată că se încalcă și
principiul egalității în drepturi, creându-se situații juridice
discriminatorii pentru persoanele care au obținut hotărâri
definitive. Critică, totodată, și modalitatea prin care a fost
modificată Legea nr. 221/2009, prin intermediul unei ordonanțe
de urgență, în condițiile în care nota de fundamentare preciza că
până la acel moment nu existau hotărâri irevocabile în această
materie, așadar, nemotivând urgența reglementării, și având în
vedere că ordonanțele de urgență nu pot afecta drepturi și
libertăți fundamentale. Susțin că se nesocotește dreptul la un
proces echitabil, întrucât, prin introducerea unor plafoane
derizorii ce se aplică inclusiv procedurilor judiciare în curs, se
îngrădește libertatea de apreciere a judecătorului. În fine, în
opinia autorilor excepției, limitarea despăgubirilor poate fi privită
ca o reală expropriere în ceea ce privește foștii deținuți care deja
au obținut despăgubiri echitabile, conform jurisprudenței Curții
Europene a Drepturilor Omului, speranța legitimă fiind privită ca
un bun.
Tribunalul Vâlcea — Secția civilă apreciază că excepția de
neconstituționalitate este neîntemeiată, textele de lege criticate
necontravenind niciuneia dintre prevederile constituționale și
convenționale invocate de autorii acesteia.

MONITORUL OFICIAL AL ROMÂNIEI, PARTEA I, Nr. 893/16.XII.2011
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, având următorul conținut:
— Art. I pct. 1: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
În argumentarea excepției de neconstituționalitate se susține
că textele de lege criticate contravin următoarelor dispoziții din
Legea fundamentală: art. 1 privind statul român, art. 4 care
statuează cu privire la unitatea poporului și egalitatea între
cetățeni, enumerând criteriile nediscriminării, art. 15 alin. (2)
privind principiul neretroactivității legii, cu excepția legii penale
sau contravenționale mai favorabile, art. 16 care consacră

15

principiul egalității în drepturi, art. 115 alin. (4) și (6) care
reglementează condițiile în care Guvernul poate emite
ordonanțe de urgență. Invocă, de asemenea, și prevederile
art. 14 din Convenția pentru apărarea drepturilor omului și a
libertăților fundamentale referitoare la interzicerea discriminării.
Examinând excepția de neconstituționalitate, Curtea observă
că textele de lege criticate au mai format obiectul controlului de
constituționalitate, cu motivări similare și prin raportare la
aceleași dispoziții constituționale și convenționale.
Astfel, prin Decizia nr. 1.354 din 20 octombrie 2010, publicată
în Monitorul Oficial al României, Partea I, nr. 761 din
15 noiembrie 2010, Curtea a admis excepția de
neconstituționalitate a prevederilor art. I pct. 1 și art. II din
Ordonanța de urgență a Guvernului nr. 62/2010, constatând că
acestea instituie o inechitate, fără o motivare temeinică,
obiectivă și rațională. Curtea a reținut că ăTratamentul juridic
diferențiat aplicat celor care se consideră îndreptățiți la
despăgubiri pentru prejudiciul moral suferit prin condamnarea
politică, în funcție de momentul în care hotărârea pronunțată de
instanță privind dreptul la despăgubiri rămâne definitivă,
afectează drepturile persoanelor care nu dețineau o hotărâre
definitivă la data intrării în vigoare a Ordonanței de urgență a
Guvernului nr. 62/2010”.
Prin aceeași decizie, Curtea a constatat că ăprevederile
legale criticate încalcă și principiul neretroactivității, consacrat
de art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
este un act normativ care cuprinde dispoziții de drept material,
astfel că legea aflată în vigoare la data formulării cererii de
chemare în judecată este aplicabilă pe tot parcursul procesului”.
Pe de altă parte, Curtea a constatat că dispozițiile art. I pct. 1
și art. II ale Ordonanței de urgență a Guvernului nr. 62/2010
ăînfrâng și prevederile art. 115 alin. (6) din Constituție, deoarece
afectează un drept fundamental — egalitatea în drepturi a
cetățenilor, consfințit în prevederile constituționale ale art. 16
alin. (1)”.
În final, Curtea a conchis că ănerespectarea acestor norme
constituționale atrage și înfrângerea prevederilor constituționale
ale art. 1 alin. (5), potrivit cărora «În România, respectarea
Constituției, a supremației sale și a legilor este obligatorie»”.
Având în vedere soluția de admitere pronunțată prin decizia
menționată și dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”, și ținând cont, în același timp, de faptul că
aceasta este ulterioară sesizării Curții Constituționale cu
soluționarea prezentei excepții, Curtea urmează să respingă
prezenta excepție de neconstituționalitate ca devenită
inadmisibilă.

16

MONITORUL OFICIAL AL ROMÂNIEI, PARTEA I, Nr. 893/16.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată de Constantin Barbu și Vasile Barbu în Dosarul nr. 1.695/90/2010 și, respectiv, Ioana Floarea Beniog
și Constantin Dumitru Bengeanu și în Dosarul nr. 3.504/90/2009 ale Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.353
din 13 octombrie 2011

referitoare la excepția de neconstituționalitate a prevederilor art. 7 din Ordonanța de urgență
a Guvernului nr. 51/2008 privind ajutorul public judiciar în materie civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 7 din Ordonanța de urgență a Guvernului
nr. 51/2008 privind ajutorul public judiciar în materie civilă,
excepție ridicată de Paraschiva Manciu în Dosarul
nr. 12.064/197/2009 al Tribunalului Brașov — Secția civilă și
care formează obiectul Dosarului nr. 4.618D/2010 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, apreciind că nu se impune reconsiderarea
jurisprudenței în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2010, pronunțată în Dosarul
nr. 12.064/197/2009, Tribunalul Brașov — Secția civilă a

sesizat Curtea Constituțională cu excepția de
neconstituționalitate a prevederilor art. 7 din Ordonanța de
urgență a Guvernului nr. 51/2008 privind ajutorul public
judiciar în materie civilă, excepție ridicată de Paraschiva
Manciu într-o cauză având ca obiect constatarea nulității unui
act juridic.
În motivarea excepției de neconstituționalitate autorul
acesteia susține că stabilirea unor sume substanțiale pentru
exercitarea unei acțiuni în justiție, în condițiile în care partea nu
dispune de resurse financiare, echivalează cu privarea sa de
dreptul de a se adresa unui judecător. Invocă, în argumentarea
acestor afirmații, jurisprudența Curții Europene a Drepturilor
Omului, mai exact Hotărârea din 28 octombrie 1998 pronunțată
în Cauza Aït-Mouhoub împotriva Franței.
Tribunalul Brașov — Secția civilă consideră că excepția
de neconstituționalitate este neîntemeiată, întrucât accesul liber
la justiție este asigurat persoanelor beneficiare ale ajutorului
public judiciar, prevederile de lege criticate constituind o garanție
suplimentară în acest sens.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

MONITORUL OFICIAL AL ROMÂNIEI, PARTEA I, Nr. 893/16.XII.2011
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 din Ordonanța de urgență a Guvernului
nr. 51/2008 privind ajutorul public judiciar în materie civilă,
publicată în Monitorul Oficial al României, Partea I, nr. 327 din
25 aprilie 2008, care au următorul cuprins:
— Art. 7: ăAjutorul public judiciar se poate acorda, separat
sau cumulat, în oricare dintre formele prevăzute la art. 6, fără a
putea depăși, în total, în cursul unei perioade de un an, suma
maximă echivalentă cu 12 salarii minime brute pe țară la nivelul
anului în care a fost formulată cererea de acordare.”
Autorul excepției de neconstituționalitate își raportează critica
la dispozițiile art. 21 — ăAccesul liber la justiție” din Constituție
și la cele ale art. 6 paragraful 1 din Convenția pentru apărarea
drepturilor omului și a libertăților fundamentale referitoare la
dreptul la un proces echitabil.
Examinând excepția de neconstituționalitate, Curtea observă
că argumentele aduse de autorul acesteia în sprijinul criticii de
neconstituționalitate vizează, în realitate, obligația legală de a
plăti anumite taxe judiciare de timbru ca o condiție a introducerii
unor cereri și acțiuni în justiție. Or, textul de lege ce formează
obiectul excepției de neconstituționalitate face parte dintr-un act
normativ edictat tocmai în vederea facilitării accesului la justiție
pentru persoanele care nu dețin mijloacele materiale suficiente
pentru inițierea și susținerea unui asemenea demers judiciar.
Astfel, scopul Ordonanței de urgență a Guvernului nr. 51/2008
privind ajutorul public judiciar în materie civilă este precizat în
art. 1 al acesteia ca fiind ăasigurarea dreptului la un proces
echitabil și garantarea accesului egal la actul de justiție, pentru
realizarea unor drepturi sau interese legitime pe cale judiciară,
inclusiv pentru executarea silită a hotărârilor judecătorești sau a
altor titluri executorii”. Potrivit art. 4 din aceeași ordonanță de
urgență, ăPoate solicita acordarea ajutorului public judiciar, în
condițiile prezentei ordonanțe de urgență, orice persoană fizică,
în situația în care nu poate face față cheltuielilor unui proces sau

17

celor pe care le implică obținerea unor consultații juridice în
vederea apărării unui drept sau interes legitim în justiție, fără a
pune în pericol întreținerea sa ori a familiei sale”. În acest
context, critica formulată de autorul prezentei excepții nu poate
fi reținută. În plus, Curtea constată că nici hotărârea Curții
Europene a Drepturilor Omului invocată nu este relevantă în
cauză, aceasta vizând, de asemenea, încălcarea art. 6
paragraful 1 din Convenția pentru apărarea drepturilor omului și
a libertăților fundamentale ca urmare a fixării unei taxe într-un
cuantum foarte ridicat ca o condiție a formulării unei plângeri.
De altfel, Curtea observă că textul de lege criticat a mai fost
supus controlului de constituționalitate, instanța de contencios
constituțional pronunțându-se, de exemplu, prin Decizia nr. 135
din 25 februarie 2010, publicată în Monitorul Oficial al României,
Partea I, nr. 217 din 7 aprilie 2010, prin Decizia nr. 1.098 din
21 septembrie 2010, publicată în Monitorul Oficial al României,
Partea I, nr. 753 din 11 noiembrie 2010, sau prin Decizia
nr. 1.322 din 13 octombrie 2009, publicată în Monitorul Oficial
al României, Partea I, nr. 790 din 19 noiembrie 2009. Cu aceste
prilejuri, a statuat, în esență, că stabilirea unei sume maxime
până la care se poate acorda, separat sau cumulat, ajutorul
public judiciar în decursul unui an nu este de natură să împiedice
accesul liber la justiție sau exercitarea dreptului la un proces
echitabil. Curtea a reținut, în acest sens, că ăstabilirea unor limite
și condiții privind acordarea ajutorului public judiciar a fost
determinată de posibilitatea asigurării resurselor financiare
publice necesare acordării ajutorului, de realizarea unei
distribuiri echitabile a ajutorului în formele prevăzute la art. 6 din
ordonanță, de prevenirea exercitării abuzive a cererii de ajutor
și a prejudicierii altor categorii de persoane fizice care ar fi în
nevoie de susținere din partea statului și l-ar solicita, fără a se
îngrădi în acest mod accesul efectiv la justiție”.
Întrucât nu au intervenit elemente noi, care să justifice
schimbarea acestei jurisprudențe a Curții Constituționale,
considerentele și soluția deciziilor menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 7 din Ordonanța de urgență a Guvernului
nr. 51/2008 privind ajutorul public judiciar în materie civilă, excepție ridicată de Paraschiva Manciu în Dosarul nr. 12.064/197/2009
al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

18

MONITORUL OFICIAL AL ROMÂNIEI, PARTEA I, Nr. 893/16.XII.2011
CURTEA CONSTITUȚIONALĂ

D E C I Z I A Nr. 1.370
din 18 octombrie 2011

referitoare la excepția de neconstituționalitate a prevederilor art. 16 și art. 17
din Legea nr. 550/2002 privind vânzarea spațiilor comerciale proprietate privată a statului
și a celor de prestări de servicii, aflate în administrarea consiliilor județene sau a consiliilor locale,
precum și a celor din patrimoniul regiilor autonome de interes local
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 16 și art. 17 din Legea nr. 550/2002 privind
vânzarea spațiilor comerciale proprietate privată a statului și a
celor de prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local, excepție ridicată
de Societatea Comercială ăTrans Expres” — S.R.L. din București
în Dosarul nr. 5.203/3/2009 al Curții de Apel București — Secția
a VIII-a contencios administrativ și fiscal și care formează
obiectul Dosarului Curții Constituționale nr. 1D/2011.
La apelul nominal se prezintă, pentru autorul excepției de
neconstituționalitate, avocatul Eugenia Crângariu, cu delegație
depusă la dosar. Lipsesc celelalte părți, față de care procedura
de citare a fost legal îndeplinită.
Cauza fiind în stare de judecată, președintele acordă
cuvântul avocatului prezent, care solicită admiterea excepției de
neconstituționalitate.
În acest sens arată că prin prevederile de lege criticate se
limitează în timp, în mod arbitrar, posibilitatea de a dobândi un
bun — spațiu comercial — prin licitație directă, aducându-se
atingere principiului constituțional al egalității cetățenilor în fața
legii. Așa fiind, apreciază că intervalul de timp de 30 de zile de
la intrarea în vigoare a legii, în care trebuie formulată și depusă
solicitarea scrisă de cumpărare la sediul vânzătorului, constituie
o măsură abuzivă, ce contravine art. 53 din Constituție.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale, și anume Decizia nr. 417/2008.
C U R T E A,

având în vedere actele și lucrările dosarului, constată
următoarele:
Prin Încheierea din 7 iunie 2010, pronunțată în Dosarul
nr. 5.203/3/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
art. 16 și art. 17 din Legea nr. 550/2002 privind vânzarea
spațiilor comerciale proprietate privată a statului și a celor

de prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local, excepție
ridicată de Societatea Comercială ăTrans Expres” — S.R.L. din
București într-o cauză având ca obiect vânzări spații comerciale.
În motivarea excepției de neconstituționalitate autorul
acesteia susține că instanța învestită cu soluționarea litigiului a
dat o interpretare restrictivă prevederilor art. 16 și 17 din Legea
nr. 550/2002, în sensul că ăbeneficiul vânzării prin negociere
directă este prevăzut intuitu personae numai pentru cei care au
dreptul de folosință la momentul intrării în vigoare a legii și numai
dacă l-au exercitat în conformitate cu legea”. Așa fiind, datorită
modului greșit de interpretare și aplicare a legii, precum și a
probelor administrate în cauză, instanța a apreciat că autorul
excepției nu îndeplinește condițiile cumulative prevăzute de
textele legale criticate. De asemenea, autorul excepției
consideră că intervalul de timp limitat, de 30 de zile de la intrarea
în vigoare a legii, în care trebuie formulată și depusă solicitarea
scrisă de cumpărare la sediul vânzătorului, constituie o măsură
abuzivă, ce contravine art. 53 din Constituție.
Curtea de Apel București — Secția a VIII-a contencios
administrativ și fiscal
consideră că excepția de
neconstituționalitate este neîntemeiată, reglementarea criticată
fiind în concordanță cu normele constituționale invocate în
susținerea excepției. În acest sens, arată că prevederile legale
criticate nu conțin măsuri prin care să se instituie privilegii ori
discriminări în privința unor categorii de persoane aflate în
situații identice, mai ales având în vedere faptul că persoanele
supuse procedurii vânzării prin licitație publică cu strigare nu
sunt în aceeași situație juridică cu cele ale căror spații
comerciale le sunt vândute prin negociere directă, acestea din
urmă fiind comercianți, respectiv prestatori de servicii, persoane
fizice sau juridice, care folosesc spațiile comerciale în cauză în
baza unui contract de închiriere, concesiune etc.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate a
prevederilor art. 16 și art. 17 din Legea nr. 550/2002 este
neîntemeiată. În acest sens, invocă jurisprudența în materie a
Curții Constituționale, respectiv Decizia nr. 417/2008, prin care
s-a statuat că prevederile de lege criticate nu contravin art. 16
din Constituție. În ceea ce privește dispozițiile art. 53 din Legea
fundamentală, apreciază că acestea nu sunt incidente în cauză.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 893/16.XII.2011
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
autorului excepției, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 și art. 17 din Legea nr. 550/2002 privind
vânzarea spațiilor comerciale proprietate privată a statului și a
celor de prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local, publicată în
Monitorul Oficial al României, Partea I, nr. 803 din 5 noiembrie
2002, care au următorul conținut:
— Art. 16: ăVânzarea spațiilor comerciale, de prestări de
servicii și de producție către comercianții, respectiv prestatorii
de servicii persoane fizice sau juridice, care le folosesc în baza
unui contract de închiriere, concesiune, locație de gestiune,
asociere în participațiune sau leasing, încheiat în condițiile legii
și valabil la data intrării în vigoare a prezentei legi, se face la
solicitarea acestora, prin metoda negocierii directe. Nu
beneficiază de aceste prevederi persoanele fizice sau juridice
care au înregistrat restanțe la plata chiriei cel puțin 6 luni
consecutive din momentul încheierii contractului cu vânzătorul,
persoanele care nu au respectat prevederile contractului cu
vânzătorul (subînchirieri nepermise, divizare în scopul unor
asocieri nepermise), precum și persoanele fizice sau juridice
care au obligații neachitate față de stat la data vânzării
spațiului.”;
— Art. 17: ă(1) În termen de 30 de zile de la data intrării în
vigoare a prezentei legi persoanele prevăzute la art. 16 vor
depune o solicitare scrisă de cumpărare la sediul vânzătorului.
(2) După expirarea termenului prevăzut la alin. (1) spațiile
comerciale pentru care nu s-a depus solicitarea de cumpărare
se vor vinde prin licitație publică cu strigare, în condițiile
prezentei legi.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi,
precum și a celor ale art. 53 referitoare la restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la art. 16 din
Constituție.
În acest sens este Decizia nr. 544 din 13 mai 2008, publicată
în Monitorul Oficial al României, Partea I, nr. 449 din 16 iunie
2008, Decizia nr. 444 din 15 aprilie 2008, publicată în Monitorul
Oficial al României, Partea I, nr. 348 din 6 mai 2008, sau Decizia
nr. 417 din 10 aprilie 2008, publicată în Monitorul Oficial al
României, Partea I, nr. 338 din 1 mai 2008, prin care Curtea a
constatat că acestea nu contravin dispozițiilor constituționale
invocate.
Astfel, prin aceste decizii, Curtea a reținut că art. 16 din
Legea nr. 550/2002 reglementează condițiile ce trebuie
îndeplinite de către comercianți, respectiv prestatorii de servicii
persoane fizice sau persoane juridice, pentru a beneficia de
cumpărarea, prin negociere directă, a spațiilor comerciale pe
care le folosesc.

19

Potrivit acestor dispoziții, vânzarea, prin negociere directă, a
spațiilor comerciale, de prestări de servicii și de producție, se
face la solicitarea comercianților, respectiv a prestatorilor de
servicii persoane fizice sau juridice, care le folosesc în baza unui
contract de închiriere, concesiune, locație de gestiune, asociere
în participațiune sau leasing, încheiat în condițiile legii și valabil
la data intrării în vigoare a prezentei legi. Cu titlu de excepție, se
prevede că nu beneficiază de aceste dispoziții persoanele fizice
sau juridice care au înregistrat restanțe la plata chiriei cel puțin
6 luni consecutive din momentul încheierii contractului cu
vânzătorul, persoanele care nu au respectat prevederile
contractului cu vânzătorul, precum și persoanele fizice sau
juridice care au obligații neachitate față de stat la data vânzării
spațiului.
Curtea, în mod constant, a statuat în jurisprudența sa că
principiul constituțional al egalității în drepturi are semnificația
reglementării și aplicării unui tratament juridic identic sau similar
unor subiecte de drept aflate în situații juridice identice sau
similare. Or, în prezenta cauză, autorul excepției se află într-o
situație juridică diferită față de comercianții, respectiv prestatorii
de servicii persoane fizice și juridice, care îndeplinesc condițiile
imperative reglementate de textul de lege criticat. Cele două
categorii de persoane se află în situații juridice diferite tocmai
prin condițiile reglementate de art. 16 din Legea nr. 550/2002, pe
care autorul excepției nu le îndeplinește în totalitate.
De asemenea, Curtea a constatat că, potrivit art. 17 din
Legea nr. 550/2002, persoanele prevăzute la art. 16 din aceeași
lege, pot cumpăra, prin negociere directă, spațiul comercial,
dacă au depus o solicitare scrisă de cumpărare la sediul
vânzătorului, în termen de 30 de zile de la data intrării în vigoare
a legii. Curtea a reținut că art. 17 alin. (2) din aceeași lege
prevede că vânzarea spațiilor comerciale prin licitație publică cu
strigare are loc numai în situația în care nu s-a depus solicitare
de cumpărare, prin negociere directă, în termenul stabilit de
alin. (1) al aceluiași articol.
Așa fiind, Curtea a apreciat că nici art. 17 din Legea
nr. 550/2002 nu conține măsuri prin care să se instituie privilegii
ori discriminări în privința unor categorii de persoane aflate în
situații identice, deoarece persoanele ce pot cumpăra spațiile
comerciale prin negociere directă nu sunt în aceeași situație
juridică cu cele care le pot cumpăra prin licitație publică cu
strigare.
De altfel, Curtea consideră că textul de lege criticat conține
prevederi prin care statul își exercită dreptul de a hotărî în
privința modului de vânzare a bunurilor din proprietatea sa
privată.
Referitor la invocarea încălcării dispozițiilor art. 53 din
Constituție, Curtea constată că domeniul de aplicare al acestui
text constituțional este circumscris restrângerii exercițiului unor
drepturi sau al unor libertăți prevăzute de Legea fundamentală,
iar nu restrângerii exercițiului oricărui drept subiectiv, chiar dacă
el izvorăște dintr-un act normativ.
Textele de lege criticate nu restrâng drepturi sau libertăți
constituționale, ci reglementează modalitatea de vânzare a
spațiilor comerciale și a celor de prestări de servicii, proprietatea
privată a statului, ce se află în administrarea consiliilor județene
sau a consiliilor locale, precum și a celor aflate în patrimoniul
regiilor autonome de interes local, astfel încât nu poate fi reținută
încălcarea acestei norme constituționale.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile menționate mai sus
își mențin valabilitatea și în prezenta cauză.

20

MONITORUL OFICIAL AL ROMÂNIEI, PARTEA I, Nr. 893/16.XII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 16 și art. 17 din Legea nr. 550/2002 privind
vânzarea spațiilor comerciale proprietate privată a statului și a celor de prestări de servicii, aflate în administrarea consiliilor județene
sau a consiliilor locale, precum și a celor din patrimoniul regiilor autonome de interes local, excepție ridicată de Societatea
Comercială ăTrans Expres” — S.R.L. din București în Dosarul nr. 5.203/3/2009 al Curții de Apel București — Secția a VIII-a
contencios administrativ și fiscal.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.374
din 18 octombrie 2011

referitoare la excepția de neconstituționalitate a prevederilor art. 57 alin. (4)
din Legea administrației publice locale nr. 215/2001
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 57 alin. (4) din Legea administrației publice
locale nr. 215/2001, excepție ridicată de Gheorghe Costin în
Dosarul nr. 3.400/111/2009 al Tribunalului Bihor — Secția
comercială și care formează obiectul Dosarului Curții
Constituționale nr. 103D/2011.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, sens în care invocă Decizia Curții
Constituționale nr. 1.227/2010.
C U R T E A,

având în vedere actele și lucrările dosarului, constată
următoarele:
Prin Încheierea din 2 decembrie 2010, pronunțată în Dosarul
nr. 3.400/111/2009, Tribunalul Bihor — Secția comercială a
sesizat Curtea Constituțională cu excepția de

neconstituționalitate a prevederilor art. 57 alin. (4) din Legea
administrației publice locale nr. 215/2001. Excepția a fost
ridicată de Gheorghe Costin în cadrul soluționării unei cauze de
contencios administrativ, având ca obiect anulare act
administrativ.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 24 din Constituție, referitoare la dreptul la
apărare, deoarece permit schimbarea din funcție a
viceprimarului de către consilierii locali fără vreun motiv, singura
condiție prevăzută de text fiind întrunirea unei majorități a
consilierilor în funcție. Or, nemotivarea măsurii schimbării din
funcție a viceprimarului încalcă și prevederile constituționale ale
art. 1 alin. (3) care apără valorile supreme ale statului român,
ca stat de drept, ale art. 16 privind principiul egalității în drepturi
și ale art. 53 privind restrângerea exercițiului unor drepturi sau
al unor libertăți.
În final, arată că în sensul necesității motivării măsurii, ca o
condiție de fond pentru validitatea actului administrativ, s-au
pronunțat atât instanțele judecătorești din România, cât și
Curtea Europeană a Drepturilor Omului, care a statuat că
ănemotivarea actului atrage nevalabilitatea acestuia”, nefiind
concepută într-un stat de drept emiterea discreționară, fără
motivare, de către autoritate a actului administrativ, deoarece
motivarea se impune pentru a permite verificarea legalității
actului administrativ.
Tribunalul Bihor — Secția comercială consideră că
excepția de neconstituționalitate este neîntemeiată. Astfel, sub
aspectul dreptului la apărare, este de remarcat că reclamantul
nu a avut în vedere, în momentul invocării excepției, faptul că
Legea fundamentală are în vedere exercițiul acestui drept în

MONITORUL OFICIAL AL ROMÂNIEI, PARTEA I, Nr. 893/16.XII.2011
cadrul unui proces în fața instanțelor de judecată. Hotărârea
consiliului local fiind un act administrativ, poate fi contestată,
chiar sub aspectul nemotivării, la instanțele de contencios
administrativ, contestatorul având posibilitatea de a-și exercita,
în acest cadru, dreptul la apărare. Cât privește art. 16 din
Constituție, instanța apreciază că dispozițiile de lege criticate se
aplică, fără privilegii sau discriminări, tuturor persoanelor aflate
în situația reglementată de normă. În final, invocă jurisprudența
Curții Constituționale, potrivit căreia dispozițiile art. 57 alin. (4)
din Legea nr. 215/2001 nu aduc atingere niciunui drept garantat
de Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 57 alin. (4) din Legea administrației publice
locale nr. 215/2001, republicată în Monitorul Oficial al României,
Partea I, nr. 123 din 20 februarie 2007, având următorul conținut:
— Art. 57 alin. (4) din Legea nr. 215/2001: ăSchimbarea din
funcție a viceprimarului se poate face de consiliul local, prin
hotărâre adoptată cu votul majorității consilierilor în funcție, la
propunerea primarului sau a unei treimi din numărul consilierilor
locali în funcție.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale art. 1
alin. (3) privind valorile supreme ale statului român, ale art. 16
privind egalitatea în drepturi, ale art. 24 privind dreptul la apărare

21

și ale art. 53 privind restrângerea exercițiului unor drepturi sau
al unor libertăți.
Examinând excepția de neconstituționalitate, Curtea reține
că s-a mai pronunțat asupra dispozițiilor art. 57 alin. (4) din
Legea nr. 215/2001, prin Decizia nr. 1.227 din 5 octombrie 2010,
publicată în Monitorul Oficial al României, Partea I, nr. 783 din
23 noiembrie 2010.
Cu acel prilej, Curtea a statuat că dreptul la apărare garantat
prin Legea fundamentală are în vedere exercițiul acestuia în
cadrul unui proces în fața instanțelor de judecată, astfel cum
acestea sunt definite prin art. 126 alin. (1) din Constituție. Actele
consiliilor locale pot fi contestate, inclusiv sub aspectul lipsei
motivării, la instanțele de contencios administrativ competente.
Cu prilejul soluționării acțiunilor introduse pentru anularea
acestora, contestatorul își va putea exercita dreptul la apărare,
având posibilitatea de a utiliza toate mijloacele procedurale pe
care legea le oferă în acest scop. Afirmația autorului potrivit
căreia nemotivarea actului administrativ atrage nevalabilitatea
acestuia nu prezintă interes din punctul de vedere al
contenciosului constituțional. O astfel de susținere poate fi
invocată în fața instanței de contencios administrativ, care are
competența deplină de a examina, sub toate aspectele, atât
legalitatea, cât și temeinicia actului administrativ menționat, în
condițiile unui proces care să respecte toate garanțiile specifice
procesului echitabil, astfel cum acestea sunt definite în art. 6 din
Convenția pentru apărarea drepturilor omului și a libertăților
fundamentale.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluția
deciziei menționate își păstrează valabilitatea și în cauza de
față.
În final, Curtea observă că dispozițiile art. 53 din Legea
fundamentală nu au incidență în cauză, deoarece nu s-a
constatat restrângerea exercițiului vreunui drept sau al vreunei
libertăți fundamentale și, prin urmare, nu ne aflăm în ipoteza
prevăzută de norma constituțională invocată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 57 alin. (4) din Legea administrației publice
locale nr. 215/2001, excepție ridicată de Gheorghe Costin în Dosarul nr. 3.400/111/2009 al Tribunalului Bihor — Secția comercială.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

22

MONITORUL OFICIAL AL ROMÂNIEI, PARTEA I, Nr. 893/16.XII.2011
CURTEA CONSTITUȚIONALĂ

D E C I Z I A Nr. 1.378
din 18 octombrie 2011

referitoare la excepția de neconstituționalitate a prevederilor art. 1 alin. 2, art. 38 alin. 4
și art. 42 alin. 1 din Codul familiei, precum și a celor ale art. 2, art. 6, art. 14 alin. (2), art. 16, art. 23,
art. 24 alin. (1), art. 31 și art. 38 din Legea nr. 272/2004
privind protecția și promovarea drepturilor copilului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1 alin. 2, art. 38 alin. 4 și art. 42 alin. 1 din
Codul familiei, precum și a celor ale art. 2, art. 6, art. 14 alin. (2),
art. 16, art. 23, art. 24 alin. (1), art. 31 și art. 38 din Legea
nr. 272/2004 privind protecția și promovarea drepturilor copilului,
excepție ridicată de Mihael-Cătălin Florea în Dosarul
nr. 620/201/2010 al Curții de Apel Craiova — Secția I civilă și
pentru cauze cu minori și de familie, care formează obiectul
Dosarului Curții Constituționale nr. 467D/2011.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale,
și anume Decizia nr. 1.483/2010.
C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2011, pronunțată în Dosarul
nr. 620/201/2010, Curtea de Apel Craiova — Secția I civilă și
pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 1 alin. 2, art. 38 alin. 4 și art. 42 alin. 1 din
Codul familiei, precum și a celor ale art. 2, art. 6, art. 14
alin. (2), art. 16, art. 23, art. 24 alin. (1), art. 31 și art. 38 din
Legea nr. 272/2004 privind protecția și promovarea
drepturilor copilului, excepție ridicată de Mihael-Cătălin Florea
într-o cauză având ca obiect recursul formulat împotriva unei
decizii civile pronunțate de Tribunalul Dolj, în contradictoriu cu
Ionela-Raluca Florea și Autoritatea tutelară a Consiliului Local al
comunei Moțăței, județul Dolj.
În motivarea excepției de neconstituționalitate autorul
acesteia susține, în principal, că prin conținutul art. 1 alin. 2 din
Codul familiei se pleacă de la o premisă de inegalitate a celor
doi părinți în fața legii, dezavantajându-l în mod evident pe tată,

acest text fiind în mod evident neconstituțional. În ceea ce
privește art. 38 alin. 4 din Codul familiei, apreciază că această
normă legală este lipsită de precizie și claritate, ceea ce creează
o situație de inaccesibilitate și confuzii în interpretarea legii. Cu
privire la art. 42 alin. 1 din Codul familiei, se susține că acesta
cuprinde prevederi limitative, contrare art. 6 lit. h) și art. 24 din
Legea nr. 272/2004, în sensul că restrânge posibilitatea
ascultării copilului doar la cei care au împlinit vârsta de 10 ani,
ceea ce încalcă dreptul la exprimare, la informare și la opinia
asupra intereselor personale ale unor copii sub această vârstă,
dar care au o înzestrare și dezvoltare ăspiritual-intelectivă”
adecvate formulării unor opinii.
În sfârșit, autorul excepției consideră ca fiind
neconstituționale și prevederile art. 23 și art. 24 alin. (1) din
Legea nr. 272/2004, în măsura în care nu stabilesc criterii clare
de determinare a discernământului sau a gradului de maturitate
cerute de lege pentru a putea fi ascultat copilul sau luate în
considerare opiniile sale.
Curtea de Apel Craiova — Secția I civilă și pentru cauze
cu minori și de familie apreciază că excepția de
neconstituționalitate este neîntemeiată, iar textele de lege
criticate nu aduc atingere normelor constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 1 alin. 2, art. 38 alin. 4 și art. 42 alin. 1 din Codul
familiei, precum și cele ale art. 2, art. 6, art. 14 alin. (2), art. 16,
art. 23, art. 24 alin. (1), art. 31 și art. 38 din Legea nr. 272/2004
privind protecția și promovarea drepturilor copilului, publicată în
Monitorul Oficial al României, Partea I, nr. 557 din 23 iunie 2004.
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi, art. 21 alin. (3) care consacră

MONITORUL OFICIAL AL ROMÂNIEI, PARTEA I, Nr. 893/16.XII.2011
dreptul la un proces echitabil, art. 23 alin. (1) privind libertatea
individuală, art. 26 alin. (1) referitoare la viața intimă, familială și
privată, art. 30 privind libertatea de exprimare, art. 31 privind
dreptul la informație, art. 48 alin. (1) referitoare la familie, precum
și celor ale art. 49 alin. (1) privind protecția copiilor și a tinerilor.
Curtea constată că, ulterior sesizării sale, Codul familiei a
fost abrogat prin art. 230 lit. m) din noul Cod civil — Legea
nr. 287/2009, republicat în Monitorul Oficial al României, Partea I,
nr. 505 din 15 iulie 2011.
Cu toate acestea, prin Decizia nr. 766 din 15 iunie 2011,
publicată în Monitorul Oficial al României, Partea I, nr. 549 din
3 august 2011, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și suficientă”.
În aceste condiții, Curtea va analiza constituționalitatea
prevederilor legale cu care a fost sesizată, întrucât acestea și-au
produs efectele față de autorul excepției, potrivit principiului
tempus regit actum.
Examinând excepția de neconstituționalitate, Curtea
constată că, în concret, susținerile autorului vizează deficiențe
de reglementare a textelor de lege criticate, apreciind că
acestea sunt lipsite de precizie și claritate, ceea ce creează o
situație de inaccesibilitate și confuzii de interpretare a legii.
Totodată, apreciază că normele legale criticate cuprind
prevederi limitative, în sensul că restrâng posibilitatea ascultării
copilului doar la cei care au împlinit vârsta de 10 ani, iar

23

prevederile cuprinse în Legea nr. 272/2004 sunt
neconstituționale, în măsura în care nu stabilesc criterii clare de
determinare a discernământului sau gradului de maturitate a
copilului pentru ca acesta să fie ascultat și să fie luate în
considerare opiniile sale.
Curtea observă că autorul excepției este nemulțumit de
soluția legislativă existentă, iar critica de neconstituționalitate,
așa cum a fost formulată, are ca finalitate modificarea
prevederilor de lege supuse controlului. Or, o asemenea
solicitare nu intră în competența de soluționare a Curții
Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”, astfel încât
excepția de neconstituționalitate este inadmisibilă.
De altfel, analizând criticile formulate, Curtea observă că
titlul IV din cartea a II-a a noului Cod civil, intitulat ăAutoritatea
părintească”, reglementează, în mare parte, unele din aspectele
invocate de către autorul excepției. De asemenea, prin art. 264
cuprins în titlul I din cartea a II-a al aceluiași cod se stipulează
că, în procedurile administrative sau judiciare care îl privesc,
ascultarea copilului care a împlinit vârsta de 10 ani este
obligatorie. Cu toate acestea poate fi ascultat și copilul care nu
a împlinit vârsta de 10 ani, dacă autoritatea competentă
consideră că acest lucru este necesar pentru soluționarea
cauzei. Dreptul de a fi ascultat presupune posibilitatea copilului
de a cere și de a primi orice informație, potrivit cu vârsta sa, de
a-și exprima opinia și de a fi informat asupra consecințelor pe
care le poate avea aceasta, precum și asupra consecințelor
oricărei decizii care îl privește. Opiniile copilului ascultat vor fi
luate în considerare în raport cu vârsta și cu gradul său de
maturitate.
Așa fiind, Curtea constată că prin noua reglementare a
Codului civil își găsesc rezolvare criticile autorului excepției.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 1 alin. 2, art. 38 alin. 4 și art. 42 alin. 1 din
Codul familiei, precum și a celor ale art. 2, art. 6, art. 14 alin. (2), art. 16, art. 23, art. 24 alin. (1), art. 31 și art. 38 din Legea
nr. 272/2004 privind protecția și promovarea drepturilor copilului, excepție ridicată de Mihael-Cătălin Florea în Dosarul
nr. 620/201/2010 al Curții de Apel Craiova — Secția I civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

24

MONITORUL OFICIAL AL ROMÂNIEI, PARTEA I, Nr. 893/16.XII.2011
CURTEA CONSTITUȚIONALĂ

D E C I Z I A Nr. 1.428
din 25 octombrie 2011

referitoare la excepția de neconstituționalitate a dispozițiilor Ordonanței de urgență
a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Daniela Maftei.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de
Marian-Cristian Mocanu în Dosarul nr. 19.239/197/2009 al
Tribunalului Brașov — Secția comercială și de contencios
administrativ, care formează obiectul Dosarului Curții
Constituționale nr. 4.497D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 15 octombrie 2010, pronunțată în Dosarul
nr. 19.239/197/2009, Tribunalul Brașov — Secția comercială
și de contencios administrativ a sesizat Curtea
Constituțională cu excepția de neconstituționalitate a
Ordonanței de urgență a Guvernului nr. 195/2002 privind
circulația pe drumurile publice.
Excepția a fost ridicată de petentul Marian-Cristian Mocanu
cu ocazia soluționării recursului formulat împotriva Sentinței
civile nr. 333 din 14 ianuarie 2010, pronunțată de Judecătoria
Brașov.
În motivarea excepției de neconstituționalitate autorul
acesteia susține că Ordonanța de urgență a Guvernului
nr. 195/2002 a fost adoptată în temeiul dispozițiilor art. 114
alin. (4) din Constituție, în forma anterioară revizuirii, potrivit
cărora Guvernul poate emite ordonanțe ăîn cazuri excepționale”.
[Această sintagmă are un conținut semantic identic cu sintagma
ăîn situații extraordinare”, cuprinsă la art. 115 alin. (4) din
Constituția revizuită.] Autorul excepției consideră că ordonanța
este neconstituțională, deoarece, la data adoptării acesteia, nu
exista ăun caz excepțional obiectiv” și ănu era întrunită condiția
urgenței prevăzute de art. 114 alin. (4) din Constituție”. Invocă
deciziile Curții Constituționale nr. 1.008/2009 și nr. 109/2010.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006.
Critica vizează motive de neconstituționalitate extrinsecă, și
anume adoptarea ordonanței criticate cu încălcarea prevederilor
care legitimează adoptarea ordonanțelor de urgență în cazuri
excepționale, așa cum sunt cele referitoare la delegarea
legislativă, cuprinse în art. 114 alin. (4) din Constituție, în forma
nerevizuită, sau în situații extraordinare, așa cum sunt cele ale
art. 115 alin. (4) din Constituție, în forma revizuită.
Din examinarea textului constituțional în vigoare la data
emiterii ordonanței de urgență, precum și din conținutul
expunerii de motive la proiectul de lege pentru aprobarea
Ordonanței de urgență a Guvernului nr. 195/2002, publicată în
Monitorul Oficial al României, Partea I, nr. 958 din 28 decembrie
2002, rezultă că au fost întrunite exigențele constituționale
prevăzute de art. 114 alin. (4) din Constituție, în forma
nerevizuită, pentru adoptarea ordonanței de urgență, și anume
existența cazului excepțional și a urgenței reglementării.
Guvernul a precizat, în documentul menționat anterior, că
ăamplificarea continuă a fenomenului infracțional, care a căpătat
un caracter tot mai dinamic și mai complex, a reclamat soluții
viabile de contracarare, concretizate în acest proiect de act
normativ, pe de o parte, prin înăsprirea sancțiunilor penale, iar
pe de altă parte, prin incriminarea ca infracțiuni a unor noi fapte”.
Totodată, s-a arătat că promovarea unui proiect de act normativ
asupra regimului circulației pe drumurile publice sub forma unei
ordonanțe de urgență ăa fost determinată de necesitatea
reglementării pe baze noi și în acord cu noile reglementări
europene, în cel mai scurt timp, a relațiilor sociale dintr-un
domeniu foarte important pentru societatea românească,
prelungirea procedurii legislative având consecințe nedorite,
uneori dramatice, vizibile pe toate drumurile țării. Promovarea
în regim de urgență este determinată, nu în ultimul rând, și de
necesitatea îndeplinirii, la termenele convenite, a
angajamentelor asumate de România în procesul de armonizare
a legislației românești cu aquis-ul comunitar”.
În practica sa jurisdicțională, Curtea Constituțională s-a mai
pronunțat, în același sens, prin Decizia nr. 245 din 10 mai 2005,
publicată în Monitorul Oficial al României, Partea I, nr. 612 din
14 iulie 2005.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

MONITORUL OFICIAL AL ROMÂNIEI, PARTEA I, Nr. 893/16.XII.2011

25

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de Marian-Cristian Mocanu în Dosarul nr. 19.239/197/2009 al Tribunalului
Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.429
din 25 octombrie 2011

referitoare la excepția de neconstituționalitate a dispozițiilor art. 15, art. 31 și art. 34 alin. (1)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Daniela Maftei.
Pe rol se află soluționarea excepției de neconstituționalitate
a dispozițiilor art. 15, art. 31 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
excepție ridicată de Liviu Gabriel Crețu în Dosarul
nr. 3.208/291/2010 al Judecătoriei Roman, care formează
obiectul Dosarului Curții Constituționale nr. 4.514D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 28 octombrie 2010, pronunțată în Dosarul
nr. 3.208/291/2010, Judecătoria Roman a sesizat Curtea
Constituțională cu excepția de neconstituționalitate a
dispozițiilor art. 15, art. 31 și art. 34 alin. (1) din Ordonanța
Guvernului nr. 2/2001 privind regimul juridic al
contravențiilor.
Excepția de neconstituționalitate a fost ridicată de Liviu
Gabriel Crețu, petent într-o cauză având ca obiect o plângere
contravențională în contradictoriu cu I.P.J. Neamț.

În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16, art. 21, art. 24 și art. 53,
precum și prevederilor art. 6 din Convenția pentru apărarea
drepturilor omului și a libertăților fundamentale. În acest sens,
arată în esență că în procedura contravențională sarcina probei
este răsturnată, întrucât obligația de administrare a probelor nu
incumbă organului constatator care a aplicat sancțiunea, potrivit
unei competențe foarte largi, ci contravenientului, care trebuie
să își dovedească nevinovăția, fiind nesocotite în acest mod
garanțiile prezumției de nevinovăție și aducându-se o atingere
gravă exercitării dreptului la apărare. De asemenea, consideră
că termenul prevăzut de art. 31 din Ordonanța Guvernului
nr. 2/2001 ăeste extrem de scurt,” astfel că textul de lege criticat
restrânge dreptul contravenientului de a-și formula într-un
termen rezonabil și în mod corespunzător apărarea.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

26

MONITORUL OFICIAL AL ROMÂNIEI, PARTEA I, Nr. 893/16.XII.2011

Obiectul excepției de neconstituționalitate îl constituie
dispozițiile art. 15, art. 31 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, cu modificările și completările ulterioare, dispoziții
care au următorul conținut:
— Art. 15: ă(1) Contravenția se constată printr-un procesverbal încheiat de persoanele anume prevăzute în actul
normativ care stabilește și sancționează contravenția, denumite
în mod generic agenți constatatori.
(2) Pot fi agenți constatatori: primarii, ofițerii și subofițerii din
cadrul Ministerului de Interne, special abilitați, persoanele
împuternicite în acest scop de miniștri și de alți conducători ai
autorităților administrației publice centrale, de prefecți, președinți
ai consiliilor județene, primari, de primarul general al municipiului
București, precum și de alte persoane prevăzute în legi speciale.
(3) Ofițerii și subofițerii din cadrul Ministerului de Interne
constată contravenții privind: apărarea ordinii publice; circulația
pe drumurile publice; regulile generale de comerț; vânzarea,
circulația și transportul produselor alimentare și nealimentare,
țigărilor și băuturilor alcoolice; alte domenii de activitate stabilite
prin lege sau prin hotărâre a Guvernului.”;
— Art. 31: ă(1) Împotriva procesului-verbal de constatare a
contravenției și de aplicare a sancțiunii se poate face plângere
în termen de 15 zile de la data înmânării sau comunicării
acestuia.
(2) Partea vătămată poate face plângere numai în ceea ce
privește despăgubirea, iar cel căruia îi aparțin bunurile
confiscate, altul decât contravenientul, numai în ceea ce privește
măsura confiscării.”;
— Art. 34 alin. (1): ăInstanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.”
Autorul excepției susține că aceste dispoziții legale contravin
prevederilor constituționale ale art. 16 — Egalitatea în drepturi,
art. 21 — Accesul liber la justiție, art. 24 — Dreptul la apărare și
art. 53 — Restrângerea exercițiului unor drepturi sau al unor
libertăți, precum și prevederilor art. 6 din Convenția pentru
apărarea drepturilor omului și a libertăților fundamentale —
Dreptul la un proces echitabil.
Analizând excepția de neconstituționalitate, Curtea constată
că textul de lege atacat a mai constituit obiect al controlului de
constituționalitate, din prisma unor critici similare și cu raportare
la aceleași prevederi constituționale și convenționale.
Astfel, prin Decizia nr. 495 din 20 aprilie 2010, publicată în
Monitorul Oficial al României, Partea I, nr. 403 din 17 iunie 2010,
Curtea a respins excepția de neconstituționalitate a dispozițiilor
art. 15 din Ordonanța Guvernului nr. 2/2001, criticate împreună
cu alte texte din același act normativ, reținând că pe tot parcursul
soluționării plângerii îndreptate împotriva procesului-verbal de
constatare și sancționare a contravenției, atât la instanța de
fond, cât și în recurs, contravenientul poate să își exercite fără
nicio restricție dreptul la apărare. Totodată, instanța competentă
să soluționeze plângerea îndreptată împotriva procesului-verbal
de constatare și sancționare a contravenției este obligată să
urmeze anumite reguli procedurale, în virtutea cărora sarcina
probei aparține celui care afirmă ceva în instanță, iar nu celui
care a întocmit procesul-verbal de contravenție.
De asemenea, cu referire la susținerea autorului excepției în
sensul că textele de lege criticate sunt neconstituționale
deoarece instituie obligația contravenientului de a-și dovedi

nevinovăția în legătură cu fapta reținută în sarcina sa de către
organul constatator, Curtea a statuat — prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009, respectiv prin
Decizia nr. 520 din 19 aprilie 2011, publicată în Monitorul Oficial
al României, Partea I, nr. 351 din 20 mai 2011 — că procesulverbal de constatare și sancționare a contravenției se bucură de
prezumția de legalitate, însă atunci când este formulată o
plângere împotriva acesteia este contestată chiar prezumția de
care se bucură. În acest caz, instanța de judecată competentă
va administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
În continuare, Curtea reține că prin Decizia nr. 906 din
5 decembrie 2006, publicată în Monitorul Oficial al României,
Partea I, nr. 55 din 24 ianuarie 2007, a statuat că ăart. 31 alin. (1)
din Ordonanța Guvernului nr. 2/2001 instituie termenul de 15 zile
pentru exercitarea plângerii împotriva procesului-verbal de
constatare a contravenției și de aplicare a sancțiunii, care începe
să curgă de la data când contestatorul a luat cunoștință de
procesul-verbal, prin înmânare sau comunicare.
În această materie, ca de altfel oriunde legiuitorul a
condiționat valorificarea unui drept de exercitarea sa în interiorul
unui anumit termen, nu s-a procedat în acest fel cu intenția de
a restrânge accesul liber la justiție, de care, în mod evident, cel
interesat a beneficiat în cadrul termenului legal instituit, ci
exclusiv pentru a instaura un climat de ordine, indispensabil, în
vederea exercitării dreptului constituțional prevăzut de art. 21,
prevenind astfel abuzurile și asigurând protecția drepturilor și
intereselor legitime ale tuturor părților. De altfel, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept, subiectiv sau procesual, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Așa fiind, termenul instituit prin textul de lege criticat are în
vedere soluționarea unui eventual litigiu cu celeritate, în absența
acestuia plângerea putând fi formulată oricând, fapt ce ar fi de
natură a genera o stare de perpetuă incertitudine în ceea ce
privește raporturile juridice stabilite printr-un proces-verbal de
constatare a contravenției și de aplicare a sancțiunii prevăzute
de lege.
De altfel, art. 126 alin. (2) din Constituție, potrivit căruia
ăCompetența instanțelor judecătorești și procedura de judecată
sunt prevăzute numai prin lege”, atribuie exclusiv legiuitorului
prerogativa stabilirii competenței și procedurii de judecată,
inclusiv a condițiilor de exercitare a cererilor de chemare în
judecată. Prin urmare, termenul procedural instituit de textul de
lege criticat reprezintă expresia aplicării dispozițiilor
constituționale invocate mai sus.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.

MONITORUL OFICIAL AL ROMÂNIEI, PARTEA I, Nr. 893/16.XII.2011

27

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15, art. 31 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor, excepție ridicată de Liviu Gabriel Crețu în Dosarul nr. 3.208/291/2010
al Judecătoriei Roman.
Definitivă și general obligatorie.
Pronunțată în ședința publică din data de 25 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.433
din 25 octombrie 2011

referitoare la excepția de neconstituționalitate a dispozițiilor art. 32 alin. (2) și art. 34
din Ordonanța Guvernului nr. 2/2001 privind regimul juridic al contravențiilor, precum și ale art. 109
alin. (2) și (3) și art. 118 alin. (1) din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Daniela Maftei.
Pe rol se află soluționarea excepției de neconstituționalitate
a dispozițiilor art. 32 alin. (2) și art. 34 din Ordonanța Guvernului
nr. 2/2001 privind regimul juridic al contravențiilor, precum și ale
art. 109 alin. (2) și (3) și art. 118 alin. (1) din Ordonanța de
urgență a Guvernului nr. 195/2002 privind circulația pe drumurile
publice, excepție ridicată de Ionuț Barbu în Dosarul
nr. 4.347/281/2009 al Tribunalului Prahova — Secția comercială
și de contencios administrativ II și care formează obiectul
Dosarului Curții Constituționale nr. 4.586D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 23 septembrie 2010, pronunțată în
Dosarul nr. 4.347/281/2009, Tribunalul Prahova — Secția

comercială și de contencios administrativ II a sesizat Curtea
Constituțională cu excepția de neconstituționalitate a
dispozițiilor art. 32 alin. (2) și art. 34 din Ordonanța
Guvernului nr. 2/2001 privind regimul juridic al
contravențiilor, precum și ale art. 109 alin. (2) și (3) și
art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice.
Excepția a fost ridicată de recurentul Ionuț Barbu cu ocazia
soluționării recursului declarat împotriva Sentinței civile
nr. 10.510 din 24 noiembrie 2009, pronunțată de Judecătoria
Ploiești într-o cauză civilă având ca obiect o plângere
contravențională în contradictoriu cu intimatul Inspectoratul de
Poliție al Județului Prahova.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 11, art. 16, art. 20 alin. (2),
art. 21 alin. (1) și (2), art. 23 alin. (11) și art. 26, precum și
prevederile art. 6 din Convenția pentru apărarea drepturilor
omului și a libertăților fundamentale. În acest sens, arată, în
esență, că, deoarece procesul-verbal de stabilire a contravenției
este un act administrativ, stabilirea competenței de soluționare
a plângerilor contravenționale numai în favoarea instanțelor în a
căror rază teritorială a fost constatată fapta ăse abate de la
principiul legislației contenciosului administrativ, care prevede
posibilitatea alegerii competenței de către persoana
contestatoare, între domiciliul/sediul său și sediul instituției
intimate.” De asemenea, consideră că judecătorii care
soluționează plângerile împotriva proceselor-verbale de
constatare și sancționare a contravențiilor ăadministrează prost
probele, în special inversând obligația de prezentare a probelor
care revine acuzării și îndoiala e folosită în avantajul acuzatului.”

28

MONITORUL OFICIAL AL ROMÂNIEI, PARTEA I, Nr. 893/16.XII.2011

Autorul mai are în vedere stabilirea nejudiciară a vinovăției
contravenționale și sarcina probei în procedura judiciară
contravențională de drept comun, aplicabilitatea normelor
constituționale și contravenționale consacrând dreptul la
respectarea prezumției de nevinovăție, violarea dreptului la
respectarea prezumției de nevinovăție de normele juridice
privind procedura contravențională de drept comun,
contrarietatea dintre normele juridice privind procedura
contravențională judiciară de drept comun și protecția datelor
cu caracter personal în vederea asigurării dreptului persoanei
de a dispune de propria imagine.
Instanța de judecată consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) și art. 34 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002,
publicată în Monitorul Oficial al României, Partea I, nr. 268 din
22 aprilie 2002, cu modificările și completările ulterioare, precum
și dispozițiile art. 109 alin. (2) și (3) și art. 118 alin. (1) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare:
— Art. 32 alin. (2) din Ordonanța Guvernului nr. 2/2001:
ăPlângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”;
— Art. 34 din Ordonanța Guvernului nr. 2/2001: ă(1) Instanța
competentă să soluționeze plângerea, după ce verifică dacă
aceasta a fost introdusă în termen, ascultă pe cel care a făcut-o
și pe celelalte persoane citate, dacă aceștia s-au prezentat,
administrează orice alte probe prevăzute de lege, necesare în
vederea verificării legalității și temeiniciei procesului-verbal, și
hotărăște asupra sancțiunii, despăgubirii stabilite, precum și
asupra măsurii confiscării.

(2) Dacă prin lege nu se prevede altfel, hotărârea
judecătorească prin care s-a soluționat plângerea poate fi
atacată cu recurs în termen de 15 zile de la comunicare, la
secția contencios administrativ a tribunalului. Motivarea
recursului nu este obligatorie. Motivele de recurs pot fi susținute
și oral în fața instanței. Recursul suspendă executarea hotărârii.”
— Art. 109 alin. (2) și (3) din Ordonanța de urgență a
Guvernului nr. 195/2002: ă(2) Constatarea contravențiilor se
poate face și cu ajutorul unor mijloace tehnice certificate sau
mijloace tehnice omologate și verificate metrologic,
consemnându-se aceasta în procesul-verbal de constatare a
contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.”
— Art. 118 alin. (1) din Ordonanța de urgență a Guvernului
nr. 195/2002: ăÎmpotriva procesului-verbal de constatare a
contravențiilor se poate depune plângere, în termen de 15 zile
de la comunicare, la judecătoria în a cărei rază de competență
a fost constatată fapta”.
Autorul excepției de neconstituționalitate susține că prin
aceste texte legale sunt încălcate prevederile constituționale ale
art. 11 care stabilesc raportul dintre dreptul internațional și
dreptul intern, art. 16 privind egalitatea în drepturi, art. 20
alin. (2) referitor la tratatele internaționale privind drepturile
omului, art. 21 alin. (1) și (2) care consacră accesul liber la
justiție, art. 23 alin. (11) privind prezumția de nevinovăție și
art. 26 referitor la viața intimă, familială și privată, precum și
prevederile art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că, în jurisprudența sa, a examinat constituționalitatea
dispozițiilor de lege atacate în raport cu critici similare.
Astfel, de exemplu, prin Decizia nr. 813 din 27 septembrie
2007, publicată în Monitorul Oficial al României, Partea I, nr. 705
din 18 octombrie 2007, Decizia nr. 1.128 din 27 noiembrie 2007,
publicată în Monitorul Oficial al României, Partea I, nr. 872 din
20 decembrie 2007, Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, și Decizia nr. 464 din 22 aprilie 2008, publicată
în Monitorul Oficial al României, Partea I, nr. 378 din 19 mai
2008, Curtea a respins ca neîntemeiată excepția de
neconstituționalitate a dispozițiilor art. 32 alin. (2) din Ordonanța
Guvernului nr. 2/2001 și art. 118 alin. (1) din Ordonanța de
urgență a Guvernului nr. 195/2002, statuând că acestea nu
încalcă liberul acces la justiție și dreptul la un proces echitabil.
Curtea a constatat, cu acele prilejuri, că textul de lege criticat
nu îngrădește accesul liber la justiție, ci instituie norme de
procedură privind soluționarea plângerii formulate împotriva
procesului-verbal de constatare și sancționare a contravenției, și
anume instanța competentă să soluționeze plângerea. Această
modalitate de reglementare reprezintă însă opțiunea
legiuitorului, fiind în conformitate cu art. 126 alin. (2) din
Constituție privind competența și procedura în fața instanțelor
judecătorești.
În continuare, referitor la critica dispozițiilor art. 34 din
Ordonanța Guvernului nr. 2/2001, se constată că acestea

MONITORUL OFICIAL AL ROMÂNIEI, PARTEA I, Nr. 893/16.XII.2011
instituie un ansamblu de reguli procedurale care reglementează
soluționarea plângerilor formulate împotriva proceselor-verbale
de constatare și sancționare a contravențiilor. În jurisprudența
sa, Curtea a reținut că acestea nu sunt de natură să
îngrădească accesul liber la justiție, satisfac pe deplin exigențele
unui proces echitabil și totodată nu înfrâng prezumția de
nevinovăție. În acest sens sunt, de exemplu, Decizia nr. 768 din
24 iunie 2008, publicată în Monitorul Oficial al României, Partea I,
nr. 535 din 16 iulie 2008, Decizia nr. 552 din 29 aprilie 2010,
publicată în Monitorul Oficial al României, Partea I, nr. 403 din
17 iunie 2010, sau Decizia nr. 1.350 din 19 octombrie 2010,
publicată în Monitorul Oficial al României, Partea I, nr. 817 din
7 decembrie 2010, Decizia nr. 183 din 8 mai 2003, publicată în
Monitorul Oficial al României, Partea I, nr. 425 din 17 iunie 2003,
și Decizia nr. 1.054 din 16 septembrie 2010, publicată în
Monitorul Oficial al României, Partea I, nr. 661 din 27 septembrie
2010.
Cu acele prilejuri, Curtea a reținut că imparțialitatea
judecătorilor reprezintă o caracteristică intrinsecă a actului de
justiție, fiind o noțiune complexă, care exclude intervenția
oricăror elemente de natură subiectivă și care implică, printre
altele, echidistanța absolută a acestora. Or, dispozițiile art. 34
din Ordonanța Guvernului nr. 2/2001, care, astfel cum s-a arătat
mai sus, reprezintă normele procedurale aplicabile soluționării
plângerilor contravenționale, nu conțin niciun fel de elemente
care să justifice apariția vreunor suspiciuni legate de
imparțialitatea judecătorului, susținerile autorului excepției fiind,
din această perspectivă, neîntemeiate.
Tot în legătură cu aceste susțineri ale autorului excepției,
potrivit căreia textele de lege criticate sunt neconstituționale,
deoarece însuși contravenientul trebuie să își probeze
nevinovăția în fața instanței, Curtea a statuat, prin Decizia
nr. 1.096 din 8 septembrie 2009, publicată în Monitorul Oficial
al României, Partea I, nr. 695 din 15 octombrie 2009, că
ăprocesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată

29

competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
[...] instanțele de judecată nu pot face aplicarea strictă a regulii
onus probandi incumbit actori, ci, din contră, chiar ele trebuie să
manifeste un rol activ pentru aflarea adevărului din moment ce
contravenția intră sub incidența art. 6 din Convenția pentru
apărarea drepturilor omului și a libertăților fundamentale. Prin
urmare, nu se poate susține răsturnarea sarcinii probei.”
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.
Cât privește critica de neconstituționalitate a art. 109 alin. (2)
și (3) din Ordonanța de urgență a Guvernului nr. 195/2002 în
raport cu art. 26 din Constituție, Curtea reține că autorul
excepției critică aceste dispoziții de lege, întrucât prevăd dreptul
autorităților publice de a înregistra și prelucra date cu caracter
personal, soluție legislativă care îl nemulțumește și pe care o
dorește modificată. Or, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta ăse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
De menționat că persoana sancționată ca urmare a
constatării unei contravenții prin mijloacele în discuție, dacă
apreciază că procesul-verbal de stabilire și sancționare a
contravenției a fost întocmit în mod nelegal, are posibilitatea de
a formula plângere în fața instanței de judecată și de a obține
anularea acestuia. Eventualele abuzuri la care autorul excepției
face referire, respectiv folosirea nelegală a datelor obținute în
temeiul textului de lege criticat, nu intră sub incidența controlului
de constituționalitate exercitat de Curte.
În ceea ce privește celelalte temeiuri de neconstituționalitate,
Curtea observă că autorul criticii s-a limitat doar la invocarea
acestora, fără a arăta în ce constă contradicția.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 32 alin. (2) și art. 34 din Ordonanța Guvernului
nr. 2/2001 privind regimul juridic al contravențiilor, precum și ale art. 109 alin. (2) și (3) și art. 118 alin. (1) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Ionuț Barbu în Dosarul nr. 4.347/281/2009
al Tribunalului Prahova — Secția comercială și de contencios administrativ II.
Definitivă și general obligatorie.
Pronunțată în ședința publică din data de 25 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

30

MONITORUL OFICIAL AL ROMÂNIEI, PARTEA I, Nr. 893/16.XII.2011
CURTEA CONSTITUȚIONALĂ

D E C I Z I A Nr. 1.441
din 3 noiembrie 2011

referitoare la excepția de neconstituționalitate a dispozițiilor art. 49 și art. 50
din Ordonanța de urgență a Guvernului nr. 195/2002 privind circulația pe drumurile publice
raportate la dispozițiile art. 6 alin. (2) din Ordonanța Guvernului nr. 43/1997
privind regimul drumurilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 49 și art. 50 din Ordonanța de urgență a
Guvernului nr. 195/2002 privind circulația pe drumurile publice
raportate la dispozițiile art. 6 alin. (2) din Ordonanța Guvernului
nr. 43/1997 privind regimul drumurilor, excepție ridicată de
Cristian Căpitănescu în Dosarul nr. 2.748/288/2009 al
Tribunalului Vâlcea — Secția comercială și contencios
administrativ fiscal și care formează obiectul Dosarului Curții
Constituționale nr. 4.617D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, deoarece critica nu este motivată.
C U R T E A,

având în vedere actele și lucrările dosarului, reține următoarele:
Prin Încheierea nr. 56 din 21 octombrie 2010, pronunțată în
Dosarul nr. 2.748/288/2009, Tribunalul Vâlcea — Secția
comercială și contencios administrativ fiscal a sesizat
Curtea Constituțională cu excepția de neconstituționalitate
a dispozițiilor art. 49 și art. 50 din Ordonanța de urgență a
Guvernului nr. 195/2002 privind circulația pe drumurile
publice raportate la dispozițiile art. 6 alin. (2) din Ordonanța
Guvernului nr. 43/1997 privind regimul drumurilor.
Excepția de neconstituționalitate a fost ridicată de recurentulpetent Cristian Căpitănescu cu ocazia soluționării recursului
formulat împotriva Sentinței civile nr. 5.644 din 19 iunie 2009,
pronunțată de Judecătoria Râmnicu Vâlcea, în contradictoriu cu
intimatul Inspectoratul de Poliție Județean Vâlcea, într-o cauză
având ca obiect o plângere contravențională.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 11 din Constituție, fără a indica însă tratatele la
care se referă.
Instanța de judecată apreciază că excepția de
neconstituționalitate nu poate fi primită, deoarece autorul
acesteia nu indică ăacordurile sau convențiile internaționale care
să prevadă alte limite de viteză decât cele stabilite prin art. 49
și art. 50 din Ordonanța de urgență a Guvernului nr. 195/2002 și,
de altfel, nici nu există vreun acord sau vreo convenție care să
prevaleze legislației interne”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 49 și art. 50 din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare,
raportate la dispozițiile art. 6 alin. (2) din Ordonanța Guvernului
nr. 43/1997 privind regimul drumurilor, republicată Monitorul
Oficial al României, Partea I, nr. 237 din 29 iunie 1998, cu
modificările și completările ulterioare.
În susținerea neconstituționalității acestor prevederi de lege,
autorul excepției invocă încălcarea art. 11 din Constituție
referitor la raportul dintre dreptul internațional și dreptul intern,
fără a arăta care sunt tratatele internaționale cu care textele de
lege criticate intră în contradicție.
Examinând excepția de neconstituționalitate, Curtea reține
că autorul excepției nu formulează critici de neconstituționalitate
concrete care să vizeze conținutul normativ al textelor de lege
atacate, ci, în realitate, este nemulțumit de soluția legislativă
existentă, anume limitele de viteză stabilite.
În aceste condiții, Curtea constată că excepția de
neconstituționalitate, așa cum a fost formulată, are ca finalitate
modificarea dispozițiilor de lege supuse controlului. Or, o
asemenea solicitare nu intră în competența de soluționare a
Curții Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului.”
Mai mult, autorul excepției menționează doar în mod formal
prevederile constituționale pretins încălcate, fără a arăta în
concret în ce constă eventuala contradicție dintre textele de lege
criticate și prevederile constituționale invocate, încălcându-se
astfel dispozițiile imperative ale art. 10 alin. (2) din Legea
nr. 47/1992, potrivit cărora ăSesizările trebuie făcute în formă
scrisă și motivate”. Acest fapt conduce la inadmisibilitatea
excepției, deoarece simpla enumerare în susținerea excepției a
unor prevederi constituționale pretins încălcate nu este de
natură să satisfacă exigențele art. 10 alin. (2) din Legea
nr. 47/1992.

MONITORUL OFICIAL AL ROMÂNIEI, PARTEA I, Nr. 893/16.XII.2011

31

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 49 și art. 50 din Ordonanța de urgență a
Guvernului nr. 195/2002 privind circulația pe drumurile publice raportate la dispozițiile art. 6 alin. (2) din Ordonanța Guvernului
nr. 43/1997 privind regimul drumurilor, excepție ridicată de Cristian Căpitănescu în Dosarul nr. 2.748/288/2009 al Tribunalului
Vâlcea — Secția comercială și contencios administrativ fiscal.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.442
din 3 noiembrie 2011

referitoare la excepția de neconstituționalitate a dispozițiilor art. 86 alin. (1)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 86 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Vasile Barbă în Dosarul nr. 2.083/314/2009
al Tribunalului Suceava –— Secția penală și care formează
obiectul Dosarului Curții Constituționale nr. 4.621D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 1 noiembrie 2010, pronunțată în Dosarul
nr. 2.083/314/2009, Tribunalul Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 86 alin. (1) din
Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de inculpatul
Vasile Barbă cu ocazia soluționării apelului formulat împotriva
Sentinței penale nr. 87 din 17 februarie 2010, pronunțată de
Judecătoria Suceava.

În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 73 alin. (3) lit. h) din Constituție, deoarece
reglementează, pe calea ordonanței de urgență, infracțiuni,
pedepse și regimul acestora, care aparțin domeniului de
reglementare al legii organice.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 86 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare,
dispoziții care au următoarea redactare:ăConducerea pe
drumurile publice a unui autovehicul ori a unui tramvai de către
o persoană care nu posedă permis de conducere se pedepsește
cu închisoare de la unu la 5 ani.”
În susținerea neconstituționalității acestor prevederi de lege,
autorul excepției invocă încălcarea art. 73 alin. (3) lit. h) din

32

MONITORUL OFICIAL AL ROMÂNIEI, PARTEA I, Nr. 893/16.XII.2011

Constituție potrivit căruia infracțiunile, pedepsele și regimul
executării acestora se stabilesc prin lege organică.
Examinând excepția de neconstituționalitate, Curtea reține
că dispozițiile de lege criticate au mai fost supuse controlului de
constituționalitate în raport cu aceleași prevederi constituționale
și cu motivare similară. Astfel, prin Decizia nr. 245 din 10 mai
2005, publicată în Monitorul Oficial al României, Partea I, nr. 612
din 14 iulie 2005, Curtea, făcând referire la jurisprudența sa
constantă în materie, de exemplu, Decizia nr. 34 din 17 februarie
1998, publicată în Monitorul Oficial al României, Partea I, nr. 88
din 25 februarie 1998, a statuat că interdicția de a emite
ordonanțe în domeniul legilor organice privește exclusiv

ordonanțele adoptate în temeiul unei legi speciale de abilitare,
nu și ordonanțele de urgență.
Totodată, Curtea reține că adoptarea Legii nr. 49/2006 pentru
aprobarea Ordonanței de urgență a Guvernului nr. 195/2002
privind circulația pe drumurile publice, s-a realizat cu
respectarea dispozițiilor art. 115 alin. (5) teza finală din
Constituție, potrivit cărora ăOrdonanța de urgență cuprinzând
norme de natura legii organice se aprobă cu majoritatea
prevăzută la articolul 76 alineatul (1)”, acest din urmă text
constituțional stabilind că ăLegile organice și hotărârile privind
regulamentele Camerelor se adoptă cu votul majorității
membrilor fiecărei Camere”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 86 alin. (1) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Vasile Barbă în Dosarul nr. 2.083/314/2009 al
Tribunalului Suceava — Secția penală.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 893/16.XII.2011 conține 32 de pagini.

Prețul: 6,40 lei

&JUYDGY|528543]
ISSN 1453—4495

