Anul 179 (XXIII) — Nr. 64

PARTEA I

LEGI, DECRETE, HOTĂRÂRI ȘI ALTE ACTE

Marți, 25 ianuarie 2011

SUMAR

Nr.

Pagina
HOTĂRÂRI ALE GUVERNULUI ROMÂNIEI

25.

— Hotărâre pentru aprobarea Normelor metodologice
de aplicare a Legii nr. 76/2008 privind organizarea și
funcționarea Sistemului Național de Date Genetice
Judiciare și pentru crearea cadrului legal intern
necesar aplicării Deciziei 2008/615/JAI a Consiliului
din 23 iunie 2008 privind intensificarea cooperării
transfrontaliere, în special în domeniul combaterii
terorismului și a criminalității transfrontaliere, în ceea
ce privește transferul automatizat al profilelor
genetice......................................................................

11.

— Decizie privind încetarea exercitării temporare, prin
detașare, a funcției publice de secretar general al
Ministerului Administrației și Internelor de către domnul
Mironescu Laurențiu ..................................................

Pagina
— Decizie privind reintegrarea domnului Pelmuș
Pandelea în funcția publică de secretar general în
cadrul Ministerului Administrației și Internelor ............

11

ACTE ALE CURȚII EUROPENE
A DREPTURILOR OMULUI
Hotărârea din 20 iulie 2006, definitivă la 20 octombrie 2006,
în Cauza Bartos împotriva României ........................

12–15

ACTE ALE BĂNCII NAȚIONALE A ROMÂNIEI
2–10

DECIZII ALE PRIMULUI-MINISTRU
10.

Nr.

11

12.

— Ordin privind dispunerea radierii din Registrul
general al instituțiilor financiare nebancare a Societății
Comerciale COFIDIS — INSTITUTIE FINANCIARA
NEBANCARA — S.A. ................................................

Rectificări ..............................................................................

16

16

2

MONITORUL OFICIAL AL ROMÂNIEI, PARTEA I, Nr. 64/25.I.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 76/2008
privind organizarea și funcționarea Sistemului Național de Date Genetice Judiciare
și pentru crearea cadrului legal intern necesar aplicării Deciziei 2008/615/JAI a Consiliului
din 23 iunie 2008 privind intensificarea cooperării transfrontaliere, în special în domeniul
combaterii terorismului și a criminalității transfrontaliere,
în ceea ce privește transferul automatizat al profilelor genetice
În temeiul art. 108 din Constituția României, republicată, și al art. 19 din Legea nr. 76/2008 privind organizarea și
funcționarea Sistemului Național de Date Genetice Judiciare,
Guvernul României adoptă prezenta hotărâre.
Art. 1. — Se aprobă Normele metodologice de aplicare a
Legii nr. 76/2008 privind organizarea și funcționarea Sistemului
Național de Date Genetice Judiciare, prevăzute în anexa care
face parte integrantă din prezenta hotărâre.
Art. 2. — (1) Pentru crearea cadrului legal intern necesar
aplicării Deciziei 2008/615/JAI a Consiliului din 23 iunie 2008
privind intensificarea cooperării transfrontaliere, în special în
domeniul combaterii terorismului și a criminalității
transfrontaliere, publicată în Jurnalul Oficial al Uniunii Europene
nr. L 210 din 6 august 2008, în ceea ce privește transferul
automatizat al profilurilor genetice:
a) se desemnează Institutul de Criminalistică din cadrul
Inspectoratului General al Poliției Române ca punct național de

contact în sensul prevederilor art. 6 din Decizia 2008/615/JAI a
Consiliului;
b) se autorizează punctele naționale de contact ale statelor
membre ale Uniunii Europene cu drept de acces automatizat la
baza de date cu profile genetice judiciare, prevăzută la art. 2
lit. f) din Legea nr. 76/2008, și cu drept de a efectua căutări
automatizate prin compararea profilelor ADN.
(2) Autorizarea prevăzută la alin. (1) lit. b) se acordă în
vederea cercetării infracțiunilor, iar căutările automatizate prin
compararea profilelor ADN pot fi efectuate numai în cazuri
individuale și în conformitate cu dreptul național al statului
membru solicitant.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul justiției,
Cătălin Marian Predoiu
Ministrul sănătății,
Cseke Attila
București, 5 ianuarie 2011.
Nr. 25.
ANEXĂ

NORME METODOLOGICE

de aplicare a Legii nr. 76/2008 privind organizarea și funcționarea Sistemului Național de Date Genetice Judiciare
CAPITOLUL I
Dispoziții generale
Art. 1. — Sistemul Național de Date Genetice Judiciare,
denumit în continuare S.N.D.G.J., este constituit potrivit Legii
nr. 76/2008 privind organizarea și funcționarea Sistemului Național
de Date Genetice Judiciare, denumită în continuare lege.
Art. 2. — (1) S.N.D.G.J. funcționează ca sistem unic la nivel
național pentru verificarea și compararea profilelor genetice și
datelor cu caracter personal în scopul prevăzut la art. 1 alin. (3)
din lege.
(2) Toate intrările, modificările și ieșirile datelor ce fac obiectul
S.N.D.G.J. se realizează prin intermediul Institutului de
Criminalistică din cadrul Inspectoratului General al Poliției
Române.
Art. 3. — În sensul prezentelor norme metodologice, termenii
și expresiile de mai jos au următoarele semnificații:

a) partea necodificată a profilului genetic — zone de
cromozomi care nu conțin nicio expresie genetică și care nu
furnizează nicio informație referitoare la proprietățile funcționale
ale unui organism;
b) date de referință genetice — un profil genetic și un număr
de referință, ce nu permit identificarea directă a unei persoane;
c) număr de referință — număr format din combinația
următoarelor elemente:
(i) un cod care să permită identificarea și extragerea
datelor cu caracter personal și alte informații din
S.N.D.G.J.;
(ii) un cod care să indice originea națională a profilului
genetic;
(iii) un cod care să indice tipul profilului genetic;
d) profil genetic de referință — profilul genetic al unei
persoane identificate;

MONITORUL OFICIAL AL ROMÂNIEI, PARTEA I, Nr. 64/25.I.2011
e) profil genetic neidentificat — profilul genetic obținut din
probele biologice prelevate cu ocazia cercetării la fața locului,
care aparține unei persoane ce nu a fost încă identificată;
f) tip de profil genetic — profil genetic de referință sau profil
genetic neidentificat;
g) stat membru — stat membru al Uniunii Europene;
h) notă — marcarea unui profil genetic efectuată de un stat
membru în baza de date națională, care indică obținerea unei
concordanțe la căutarea sau compararea inițiată de un alt stat
membru cu privire la acel profil genetic;
i) căutare și comparare — procedurile prin care se stabilește
dacă există o concordanță între profilele genetice care au fost
comunicate de către un stat membru și profilele genetice stocate
în bazele de date ale unui alt stat membru, ale mai multor state
membre sau ale tuturor statelor membre;
j) căutare automatizată — procedură de acces printr-un
serviciu de comunicații electronice pentru căutarea și
compararea profilelor genetice în bazele de date ale unui stat
membru, ale mai multor state membre sau ale tuturor statelor
membre;
k) punct național de contact al unui stat membru, denumit în
continuare P.N.C.S.M. — punct național de contact desemnat
de către statele membre ale Uniunii Europene potrivit
prevederilor art. 6 din Decizia 2008/615/JAI a Consiliului din
23 iunie 2008 privind intensificarea cooperării transfrontaliere,
în special în domeniul combaterii terorismului și a criminalității
transfrontaliere, publicată în Jurnalul Oficial al Uniunii Europene
nr. L 210 din 6 august 2008;
l) laborator acreditat — laborator acreditat conform
standardului internațional ISO 17025, abilitat să analizeze
probele biologice prelevate de la categoriile prevăzute la art. 4
alin. (1) din lege.
Art. 4. — (1) Inspectoratul General al Poliției Române adoptă
măsuri de securitate în legătură cu gestionarea și utilizarea
S.N.D.G.J., care vizează:
a) accesul controlat la echipamente pentru a împiedica
accesul persoanelor neautorizate la echipamentele de
prelucrare a probelor biologice și a datelor cu caracter personal;
b) accesul controlat la sistemul de operare, la suportul de
date și la probele biologice, pentru a împiedica introducerea,
citirea, copierea, modificarea, alterarea, ștergerea sau
distrugerea acestora în mod neautorizat;
c) controlul comunicațiilor aferente S.N.D.G.J., astfel încât
să se poată asigura verificarea și stabilirea organismelor cărora
le pot fi transmise profilele genetice și datele cu caracter
personal folosind echipamente de comunicații;
d) controlul introducerii de date pentru a se asigura că este
posibil ulterior să se verifice și să se stabilească ce profile
genetice și ce date cu caracter personal au fost introduse în
sistemele de prelucrare automată a datelor, când, cine și pentru
cine au fost introduse datele;
e) controlul transportului probelor biologice pentru a
împiedica alterarea, modificarea sau distrugerea neautorizată
sau accidentală a acestora;
f) controlul transportului de date pentru a împiedica citirea,
copierea, modificarea, pierderea, inclusiv accidentală, sau
ștergerea neautorizată a datelor cu caracter personal în timpul

3

transmiterii acestora ori în timpul transportului de suporturi de
date;
g) controlul accesului la datele cu caracter personal stocate
în S.N.D.G.J. pentru a se asigura că este posibil ulterior să se
verifice și să se stabilească cine și când a avut acces la aceste
date.
(2) Inspectoratul General al Poliției Române adoptă măsuri
tehnice, operative și de procedură, potrivit următoarelor principii:
a) confidențialitate: asigurarea accesului la informații numai
pentru persoanele autorizate în funcție de competențe;
b) integritate: asigurarea exactității și caracterului complet al
informațiilor, precum și a metodelor de prelucrare;
c) disponibilitate: asigurarea accesului la informații în
termenul solicitat;
d) identificare și autentificare: asigurarea identificării și
autentificării tuturor utilizatorilor în mod corespunzător, în funcție
de competențe.
CAPITOLUL II
Recoltarea, păstrarea și transportul probelor biologice
SECȚIUNEA 1
Prevederi generale privind prelevarea probelor biologice
de la persoanele prevăzute la art. 4 alin. (1) lit. a) și b) și alin. (3)
din lege

Art. 5. — Instanțele de judecată și organele de urmărire
penală care dispun prelevarea probelor biologice au obligația
de a informa persoanele prevăzute la art. 4 alin. (1) lit. a) și b)
din lege că probele biologice recoltate urmează să fie utilizate
pentru obținerea și stocarea în S.N.D.G.J. a profilelor genetice.
Art. 6. — Prelevarea probelor biologice de la personalele
prevăzute la art. 4 alin. (1) lit. a) și b) și alin. (3) din lege se face
prin metode noninvazive, respectiv recoltarea celulelor epiteliale
prin periaj al mucoasei bucale, iar în situațiile în care nu se poate
realiza această modalitate, prin recoltarea celulelor epiteliale din
regiunea feței.
Art. 7. — (1) Prelevarea probelor biologice de la personalele
prevăzute la art. 4 alin. (1) lit. a) și b) și alin. (3) din lege se
realizează utilizând truse de recoltare, compuse din:
a) ambalaj general;
b) ambalaj pentru probe biologice;
c) o pereche de mănuși sterile, de unică folosință;
d) două recoltoare cu cap detașabil sau două recoltoare
medicale tip ăexsudat”;
e) două eprubete din material plastic care asigură
conservarea probelor biologice recoltate;
f) fișă cu date personale;
g) 4 etichete cu coduri de identificare generate de către
S.N.D.G.J.;
h) instrucțiuni de utilizare a trusei de recoltare.
(2) Trusele de recoltare se achiziționează, în condițiile legii,
de către instituțiile din care fac parte persoanele ce realizează
prelevarea probelor biologice, pe baza specificațiilor tehnice
furnizate de către Institutul de Criminalistică din cadrul
Inspectoratului General al Poliției Române.
(3) Etichetele cu codurile de identificare prevăzute la alin. (1)
lit. g) au caracter intern, sunt generate și utilizate în cadrul

4

MONITORUL OFICIAL AL ROMÂNIEI, PARTEA I, Nr. 64/25.I.2011

S.N.D.G.J. pentru individualizarea și administrarea profilelor
genetice și a datelor cu caracter personal.
Art. 8. — (1) Fișele cu date personale sunt formulare tipizate,
potrivit modelelor prevăzute în anexa nr. 1, ce cuprind date cu
caracter personal ale persoanelor de la care au fost recoltate
probele biologice.
(2) Completarea fișei cu date personale se realizează de
către persoana care a recoltat probele, pe baza actului de
identitate al persoanei de la care se prelevează probele
biologice sau a datelor puse la dispoziție de organul de poliție
care a stabilit identitatea acesteia, în condițiile legii.
(3) Pe fișa cu date personale se aplică eticheta cu codul de
identificare.
Art. 9. — (1) Probele biologice de la persoanele prevăzute la
art. 4 alin. (1) lit. a) și b) și alin. (3) din lege sunt prelevate în
câte două eșantioane prin utilizarea celor două recoltoare
prevăzute la art. 7 alin. (1) lit. d) care se introduc în câte o
eprubetă din material plastic.
(2) După efectuarea prelevării în condițiile alin. (1), cele două
eprubete din material plastic se introduc în ambalajul pentru
probele biologice, care se sigilează.
(3) Pe ambalajul pentru probele biologice recoltate și pe cele
două eprubete din material plastic se aplică eticheta cu codul
de identificare.
(4) Fișa cu date personale și ambalajul sigilat în care se
găsesc probele biologice se introduc în ambalajul general și se
sigilează în prezența persoanei de la care s-a efectuat
prelevarea.
Art. 10. — (1) Păstrarea și transportul probelor biologice se
realizează de către personalul Poliției Române, instruit în acest
sens.
(2) Păstrarea și transportul probelor biologice se realizează
cu mijloace și în condiții care asigură securitatea și integritatea
acestora, precum și securitatea persoanelor care intră în contact
cu acestea.
SECȚIUNEA a 2-a
Prelevarea probelor biologice de la persoanele prevăzute
la art. 4 alin. (1) lit. a) și alin. (3) din lege

Art. 11. — (1) Prelevarea probelor biologice de la persoanele
prevăzute la art. 4 alin. (1) lit. a) și alin. (3) din lege se face cu
consimțământul acestora. Refuzul se consemnează într-un
proces-verbal.
(2) Consimțământul exprimat potrivit alin. (1) se consideră a
fi făcut cu privire la prelucrarea tuturor categoriilor de date cu
caracter personal ce fac obiectul S.N.D.G.J. aparținând
persoanei vizate.
(3) În situația în care persoana prevăzută la alin. (1) este
minoră, prelevarea probelor biologice de la aceasta se face cu
consimțământul părinților ori reprezentantului său legal.
Art. 12. — (1) Prelevarea probelor biologice de la persoanele
prevăzute la art. 4 alin. (1) lit. a) și alin. (3) din lege se face la
solicitarea scrisă a organelor de urmărire penală sau a instanței
de judecată, de către personalul Poliției Române instruit în acest
sens sau de personal medico-sanitar calificat.
(2) Probele biologice prelevate potrivit alin. (1) sunt
prezentate organului de urmărire penală sau instanței de

judecată, care a solicitat prelevarea acestora pentru dispunerea
efectuării analizelor genetice.
SECȚIUNEA a 3-a
Prelevarea probelor biologice de la persoanele prevăzute
la art. 4 alin. (1) lit. b) din lege

Art. 13. — (1) Prelevarea probelor biologice de la persoanele
prevăzute la art. 4 alin. (1) lit. b) din lege, în vederea introducerii
profilelor genetice în S.N.D.G.J., este dispusă de instanța de
judecată prin hotărârea de condamnare.
(2) Prelevarea probelor biologice se realizează la eliberarea
din penitenciar de personalul medical al penitenciarului, cu
sprijinul personalului de pază și în prezența unui polițist, fără
nicio altă notificare prealabilă din partea instanței de judecată.
SECȚIUNEA a 4-a
Prelevarea probelor biologice de la locul săvârșirii infracțiunii

Art. 14. — (1) Prelevarea probelor biologice de la locul
săvârșirii infracțiunii se realizează, cu ajutorul truselor destinate
acestui scop, de către polițiști criminaliști, la solicitarea organului
de urmărire penală sau instanței de judecată.
(2) Probele biologice ridicate potrivit alin. (1) sunt prezentate
organului de urmărire penală sau instanței de judecată, care a
solicitat prelevarea acestora pentru dispunerea efectuării
analizelor genetice.
SECȚIUNEA a 5-a
Prelevarea probelor biologice de la cadavrele cu identitate
necunoscută, recoltarea probelor biologice cu ocazia efectuării
autopsiei, precum și prelevarea probelor biologice
prin metode invazive

Art. 15. — (1) Prelevarea probelor biologice de la cadavrele
cu identitate necunoscută, recoltarea probelor biologice cu
ocazia efectuării autopsiei, precum și prelevarea probelor
biologice prin metode invazive se efectuează de instituțiile
medico-legale.
(2) Probele biologice prelevate potrivit alin. (1) sunt
conservate corespunzător în instituțiile de medicină legală până
când organul de urmărire penală sau instanța de judecată
dispune efectuarea analizelor genetice. Instituțiile de medicină
legală vor informa organul de urmărire penală sau instanța de
judecată cu privire la prelevarea și conservarea probelor
biologice.
(3) În situația cadavrelor cu identitate necunoscută, probele
biologice vor fi însoțite de datele de pe brățara de identificare.
Art. 16. — (1) În vederea identificării cadavrelor cu identitate
necunoscută, persoanelor dispărute ori persoanelor decedate
în urma catastrofelor naturale, a accidentelor în masă, a
infracțiunilor de omor sau a actelor de terorism, pot fi prelevate
probe biologice de la rudele de gradele I și II ale acestora, în
vederea stabilirii profilului genetic.
(2) Prevederile art. 5—10 se aplică în mod corespunzător și
în situația prelevării probelor biologice de la rudele de gradul I
și II.

MONITORUL OFICIAL AL ROMÂNIEI, PARTEA I, Nr. 64/25.I.2011
CAPITOLUL III
Prelucrarea datelor în S.N.D.G.J
SECȚIUNEA 1
Introducerea, căutarea și compararea datelor în S.N.D.G.J.

Art. 17. — Organul de urmărire penală sau instanța de
judecată, în condițiile prevăzute de prevederile Codului de
procedură penală referitoare la expertize, pe baza probelor
biologice avute la dispoziție, dispun efectuarea analizei genetice
judiciare de către Laboratorul de analize genetice judiciare din
cadrul Inspectoratului General al Poliției Române sau de alte
laboratoare acreditate.
Art. 18. — (1) Raportul de expertiză întocmit de Laboratorul
de analize genetice judiciare din cadrul Inspectoratului General
al Poliției Române sau de laboratoarele acreditate se depune la
organul de urmărire penală sau la instanța de judecată care a
dispus efectuarea expertizei.
(2) În situația în care expertiza este efectuată de Laboratorul
de analize genetice judiciare din cadrul Inspectoratului General
al Poliției Române, raportul de expertiză se întocmește după
verificarea și compararea automată a datelor în S.N.D.G.J. și
va cuprinde referiri la rezultatul acestora.
Art. 19. — (1) Probele biologice prelevate de la persoanele
prevăzute la art. 4 alin. (1) lit. b) din lege se transmit
Laboratorului de analize genetice judiciare din cadrul
Inspectoratului General al Poliției Române, care efectuează
analiza genetică și introducerea profilului genetic obținut în
S.N.D.G.J.
(2) În situația în care analiza genetică a probelor biologice
prevăzute la alin. (1) este efectuată de un laborator acreditat,
acesta dispune măsurile de securitate necesare pentru
asigurarea confidențialității și securității privind înregistrarea și
transmiterea datelor cu caracter personal, conform prevederilor
Legii nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare.
Art. 20. — (1) După efectuarea analizelor genetice,
laboratoarele acreditate transmit Institutului de Criminalistică
profilul genetic și datele cu caracter personal ale persoanei de
la care au fost recoltate, din oficiu și în condiții care asigură
securitatea acestora, în vederea înregistrării potrivit art. 11
alin. (3) din lege.
(2) Probele biologice rămase în urma analizelor genetice
pentru persoanele prevăzute la art. 4 alin. (1) lit. a) și b) din lege
sunt păstrate de către laboratorul acreditat care a efectuat
expertiza în locuri special amenajate și sunt distruse numai
odată cu ștergerea profilelor genetice din S.N.D.G.J.
(3) În vederea distrugerii probelor biologice prevăzute la
alin. (2), Inspectoratul General al Poliției Române va comunica
laboratoarelor acreditate îndeplinirea cerințelor prevăzute de
lege pentru distrugere.
(4) Costurile aferente activităților de transmitere a datelor,
potrivit alin. (1), și de păstrare a probelor biologice, potrivit
alin. (2), se suportă de către laboratorul acreditat care
efectuează analiza.
(5) Laboratoarele acreditate, altele decât Institutul de
Criminalistică, care au efectuat, la solicitarea organelor de

5

urmărire penală sau a instanței de judecată, genotiparea
judiciară a probelor de referință și a urmelor biologice ridicate
cu ocazia cercetării la fața locului, păstrează datele obținute,
asigurând măsuri de securitate și confidențialitate în
conformitate cu prevederile legale în vigoare.
Art. 21. — La primirea solicitării, Institutul de Criminalistică
repartizează probele biologice, precum și datele cu caracter
personal sau cele despre caz subunităților independente ale
S.N.D.G.J., după cum urmează:
a) fișa cu datele personale se înaintează bazei de date cu
caracter personal în vederea introducerii datelor în S.N.D.G.J.;
b) actul prin care se dispune efectuarea expertizei se
înaintează bazei de date despre caz în vederea introducerii
datelor și informațiilor în S.N.D.G.J.;
c) probele biologice se înaintează către Laboratorul de
analize genetice judiciare în vederea obținerii profilului genetic.
Art. 22. — (1) Analizele genetice judiciare se efectuează prin
aplicarea tehnicilor de biologie moleculară, conform
protocoalelor standard și instrucțiunilor tehnice de lucru
aprobate cu ocazia acreditării potrivit standardului internațional
ISO 17025 și Ordonanței Guvernului nr. 23/2009 privind
activitatea de acreditare a organismelor de evaluare a
conformității.
(2) Profilele genetice care se introduc în S.N.D.G.J. nu conțin
informații privind starea de sănătate sau alte caracteristici
individuale care pot aduce atingere dreptului la viața intimă,
familială și privată a persoanei.
(3) După obținerea profilului genetic, acesta se înaintează
către baza de date cu profile genetice în vederea introducerii
datelor în S.N.D.G.J.
(4) Normele de corespondență și algoritmi utilizați în cadrul
operațiilor de comparare și căutare a profilelor genetice în
S.N.D.G.J. sunt prevăzute în anexa nr. 2.
(5) Adițional profilului genetic introdus în S.N.D.G.J. se
completează și numele laboratorului care a efectuat analiza.
Art. 23. — Înregistrarea în S.N.D.G.J. a datelor și informațiilor
prevăzute la art. 21 lit. a) și b) și la art. 22 alin. (2) se face prin
utilizarea codului de identificare.
Art. 24. — (1) În baza de date cu caracter personal se
introduc următoarele categorii de date: numele și prenumele,
data nașterii, prenumele părinților, numele anterioare și codul
numeric personal.
(2) La momentul introducerii datelor în baza de date cu
caracter personal se va verifica dacă acestea sunt exacte și/sau
actualizate prin interogarea Registrului național de evidență a
persoanelor, pentru cetățenii români, sau a evidențelor Oficiului
Român pentru Imigrări, pentru cetățenii statelor membre ale
Uniunii Europene, respectiv pentru cetățenii străini.
Art. 25. — (1) În cadrul S.N.D.G.J., la introducerea profilului
genetic aparținând unei noi persoane sau obținut din urmele
biologice de la un caz nou, se realizează verificarea și
compararea automată a datelor corespondente profilelor
genetice obținute de la categoriile prevăzute la art. 4 alin. (1)
lit. a)—c) din lege.
(2) Profilele genetice ale persoanelor prevăzute la art. 4
alin. (3) din lege vor fi verificate prin comparare în S.N.D.G.J.,

6

MONITORUL OFICIAL AL ROMÂNIEI, PARTEA I, Nr. 64/25.I.2011

numai pentru infracțiunea respectivă și în scopul pentru care s-a
făcut recoltarea, fără să fie stocate în baza de date.
(3) Profilele genetice provenind de la categoria prevăzută la
art. 4 alin. (1) lit. d) din lege vor fi introduse în baza de date și
comparate, în scopul identificării, cu profilele genetice provenind
de la rude de gradele I și II. Profilele genetice ale rudelor care
servesc pentru identificare nu se stochează în baza de date și
vor fi șterse imediat după efectuarea comparării.
Art. 26. — (1) Compararea a două profile genetice se
efectuează, potrivit normelor de corespondență prevăzute în
anexa nr. 2, pe baza locilor pentru care, în ambele profile
genetice, este disponibilă o pereche de valori ale alelelor.
(2) Pentru a obține un răspuns pozitiv, este necesar ca cel
puțin 6 loci desemnați integral, la care se adaugă markerul
genetic de sex amelogenină, să corespundă în ambele profile
genetice.
Art. 27. — (1) Profilele genetice trimise spre căutare vor primi
un cod al S.N.D.G.J. de includere și căutare în baza de date.
(2) Acest cod va fi trimis solicitantului pentru a oferi
posibilitatea obținerii datelor personale ale persoanei căreia i
s-a atribuit profilul genetic căutat, ale persoanelor cu identitate
necunoscută sau a datelor despre caz, în situația celor obținute
din urmele de la fața locului.
SECȚIUNEA a 2-a
Păstrarea, distrugerea și ștergerea datelor din S.N.D.G.J.

Art. 28. — (1) Profilele genetice introduse în S.N.D.G.J.,
obținute de la persoanele prevăzute la art. 4 alin. (1) lit. a) din
lege, sunt păstrate până când organele de urmărire penală sau
instanțele judecătorești dispun ștergerea lor din baza de date.
(2) În cazul în care s-a dispus neînceperea urmăririi penale,
scoaterea de sub urmărire penală sau încetarea urmăririi penale
ori, după caz, achitarea sau încetarea procesului penal,
ștergerea datelor din S.N.D.G.J. se efectuează pe baza
ordonanței sau rezoluției emise de procuror ori, după caz, pe
baza hotărârii judecătorești, dacă în cuprinsul acestora există
mențiuni exprese cu privire la măsura ștergerii. Aceste situații
sunt notificate administratorului S.N.D.G.J.
Art. 29. — (1) Profilele genetice obținute de la persoanele
prevăzute la art. 4 alin. (1) lit. b) din lege, introduse în
S.N.D.G.J., sunt păstrate până când persoana împlinește vârsta
de 60 de ani, iar în cazul în care aceasta decedează înainte de
împlinirea vârstei de 60 de ani, profilele genetice sunt păstrate
încă 5 ani după deces, după care sunt șterse.
(2) Profilele genetice provenite de la categoria prevăzută la
art. 4 alin. (1) lit. d) din lege și din urmele ridicate de la fața
locului sunt păstrate până când se realizează identificarea sau
25 de ani de la înregistrare, nefiind necesară o notificare
prealabilă pentru ștergere.
Art. 30. — Păstrarea profilelor genetice, a datelor cu caracter
personal și a celor despre caz se realizează electronic prin
stocarea acestora în fișiere din servere ce au această destinație.
Art. 31. — Probele biologice rămase în urma analizelor
genetice sunt păstrate în locuri special amenajate în condiții care
asigură securitatea și integritatea acestora, precum și
securitatea persoanelor care intră în contact cu acestea.

Art. 32. — (1) Datele cu caracter personal sunt șterse din
S.N.D.G.J. odată cu profilele genetice.
(2) Probele biologice rămase în urma analizelor genetice
pentru persoanele prevăzute la art. 4 alin. (1) lit. a) și b) din lege
sunt distruse numai odată cu ștergerea profilelor genetice din
baza de date.
SECȚIUNEA a 3-a
Transmiterea datelor din S.N.D.G.J.

Art. 33. — (1) Institutul de Criminalistică comunică organului
de urmărire penală sau instanței de judecată competente orice
concordanță între profilele genetice înregistrate în S.N.D.G.J.,
ca urmare a căutării automatizate realizate potrivit art. 4 alin. (5)
din lege.
(2) Comunicarea potrivit alin. (1) se realizează prin
intermediul raportului de expertiză prevăzut la art. 18 alin. (2)
sau prin intermediul unui raport de specialitate în celelalte
cazuri, cu respectarea măsurilor de confidențialitate și securitate
a informațiilor conținute în aceste documente.
(3) Cu ocazia întocmirii comunicării se va verifica dacă datele
din baza de date cu caracter personal sunt exacte și/sau
actualizate prin interogarea Registrului național de evidență a
persoanelor, pentru cetățenii români, sau a evidențelor Oficiului
Român pentru Imigrări, pentru cetățenii statelor membre ale
Uniunii Europene, respectiv pentru cetățenii străini.
Art. 34. — Transmiterea datelor în cadrul cooperării
polițienești internaționale și cooperării judiciare în materie
penală se realizează în condițiile stabilite în cuprinsul cap. IV.
CAPITOLUL IV
Solicitările internaționale de interogare,
căutare și verificare a unor date din S.N.D.G.J.
SECȚIUNEA 1
Căutarea și compararea automatizată a profilelor genetice

Art. 35. — (1) Căutarea și compararea automatizată a
profilelor genetice poate fi realizată prin intermediul P.N.C.S.M.
cărora le-a fost acordat drept de acces automatizat la baza de
date cu profile genetice judiciare, prevăzută la art. 2 lit. f) din
lege.
(2) În cazul în care căutarea automatizată arată concordanța
dintre un profil genetic furnizat de P.N.C.S.M. și un profil genetic
înregistrat în baza de date cu profiluri genetice judiciare,
S.N.D.G.J. va transmite P.N.C.S.M. o notificare automatizată a
datelor de referință în raport cu care a fost identificată o
concordanță.
(3) Dacă nu poate fi identificată nicio concordanță, acest fapt
se comunică automatizat.
Art. 36. — (1) Institutul de Criminalistică compară prin
intermediul S.N.D.G.J. profilele genetice neidentificate cu toate
profilele genetice provenind din datele de referință ale altor
fișiere naționale de date genetice puse la dispoziție de
P.N.C.S.M.
(2) Profilele genetice neidentificate aflate în S.N.D.G.J. sunt
furnizate spre comparare P.N.C.S.M.
(3) Furnizarea și compararea profilelor prevăzute la alin. (1)
și (2) se realizează în mod automatizat.

MONITORUL OFICIAL AL ROMÂNIEI, PARTEA I, Nr. 64/25.I.2011
(4) În cazul în care în urma comparării prevăzute la alin. (1)
se constată că profilele genetice furnizate concordă cu orice
profil din S.N.D.G.J., Institutul de Criminalistică comunică de
îndată P.N.C.S.M. datele de referință pe baza cărora a fost
constatată concordanța.
Art. 37. — Notificarea automatizată a unei concordanțe este
furnizată numai dacă în urma căutării sau a comparării
automatizate a rezultat o concordanță între numărul minim de
loci prevăzut la art. 26 alin. (2).
Art. 38. — (1) În cazul în care, în urma unei căutări cu ajutorul
unui profil genetic neidentificat, nu s-a obținut nicio concordanță
în S.N.D.G.J. sau s-a obținut o concordanță corespunzând unui
profil genetic neidentificat, acest profil neidentificat se transmite
ulterior bazelor de date ale tuturor celorlalte state membre.
(2) În cazul în care, în cadrul unei căutări asupra unui profil
genetic de referință, nu s-a obținut nicio concordanță în
S.N.D.G.J. cu un profil genetic de referință sau s-a obținut o
concordanță cu un profil genetic neidentificat, acest profil
genetic de referință se transmite bazelor de date ale tuturor
celorlalte state membre.
(3) În situația în care, în urma unei căutări potrivit alin. (1) și
(2), se obțin concordanțe cu profiluri genetice de referință și/sau
profiluri genetice neidentificate din bazele de date ale altor state
membre, aceste concordanțe sunt comunicate automat, iar
datele de referință sunt transmise statului membru solicitant.
(4) Dacă nu pot fi obținute concordanțe în bazele de date ale
altor state membre, acest fapt se comunică automat statului
solicitant.
Art. 39. — În cazul în care, în urma unei căutări cu ajutorul
unui profil genetic neidentificat, se obține o concordanță în
bazele de date ale altor state membre, Institutul de Criminalistică
adaugă o notă în această privință în S.N.D.G.J.
Art. 40. — În cazul în care procedurile prevăzute la art. 38 și
39 indică o concordanță între profilele genetice, furnizarea de
date suplimentare cu caracter personal și alte informații în
legătură cu datele de referință se realizează, după caz, în
condițiile Legii nr. 302/2004 privind cooperarea judiciară
internațională în materie penală, cu modificările și completările
ulterioare, sau ale Ordonanței de urgență a Guvernului
nr. 103/2006 privind unele măsuri pentru facilitarea cooperării
polițienești internaționale, aprobată prin Legea nr. 104/2007, cu
modificările și completările ulterioare.
Art. 41. — (1) Accesul automatizat al P.N.C.S.M. la baza de
date cu profile genetice judiciare prevăzută la art. 2 lit. f) din lege
este asigurat 24 de ore din 24 și 7 zile din 7.
(2) În cazul unei probleme tehnice, Institutul de Criminalistică
informează imediat P.N.C.S.M. despre aceasta, în vederea
stabilirii unor modalități alternative temporare de efectuare a
schimbului de informații, cu respectarea prevederilor Ordonanței
de urgență a Guvernului nr. 103/2006, aprobată prin Legea
nr. 104/2007, cu modificările și completările ulterioare.
Art. 42. — (1) Cererea de căutare sau de comparare
automată cuprinde numai următoarele elemente:
a) codul de stat membru al statului membru solicitant;
b) data, ora și numărul de referință ale solicitării;

7

c) profilele genetice și numerele de referință ale acestora;
d) tipurile de profiluri genetice transmise;
e) informațiile necesare pentru controlul sistemelor de baze
de date și pentru controlul calității în cazul proceselor de căutare
automată.
(2) Răspunsul la cererea de căutare sau comparare
automată cuprinde numai următoarele elemente:
a) o precizare dacă a existat una sau au existat mai multe
concordanțe ori dacă nu a existat nicio concordanță;
b) data, ora și numărul de referință ale solicitării;
c) data, ora și numărul de referință ale răspunsului;
d) codurile de stat membru ale statelor membre solicitante și
ale statelor membre solicitate;
e) numerele de referință ale statelor membre solicitante și
ale statelor membre solicitate;
f) tipurile de profiluri genetice transmise;
g) profilele genetice solicitate și asupra cărora există o
concordanță;
h) informațiile necesare pentru controlul sistemelor de baze
de date și pentru controlul calității în cazul proceselor de căutare
automată.
SECȚIUNEA a 2-a
Căutarea și compararea în baza cererilor
de asistență polițienească

Art. 43. — În S.N.D.G.J. se pot realiza căutări și comparări
ale profilelor genetice în baza cererilor de asistență
polițienească primite în condițiile Ordonanței de urgență a
Guvernului nr. 103/2006, cu modificările și completările
ulterioare.
SECȚIUNEA a 3-a
Prelevarea de material biologic și transmiterea
profilelor genetice în cazul unor solicitări internaționale

Art. 44. — La solicitarea unui stat membru, formulată în
condițiile Legii nr. 302/2004, cu modificările și completările
ulterioare, instanța română competentă poate dispune
prelevarea și analizarea materialului biologic al unei persoane,
precum și furnizarea materialului biologic obținut, dacă:
a) persoana este identificată și se află pe teritoriul statului
român;
b) statul membru solicitant comunică scopul pentru care
această procedură este necesară;
c) statul membru solicitant prezintă un mandat de cercetare
sau o declarație emisă de autoritatea competentă, astfel cum
este prevăzut de legislația națională a statului membru respectiv,
din care să rezulte că toate cerințele pentru prelevarea și
analizarea materialului biologic ar fi îndeplinite în ipoteza în care
persoana în cauză s-ar fi aflat pe teritoriul statului membru
solicitant;
d) condițiile pentru prelevarea și analizarea materialului
biologic, precum și pentru transmiterea profilului genetic obținut
sunt îndeplinite în conformitate cu legea română.
Art. 45. — Anexele nr. 1 și 2 fac parte integrantă din
prezentele norme metodologice.

8

MONITORUL OFICIAL AL ROMÂNIEI, PARTEA I, Nr. 64/25.I.2011
ANEXA Nr. 11)
la normele metodologice

1) Anexa

nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 64/25.I.2011

9

10

MONITORUL OFICIAL AL ROMÂNIEI, PARTEA I, Nr. 64/25.I.2011
ANEXA Nr. 2
la normele metodologice

Normele de corespondență și algoritmii utilizați în cadrul operațiilor de comparare și căutare
a profilelor genetice în S.N.D.G.J.
Profilul genetic poate conține 24 de perechi de numere,
reprezentând alelele celor 24 de loci care sunt, de asemenea,

utilizate în procedurile de genotipare judiciară internațională.
Numele acestor loci sunt prezentate în tabelul de mai jos:

VWA

TH01

D21S11

FGA

D8S1179

D3S1358

D18S51

Amelogenin

TPOX

CSF1P0

D13S317

D7S820

D5S818

D16S539

D2S1338

D19S433

Penta D

Penta E

FES

F13A1

F13B

SE33

CD4

GABA

Primii 7 loci, marcați pe fond gri din primul rând, constituie
atât Sistemul standard european (ESS) cât și Sistemul standard
european de loci al Interpolului (ISSOL).
Pentru a fi introduse în Sistemul Național de Date Genetice
Judiciare în vederea comparării și căutării, profilurile genetice
trebuie să conțină cel puțin 6 loci desemnați integral. Constituie
loci desemnați integral acei loci desemnați inclusiv prin luarea în
calcul a valorilor rare ale alelelor.
Pentru a ameliora precizia corespondențelor, toate alelele
disponibile sunt conservate în baza de date cu profile genetice
judiciare și sunt utilizate pentru căutare și comparare.
Norme de includere
Profilurile genetice puse la dispoziție de statele membre
pentru căutare și comparare, precum și profilurile genetice
trimise pentru căutare și comparare trebuie să conțină cel puțin
7 loci desemnați în întregime, iar adițional pot conține loci sau
caractere suplimentare în funcție de disponibilitate. Profilurile
genetice de referință trebuie să conțină minimum de markeri
genetici stabiliți de părțile la schimbul de date genetice judiciare.
Pentru a crește acuratețea corespondențelor, toate alelele
disponibile vor fi stocate în baza de date sub formă indexată.
Fiecare profil genetic va conține pentru fiecare locus numai
două numere, care ar putea fi identice în cazul homozigozității
la nivelul unui locus dat.
Caracterelor de înlocuire și microvariantelor li se aplică
următoarele reguli:
1. Cu excepția amelogeninei, orice valoare nenumerică
conținută în profil (de exemplu ăo”, ăf”, ăr”, ăna”, ănr” sau ăun”)
trebuie transformată în mod automat, pentru export, într-un
caracter de înlocuire (*) și comparată cu toate celelalte.
2. Valorile numerice ă0”, ă1” sau ă99” conținute în profil trebuie
transformate automat, pentru export, într-un caracter de
înlocuire (*) și comparate cu toate celelalte.
3. Dacă 3 alele sunt furnizate pentru un locus, prima alelă
este acceptată, iar celelalte două trebuie transformate automat,
pentru export, într-un caracter de înlocuire (*) și comparate cu
toate celelalte.
4. În cazul în care sunt furnizate valori de înlocuire pentru
alelele 1 sau 2, atunci ambele permutări ale valorii numerice
date pentru locus sunt comparate (de exemplu, 12,* poate
corespunde cu 12,14 sau 9,12).
5. Microvariantele pentanucleotidelor (Penta D, Penta E si
CD4) sunt comparate în modul următor:
x.1 = x, x.1, x.2
x.2 = x.1, x.2, x.3
x.3 = x.2, x.3, x.4
x.4 = x.3, x.4, x+1

Microvariantele tetranucleotidelor sunt comparate în modul
următor:
x.1 = x, x.1, x.2
x.2 = x.1, x.2, x.3
x.3 = x.2, x.3, x+1
Norme de corespondență
Compararea a două profiluri genetice în baza de date se
efectuează pe baza locilor pentru care, în ambele profiluri, este
disponibilă o pereche de valori a alelelor. Este necesar ca cel
puțin 6 loci desemnați integral (în afara amelogeninei) să
corespundă între ambele profiluri genetice pentru a se obține un
răspuns pozitiv.
O corespondență integrală (calitatea 1) este definită ca fiind
o corespondență în care toate valorile alelelor ale locilor
comparați, prezenți în mod obișnuit în profilurile ADN solicitante
și solicitate, sunt aceleași.
O corespondență apropiată este definită ca fiind o
corespondență în care valoarea uneia dintre alelele comparate
este diferită în cele două profiluri genetice. Corespondența
apropiată este acceptată numai dacă există cel puțin 6 loci
desemnați integral, la care se adaugă markerul genetic de sex
amelogenină, care corespund în cele două profiluri genetice
comparate.
O corespondență apropiată se poate datora:
— unei erori de scriere în momentul introducerii unuia dintre
profilurile genetice în solicitarea de căutare sau în baza de date;
— unei erori de determinare sau de denumire a alelei în
cadrul procedurii de generare a profilului genetic.
Norme de raportare
Se raportează atât corespondențele integrale, cât și
corespondențele apropiate.
Raportul de corespondență este trimis punctului național de
contact al țării solicitante și este, de asemenea, pus la dispoziția
punctului național de contact al țării solicitate.
Analiză funcțională
Disponibilitatea sistemului — Solicitările formulate trebuie să
ajungă în baza de date vizată în ordinea cronologică în care a
fost trimisă fiecare solicitare, în timp ce răspunsurile trebuie să
fie primite de statul membru solicitant în termenul stabilit printr-un
acord bilateral de la sosirea solicitărilor.

MONITORUL OFICIAL AL ROMÂNIEI, PARTEA I, Nr. 64/25.I.2011

11

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind încetarea exercitării temporare, prin detașare, a funcției publice de secretar general
al Ministerului Administrației și Internelor de către domnul Mironescu Laurențiu
Având în vedere:
— Adresa Ministerului Administrației și Internelor nr. 421.285 din 24 ianuarie 2011;
— Decizia primului-ministru nr. 1/2011 privind exercitarea, cu caracter temporar, prin detașare, a funcției de secretar
general al Ministerului Administrației și Internelor de către domnul Mironescu Laurențiu;
— Sentința civilă nr. 879 din 18 februarie 2010 pronunțată de Curtea de Apel București — Secția a VIII-a contencios
administrativ și fiscal în Dosarul nr. 4.048/2/2009, rămasă definitivă și irevocabilă prin Decizia civilă nr. 5.034 din 16 noiembrie 2010
a Înaltei Curți de Casație și Justiție — Secția de contencios administrativ și fiscal,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, al art. 19 alin. (1) lit. b), art. 89 alin. (21) și al art. 92 alin. (11) din Legea nr. 188/1999 privind
Statutul funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii
încetează exercitarea temporară, prin detașare, a funcției

publice de secretar general al Ministerului Administrației și
Internelor de către domnul Mironescu Laurențiu.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 25 ianuarie 2011.
Nr. 10.
GUVERNUL ROMÂNIEI
PRIMUL-MINISTRU

DECIZIE
privind reintegrarea domnului Pelmuș Pandelea în funcția publică de secretar general
în cadrul Ministerului Administrației și Internelor
Având în vedere Sentința civilă nr. 879 din 18 februarie 2010 pronunțată de Curtea de Apel București — Secția a VIII-a
contencios administrativ și fiscal în Dosarul nr. 4.048/2/2009, rămasă definitivă și irevocabilă prin Decizia civilă nr. 5.034 din
16 noiembrie 2010 a Înaltei Curți de Casație și Justiție — Secția de contencios administrativ și fiscal, prin care s-a dispus anularea
Deciziei primului-ministru nr. 42/2009 pentru mobilitatea în interes public, prin modificarea raporturilor de serviciu ale domnului
Pelmuș Pandelea, secretar general în cadrul Ministerului Administrației și Internelor, și reintegrarea domnului Pelmuș Pandelea în
funcția de secretar general în cadrul Ministerului Administrației și Internelor,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Pelmuș Pandelea se reintegrează în

funcția publică de secretar general în cadrul Ministerului
Administrației și Internelor.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 25 ianuarie 2011.
Nr. 11.

12

MONITORUL OFICIAL AL ROMÂNIEI, PARTEA I, Nr. 64/25.I.2011

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 20 iulie 2006,
definitivă la 20 octombrie 2006,

în Cauza Bartos împotriva României
(Cererea nr. 12.050/02)
În Cauza Bartos împotriva României,
Curtea Europeană a Drepturilor Omului (Secția a treia), reunită într-o cameră compusă din: domnii Boštjan M. Zupančič,
președinte, J. Hedigan, L. Caflisch, Corneliu Bîrsan, doamna A. Gyulumyan și domnii Egbert Myjer și David Thór Björgvinsson,
judecători, și Vincent Berger, grefier de secție,
după ce a deliberat în camera de consiliu la 20 iulie 2006,
pronunță prezenta hotărâre, adoptată la aceeași dată:
PROCEDURA

1. La originea cauzei se află o cerere (nr. 12.050/02)
îndreptată împotriva României, prin care un cetățean al acestui
stat, doamna Doina Elena Bartos (reclamanta), a sesizat Curtea
la 11 ianuarie 2002, în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Reclamanta, care a beneficiat de asistență judiciară, a fost
reprezentată de domnul Dan Sergiu Oprea, avocat în Brașov.
Guvernul român (Guvernul) a fost reprezentat de agentul său,
doamna R. Rizoiu, apoi de doamna B. Rămășcanu, din cadrul
Ministerului Afacerilor Externe.
3. Reclamanta s-a plâns de încălcarea principiului securității
raporturilor juridice, precum și de încălcarea dreptului la
respectarea bunurilor, din cauza anulării unei hotărâri definitive
ca urmare a introducerii unui recurs în anulare de către
procurorul general.
4. La 11 martie 2005, președintele Secției a treia a hotărât să
comunice Guvernului plângerea. Întemeindu-se pe dispozițiile
art. 29 § 3 din Convenție, acesta a hotărât, de asemenea, ca
admisibilitatea și fondul să fie examinate împreună.
ÎN FAPT

I. Circumstanțele cauzei
5. Reclamanta s-a născut în anul 1937 și locuiește la
Budapesta.
6. Ca urmare a stabilirii reclamantei în străinătate în anul
1989, statul a intrat în posesia unui bun imobil, compus dintr-o
casă și din terenul aferent, care aparținea reclamantei.
7. În anul 1992, reclamanta a introdus la Judecătoria Brașov
o acțiune în revendicarea bunului sus-menționat. Printr-o
sentință din data de 14 aprilie 1993, acțiunea a fost admisă.
Această hotărâre a devenit definitivă la 20 aprilie 1994.
8. Printr-o sentință din 4 octombrie 1994, Judecătoria Brașov
a hotărât că soții L., chiriașii care ocupau imobilul din anul 1989
în baza unui contract de închiriere încheiat cu statul, trebuie să
încheie un nou contract de închiriere cu reclamanta.
9. La 9 mai 1995, Curtea Supremă de Justiție a admis
recursul în anulare introdus de procurorul general împotriva
Sentinței din data de 14 aprilie 1993.
10. Printr-un contract încheiat la 11 octombrie 1996 cu statul,
soții L. au cumpărat imobilul. Totuși, acțiunea reclamantei în
anularea acestui contract a fost admisă printr-o sentință din
6 martie 1997 a Judecătoriei Brașov. Această sentință a devenit

definitivă la 7 decembrie 1998 ca urmare a respingerii recursului
formulat de soții L.
11. Între timp, printr-o sentință din 27 iunie 1995, Judecătoria
Brașov a admis o nouă acțiune în revendicare introdusă de
reclamantă împotriva statului. Această hotărâre a fost confirmată
printr-o decizie definitivă din 9 octombrie 1998 a Curții de Apel
Brașov.
12. La 15 noiembrie 1999, reclamanta a inițiat o procedură în
vederea evacuării soților L., la a cărei finalizare, la 31 martie
2000, ea a reintrat în posesia imobilului.
13. Printr-o acțiune introdusă la 2 august 1999 la Judecătoria
Brașov, soții L. au solicitat obligarea reclamantei la restituirea
către ei a costului lucrărilor pe care le-au efectuat în casă.
14. Reclamanta a formulat cerere reconvențională prin care
a solicitat daune și dobânzile aferente pentru degradarea
imobilului, precum și chiriile pe care soții L. ar fi trebuit să i le
plătească, în opinia sa, începând cu 1 iunie 1994.
15. Printr-o sentință din 27 octombrie 2000, bazându-se pe
concluziile a două expertize tehnice și pe constatările personale
ale judecătorului făcute cu ocazia unei cercetări la fața locului,
instanța a respins atât acțiunea principală, cât și cererea
reconvențională. Judecătorul a estimat că foștii chiriași nu aveau
dreptul la restituirea costului lucrărilor efectuate, deoarece
acestea au fost efectuate fără autorizațiile prevăzute de lege. În
ceea ce privește solicitarea reclamantei, instanța a stabilit că
lucrările în cauză nu reprezentau degradări ale imobilului și că
soții L. nu puteau fi obligați la plata chiriilor, în condițiile în care
reclamanta nu fusese parte în contractul de închiriere încheiat.
16. Ca urmare a apelului reclamantei, printr-o decizie din
24 iunie 2001, Tribunalul Brașov a stabilit că lucrările efectuate
nu erau utile și nici de natură să crească valoarea imobilului și
că, dimpotrivă, acestea au adus daune imobilului.
17. Luând în considerare Sentința din 4 octombrie 1994 a
Judecătoriei Brașov, care obligase soții L. să încheie un contract
de închiriere cu reclamanta, precum și faptul că, în același timp,
contractul de vânzare-cumpărare cu privire la imobil fusese
anulat, Tribunalul a stabilit că ei trebuie să plătească reclamantei
cuantumul chiriilor pentru perioada cuprinsă între 1 iunie 1994 și
15 noiembrie 1999.
18. Tribunalul i-a obligat, de asemenea, la plata unei
despăgubiri pentru reabilitarea imobilului, precum și la restituirea
costurilor și cheltuielilor judiciare, suma totală ridicându-se la
84.741.747 ROL.
19. Ca urmare a recursului formulat de soții L., această
soluție a fost menținută printr-o decizie definitivă din
24 septembrie 2001 a Curții de Apel Brașov.

MONITORUL OFICIAL AL ROMÂNIEI, PARTEA I, Nr. 64/25.I.2011
20. În cursul lunii noiembrie 2001, reclamanta a vândut
imobilul unui terț.
21. La sfârșitul lunii martie 2002, soții L. au plătit reclamantei
suma stabilită de Tribunalul Brașov.
22. La o dată neprecizată, ca urmare a solicitării soților L.,
procurorul general a introdus la Curtea Supremă de Justiție un
recurs în anulare împotriva sentinței Judecătoriei și a celor două
decizii pronunțate de Tribunal și de Curtea de Apel.
23. El a arătat că, în procesul de interpretare a documentelor
aflate la dosar și a legislației interne, instanțele au comis grave
erori de drept, ceea ce a determinat soluționarea greșită a
litigiului. El a argumentat că lucrările efectuate de soții L. au fost
necesare și utile și au dus la creșterea valorii imobilului. În ceea
ce privește plata chiriilor, procurorul general a considerat că, în
absența unui contract de închiriere, acestea nu erau datorate.
24. Invocând principiul autorității de lucru judecat a Deciziei
din 24 septembrie 2001, reclamanta a solicitat respingerea
recursului în anulare.
25. Printr-o decizie din 19 noiembrie 2002, Curtea Supremă
de Justiție a admis argumentele procurorului general și a casat
deciziile contestate.
26. Pe fond, Curtea Supremă de Justiție a admis acțiunea
soților L. și a obligat reclamanta să le plătească daune
reprezentând costul lucrărilor în cuantum de 92.158.026 ROL.
27. La 7 noiembrie 2005, la cererea soților L., care solicitau
plata sumei sus-menționate, un executor judecătoresc a început
executarea silită asupra bunurilor reclamantei. Aceasta a
introdus în fața Judecătoriei Brașov o contestație la executare
care încă nu a fost soluționată.
II. Dreptul intern relevant
28. La momentul faptelor, articolele pertinente din Codul de
procedură civilă prevedeau:
ARTICOLUL 330

ăProcurorul general al Parchetului de pe lângă Curtea
Supremă de Justiție, din oficiu sau la cererea ministrului justiției,
poate ataca cu recurs în anulare, la Curtea Supremă de Justiție,
hotărârile judecătorești irevocabile pentru următoarele motive:
1. când instanța a depășit atribuțiile puterii judecătorești;
2. când prin hotărârea atacată s-a produs o încălcare
esențială a legii, ce a determinat o soluționare greșită a cauzei
pe fond ori această hotărâre este vădit netemeinică.”
ARTICOLUL 3301

ăÎn cazurile prevăzute de art. 330 pct. 1 și 2, recursul în
anulare se poate declara în termen de 1 an de la data când
hotărârea judecătorească a rămas irevocabilă.”
29. Articolele 330 și 3301 din Codul de procedură civilă au
fost abrogate prin art. I pct. 17 din Ordonanța de urgență a
Guvernului nr. 58/2003.
ÎN DREPT

I. Cu privire la pretinsa încălcare a art. 6 § 1 din
Convenție
30. Reclamanta susține că anularea de către Curtea
Supremă de Justiție a hotărârilor definitive din 24 aprilie și
24 septembrie 2001 a încălcat principiul securității raporturilor
juridice. Astfel, ea se plânge de încălcarea art. 6 § 1 din
Convenție, care, în partea relevantă, dispune după cum
urmează:
ă1. Orice persoană are dreptul la judecarea în mod echitabil,
(...), de către o instanță independentă și imparțială, (...), care va
hotărî asupra încălcării drepturilor și obligațiilor sale cu caracter
civil (...)”.
A. Cu privire la admisibilitate

31. Curtea constată că acest capăt de cerere nu este în mod
vădit nefondat în sensul art. 35 § 3 din Convenție. De

13

asemenea, Curtea constată că acesta nu prezintă niciun alt
motiv de inadmisibilitate.
B. Cu privire la fond

32. Guvernul face trimitere la Cauza Brumărescu, în care
Curtea a concluzionat asupra unei încălcări a art. 6 § 1 din
Convenție ca urmare a repunerii în discuție a unei hotărâri
definitive în urma introducerii unui recurs în anulare de către
procurorul general, care dispunea în acest sens de o putere
discreționară (Brumărescu împotriva României, [MC],
nr. 28.342/95, alin. 62, CEDO 1999-VII).
33. Totuși, Guvernul subliniază că în prezenta cauză, spre
deosebire de cauza citată mai sus, recursul în anulare a fost
introdus în termenul legal de un an de la data ultimei hotărâri
contestate și că el nu a fost expresia puterii discreționare a
procurorului general.
34. Guvernul consideră că, prin respingerea cererii de
restituire a costului lucrărilor efectuate de soții L. și obligarea
acestora la plata către reclamantă a chiriilor, Tribunalul și Curtea
de Apel au comis o gravă eroare în aprecierea faptelor și
aplicarea dreptului, în condițiile în care lucrările respective au
dus la creșterea valorii imobilului și niciun contract de închiriere
nu a fost încheiat cu reclamanta.
35. În consecință, Guvernul apreciază că introducerea unui
recurs în anulare la Curtea Supremă de Justiție era singura
posibilitate pentru a restabili ordinea juridică afectată de erorile
instanțelor sus-menționate.
36. Reclamanta contestă argumentele Guvernului și insistă
asupra faptului că anularea deciziilor definitive din 24 aprilie și
24 septembrie 2001 a încălcat principiul securității raporturilor
juridice. Ea adaugă că, prin admiterea recursului în anulare,
Curtea Supremă de Justiție a dat în același timp dovadă de lipsă
de independență și imparțialitate.
37. Curtea reamintește că dreptul la un proces echitabil,
garantat de art. 6 § 1 din Convenție, trebuie interpretat în lumina
preambulului Convenției, care enunță preeminența dreptului ca
element al patrimoniului comun al statelor-părți.
38. Unul dintre elementele fundamentale ale preeminenței
dreptului este principiul securității raporturilor juridice, care
implică, printre altele, ca soluția stabilită în mod definitiv de către
instanțe cu privire la un litigiu să nu mai poată fi repusă în
discuție (Brumărescu, citată mai sus, § 61). În temeiul acestui
principiu, nicio parte nu poate solicita revizuirea unei decizii
definitive și executorii doar pentru a obține o nouă analiză a
cauzei și o nouă hotărâre în privința sa (Riabykh împotriva
Rusiei, nr. 52.854/99, § 52, CEDO 2003-IX).
39. În cauza de față, având în vedere susținerile Guvernului
în sensul că deciziile din 24 aprilie și 24 septembrie 2001 erau
rezultatul unei erori în aprecierea faptelor și aplicarea dreptului,
Curtea reamintește că simplul fapt că ar putea exista două
puncte de vedere cu privire la un subiect nu este un motiv
suficient pentru a determina rejudecarea unei cauze (Riabykh,
citată mai sus, § 52).
40. În ceea ce privește termenul pentru introducerea
recursului în anulare, chiar dacă în prezenta cauză, spre
deosebire de situația din Cauza Brumărescu, citată mai sus, în
care procurorul general nu trebuia să respecte niciun termen,
exercitarea acestei căi extraordinare de recurs a avut loc în
termenul legal prevăzut de art. 3301 din Codul de procedură
civilă, Curtea consideră că această diferență nu este de natură
să determine o soluție diferită față de cea din Cauza
Brumărescu (a se vedea, de asemenea, Societatea Comercială
Mașinexportimport Industrial Group — S.A. împotriva României,
nr. 22.687/03, § 36, 1 decembrie 2005).
41. Aceste elemente îi sunt suficiente Curții pentru a
concluziona că anularea deciziilor definitive din 24 aprilie și
24 septembrie 2001 a încălcat dreptul la un proces echitabil al
reclamantei.

14

MONITORUL OFICIAL AL ROMÂNIEI, PARTEA I, Nr. 64/25.I.2011

42. În consecință, a fost încălcat art. 6 § 1 din Convenție.
43. Având în vedere concluziile anterioare, Curtea consideră
că nu este necesar să examineze separat capătul de cerere al
reclamantei referitor la pretinsa lipsă de independență și
imparțialitate a Curții Supreme de Justiție, acest capăt de cerere
constituind doar un aspect particular al dreptului la un proces
echitabil garantat de art. 6 § 1 din Convenție, care a fost deja
examinat de către Curte.
II. Cu privire la pretinsa încălcare a art. 1 din Protocolul
nr. 1
44. Reclamanta se plânge că Hotărârea din 19 noiembrie
2002 a Curții Supreme de Justiție a avut ca efect încălcarea
dreptului la respectarea bunurilor sale, așa cum este garantat
de art. 1 din Protocolul nr. 1, care este redactat după cum
urmează:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”
A. Cu privire la admisibilitate

45. Curtea constată că acest capăt de cerere nu este în mod
vădit nefondat în sensul art. 35 § 3 din Convenție. De
asemenea, Curtea constată că acesta nu prezintă niciun alt
motiv de inadmisibilitate.
B. Cu privire la fond

46. Guvernul admite că, în temeiul hotărârilor definitive din
24 aprilie și 24 septembrie 2001, reclamantei i s-a recunoscut o
creanță împotriva soților L. și că, de asemenea, anularea acestei
creanțe, precum și obligarea reclamantei la plata de daune au
constituit o ingerință în dreptul acesteia la respectarea bunurilor.
Totuși, Guvernul consideră că ingerința era compatibilă cu
prevederile art. 1 din Primul Protocol adițional la Convenție, de
vreme ce aceasta era legală și urmărea un scop legitim.
47. În ceea ce privește respectarea principiului legalității,
Guvernul arată că ingerința se bazează pe dispozițiile art. 330
și 3301 din Codul de procedură civilă, astfel cum erau acestea
redactate la momentul faptelor.
48. În ceea ce privește scopul legitim urmărit, Guvernul
susține că ingerința era necesară pentru a restabili ordinea
juridică în urma erorii comise de către Tribunal și Curtea de Apel.
49. În sfârșit, Guvernul consideră că hotărârea Curții
Supreme de Justiție nu a avut consecințe reale asupra
drepturilor patrimoniale ale reclamantei, în condițiile în care
soții L. nu au solicitat restituirea sumei pe care i-au plătit-o.
50. Reclamanta insistă asupra faptului că Decizia din
19 noiembrie 2002 a Curții Supreme de Justiție a dus la o
încălcare a dreptului său la respectarea bunurilor.
51. Curtea observă mai întâi că nu se contestă faptul că, în
baza hotărârilor definitive din 24 aprilie și 24 septembrie 2001,
reclamanta avea o creanță suficient de bine determinată pentru
a fi exigibilă. De altfel, soții L. i-au plătit suma în litigiu, de care
a putut să se bucure în mod nestingherit până la decizia Curții
Supreme de Justiție care a anulat această creanță și a obligat-o
la plata de despăgubiri pentru lucrările efectuate de soții L.
52. Chiar dacă până acum și în ciuda începerii unei proceduri
de executare silită având ca obiect bunurile sale reclamanta nu
s-a conformat încă deciziei Curții Supreme de Justiție, Curtea
consideră că anularea creanței sale și obligarea la plata de
despăgubiri au avut ca efect lipsirea reclamantei de bunurile

sale, în sensul celei de-a doua fraze din primul paragraf al art. 1
din Primul Protocol adițional la Convenție (a se vedea, mutatis
mutandis, Societatea Comercială Mașinexportimport Industrial
Group — S.A., citată mai sus, § 44).
53. O lipsire de proprietate care intră sub incidența acestei
norme se poate justifica doar dacă se demonstrează în special
că aceasta a intervenit pentru o cauză de utilitate publică și în
condițiile prevăzute de lege. În plus, orice ingerință în
exercitarea dreptului de proprietate trebuie să răspundă
criteriului proporționalității (Brumărescu, citată mai sus, §§ 73—74).
54. În speță, Curtea observă în special că nu se contestă că
ingerința în dreptul reclamantei la respectarea bunurilor a avut
loc în condițiile prevăzute de lege, și anume dispozițiile Codului
de procedură civilă referitoare la recursul în anulare.
55. În ceea ce privește justificarea acestei ingerințe, Curtea
observă că Guvernul susține că intervenția procurorului general
era necesară pentru a restabili ordinea juridică pe care erorile de
judecată ale Tribunalului și Curții de Apel au încălcat-o.
56. În această privință, Curtea reiterează constatarea făcută
cu ocazia examinării capătului de cerere cu privire la încălcarea
art. 6 § 1 din Convenție, și anume că respectarea principiului
securității raporturilor juridice interzice ca hotărâri judecătorești
care se bucură de autoritatea de lucru judecat să fie repuse în
discuție pentru simplul motiv că există două puncte de vedere
asupra chestiunii respective. Or, în cauza de față Curtea
observă, pe de o parte, că soții L. au beneficiat de o hotărâre în
primă instanță și de două căi ordinare de atac pentru a-și
prezenta argumentele și, pe de altă parte, că procurorul general
nu a ridicat în fața Curții Supreme de Justiție niciun argument
nou care să nu fi fost analizat în mod corespunzător de
instanțele ordinare.
57. Dincolo de aceste aspecte, presupunând chiar că s-ar
putea demonstra că lipsirea de proprietate a servit unei cauze
de interes public, având în vedere că intervenția procurorului
general, după soluționarea unei proceduri în care acesta nu a
fost parte, a dus nu doar la anularea creanței reclamantei, ci și
la obligarea acesteia la plata de despăgubiri, Curtea consideră
că o atingere atât de radicală adusă drepturilor reclamantei a
încălcat, în defavoarea sa, echilibrul care trebuie păstrat între
protecția proprietății și exigențele interesului general.
58. În consecință, a existat o încălcare a art. 1 din
Protocolul nr. 1.
III. Cu privire la celelalte încălcări pretinse
59. Reclamanta se consideră victimă a ănumeroase
nedreptăți”, care ar constitui tot atâtea încălcări ale dreptului la
viață, la libertate și siguranță, la respectarea vieții familiale, la un
recurs efectiv, la libertatea de circulație și la interzicerea abuzului
de drept, garantate de art. 2, 5, 8, 13 și 17 din Convenție și de
art. 2 din Protocolul adițional nr. 4 la Convenție.
60. Ținând cont de ansamblul elementelor aflate la dispoziția
sa și în măsura în care este competentă să analizeze susținerile
formulate, Curtea nu a descoperit nicio aparență de încălcare a
acestor drepturi și libertăți garantate de Convenție și de
protocoalele sale.
61. Rezultă că această parte a cererii este în mod vădit
nefondată și trebuie respinsă în temeiul art. 35 § § 3 și 4 din
Convenție.
IV. Cu privire la aplicarea art. 41 din Convenție
62. Art. 41 din Convenție prevede:
ăDacă Curtea declară că a avut loc o încălcare a convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”

MONITORUL OFICIAL AL ROMÂNIEI, PARTEA I, Nr. 64/25.I.2011
A. Prejudiciul

63. Reclamanta a solicitat cu titlu de prejudiciu material suma
de 40.750 EUR reprezentând chiriile de care a fost lipsită între
1 iunie 1994 și 31 martie 2000. Ea solicită, de asemenea,
586 EUR pentru daunele aduse imobilului de soții L.
64. Ea solicită 10.000 EUR cu titlu de prejudiciu moral suferit
din cauza imposibilității de a utiliza imobilul și a suferinței pe care
i-a provocat-o decizia Curții Supreme de Justiție, care a lipsit de
efecte o procedură judiciară derulată pe mai mulți ani.
65. Guvernul contestă aceste pretenții. El arată că prin
Hotărârea din 24 aprilie 2001 Tribunalul Brașov a acordat
reclamantei o despăgubire pentru chiriile neîncasate și pentru
distrugerile provocate imobilului. El adaugă că, în ciuda anulării
acestei hotărâri de către Curtea Supremă de Justiție, reclamanta
încă nu a restituit această sumă soților L.
66. În ceea ce privește suma solicitată cu titlu de prejudiciu
moral, Guvernul afirmă că nu există nicio legătură directă între
încălcările pretinse și un eventual prejudiciu moral.
67. Curtea constată că reclamantei i s-a plătit suma acordată
prin Hotărârea din 24 aprilie 2001 a Tribunalului Brașov, fiind în
continuare în posesia acesteia. De asemenea, Curtea observă
că, în ciuda unei proceduri de executare silită aflate în derulare,
reclamanta nu a plătit soților L. despăgubirile la care a fost
obligată prin Decizia din 19 noiembrie 2002 a Curții Supreme
de Justiție.
68. Prin urmare, Curtea consideră că nicio sumă nu ar putea
fi acordată reclamantei cu titlu de prejudiciu material în legătură
directă cu încălcarea constatată a art. 6 § 1 din Convenție și a
art. 1 din Protocolul nr. 1.
69. În ceea ce privește repararea prejudiciului moral, Curtea
apreciază că reclamanta a suferit un prejudiciu moral de
necontestat ca urmare a anulării creanței sale și a obligării sale
la plata de despăgubiri.
70. Având în vedere ansamblul elementelor disponibile și
statuând în echitate, conform dispozițiilor art. 41 din Convenție,
Curtea acordă reclamantei suma de 2.000 EUR cu titlu de
daune morale.

15

cheltuieli de transport. Ea solicită în plus 210 EUR pentru
cheltuielile cu procedura în fața Curții.
72. Guvernul nu se opune la restituirea cheltuielilor
suportate, cu condiția prezentării documentelor doveditoare.
Totuși, el subliniază că în cadrul procedurii interne reclamantei
i s-a restituit deja o parte din costurile prezentate în cadrul
acestei proceduri.
73. Conform jurisprudenței Curții, un reclamant nu poate
obține restituirea costurilor și cheltuielilor decât în măsura în
care s-a făcut dovada realității, a necesității și a caracterului
rezonabil din punctul de vedere al cuantumului acestora.
74. În ceea ce privește costurile și cheltuielile implicate de
procedura în fața instanțelor naționale ordinare, Curtea observă
mai ales că prin Hotărârea din 24 aprilie 2001, confirmată prin
Decizia Curții de Apel Brașov din 24 septembrie 2001, s-a
dispus restituirea acestora reclamantei.
75. Apoi Curtea reamintește că a stabilit încălcarea art. 6 § 1
din Convenție și a art. 1 din Protocolul nr. 1 ca urmare a anulării
de către Curtea Supremă de Justiție a celor două decizii susmenționate. Astfel, se impune să se acorde reclamantei costurile
și cheltuielile aferente procedurii derulate în fața acestei din
urmă instanțe.
76. În ceea ce privește cheltuielile implicate de procedura în
fața sa, Curtea observă că reclamanta, care a beneficiat de
asistența judiciară a Consiliului Europei, locuiește în Ungaria și
a efectuat cheltuieli suplimentare pentru corespondența cu
Curtea și cu avocatul său, precum și pentru mai multe călătorii
efectuate în România pentru necesități legate de prezenta
plângere.
77. Analizând elementele aflate la dispoziția sa, precum și
jurisprudența în materie, Curtea consideră rezonabil să acorde
reclamantei suma de 1.000 EUR pentru toate costurile și
cheltuielile.
C. Dobânzile moratorii

B. Costurile și cheltuielile de judecată

71. Reclamanta solicită restituirea sumei de 955 EUR cu titlu
de costuri din procedura internă, reprezentând cheltuieli diverse
precum plata taxei de timbru, fotocopii, expertize tehnice și

78. Curtea consideră potrivit ca rata dobânzilor moratorii să
se bazeze pe rata dobânzii facilității de împrumut marginal a
Băncii Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă în ceea ce privește capetele de cerere întemeiate pe art. 6 § 1 din Convenție și pe art. 1 din
Protocolul nr. 1 și inadmisibilă pentru celelalte capete de cerere;
2. hotărăște că a fost încălcat art. 6 § 1 din Convenție;
3. hotărăște că a fost încălcat art. 1 din Protocolul nr. 1;
4. hotărăște:
a) ca statul pârât să plătească reclamantei, în termen de 3 luni de la data rămânerii definitive a hotărârii, în conformitate
cu art. 44 § 2 din Convenție, următoarele sume:
(i) 2.000 EUR (două mii euro) pentru prejudiciul moral;
(ii) 1.000 EUR (una mie euro) pentru costuri și cheltuieli;
(iii) orice sumă care ar putea fi datorată cu titlu de impozit cu privire la aceste sume;
b) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene, valabilă în această
perioadă și majorată cu 3 puncte procentuale;
5. respinge cererea de reparație echitabilă pentru restul pretențiilor.
Redactată în limba franceză, apoi comunicată în scris la data de 20 iulie 2006, în temeiul art. 77 §§ 2 și 3 din Regulamentul
Curții.
Boštjan M. Zupančič,
președinte

Vincent Berger,
grefier

16

MONITORUL OFICIAL AL ROMÂNIEI, PARTEA I, Nr. 64/25.I.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind dispunerea radierii din Registrul general al instituțiilor financiare nebancare a Societății
Comerciale COFIDIS — INSTITUTIE FINANCIARA NEBANCARA — S.A.
Având în vedere solicitarea privind radierea din Registrul general al instituțiilor financiare nebancare a Societății Comerciale
COFIDIS — INSTITUTIE FINANCIARA NEBANCARA — S.A., formulată în baza art. 28 alin. (1) lit. a) din Legea nr. 93/2009 privind
instituțiile financiare nebancare, prin scrisoarea nr. 376 din 25 noiembrie 2010, înregistrată la Banca Națională a României sub
nr. 28.079 din 25 noiembrie 2010, și îndeplinirea cerințelor prevăzute de art. 113 alin. (1) din Regulamentul Băncii Naționale a
României nr. 20/2009 privind instituțiile financiare nebancare, cu modificările și completările ulterioare,
în temeiul art. 35 din Legea nr. 312/2004 privind Statutul Băncii Naționale a României și al prevederilor Hotărârii
Parlamentului României nr. 35/2009, pentru numirea Consiliului de administrație al Băncii Naționale a României,
guvernatorul Băncii Naționale a României emite următorul ordin:
Articol unic. — Se dispune radierea din Registrul general al
instituțiilor financiare nebancare a Societății Comerciale
COFIDIS — INSTITUTIE FINANCIARA NEBANCARA — S.A.,
cu sediul în municipiul București, str. Economu Cezărescu
nr. 31B, et. 2, camera 8, sectorul 6, înregistrată la oficiul

registrului comerțului sub nr. J40/11694/2006, cod unic de
înregistrare 18861615, înscrisă în Registrul general al instituțiilor
financiare nebancare la secțiunea k) — ăActivități multiple de
creditare” sub nr. RG-PJR-41-110034.

Guvernatorul Băncii Naționale a României,
Mugur Constantin Isărescu
București, 6 ianuarie 2011.
Nr. 12.

RECTIFICĂRI
În preambulul Ordinului Comisiei Naționale a Valorilor Mobiliare nr. 4/2011 pentru aprobarea Instrucțiunii
nr. 1/2011 privind transmiterea pe cale electronică a procedurilor interne elaborate în conformitate cu reglementările
incidente ale Comisiei Naționale a Valorilor Mobiliare de către intermediarii înscriși în Registrul Comisiei Naționale a
Valorilor Imobiliare, publicat în Monitorul Oficial al României, Partea I, nr. 33 din 13 ianuarie 2011, se face următoarea
rectificare (care aparține Redacției ăMonitorul Oficial, Partea I”):
— în loc de: ăComisia Națională a Valorilor Mobiliare a hotărât, în ședința din data de 5 noiembrie 2011, ”
se va citi: ăComisia Națională a Valorilor Mobiliare a hotărât, în ședința din data de 5 ianuarie 2011, ”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 64/25.I.2011 conține 16 pagini.

Prețul: 3,20 lei

&JUYDGY|449480]
ISSN 1453—4495

