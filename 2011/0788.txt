Anul 179 (XXIII) — Nr. 788

PARTEA I

LEGI, DECRETE, HOTĂRÂRI ȘI ALTE ACTE

Luni, 7 noiembrie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.217 din 20 septembrie 2011 referitoare la
excepția de neconstituționalitate a dispozițiilor art. 102
alin. (3) și art. 109 alin. (3) din Ordonanța de urgență
a Guvernului nr. 195/2002 privind circulația pe
drumurile publice, precum și ale art. 34 alin. (2) din
Ordonanța Guvernului nr. 2/2001 privind regimul juridic
al contravențiilor ........................................................

2–4

Decizia nr. 1.319 din 11 octombrie 2011 referitoare la excepția
de neconstituționalitate a dispozițiilor art. 322 pct. 5 din
Codul de procedură civilă ..........................................

4–5

Decizia nr. 1.320 din 11 octombrie 2011 referitoare la excepția
de neconstituționalitate a dispozițiilor art. 1, art. 4 și
art. 6 alin. (1) și (2) din Ordonanța Guvernului
nr. 5/2001 privind procedura somației de plată ..........

5–7

Nr.

Pagina

Decizia nr. 1.322 din 11 octombrie 2011 referitoare la excepția
de neconstituționalitate a dispozițiilor art. 16 alin. (1)
din Ordonanța Guvernului nr. 2/2001 privind regimul
juridic al contravențiilor ..............................................
Decizia nr. 1.325 din 11 octombrie 2011 referitoare la excepția
de neconstituționalitate a dispozițiilor art. 28 alin. 1, 2
și 3 din Codul de procedură civilă ..............................
Decizia nr. 1.357 din 13 octombrie 2011 referitoare la excepția
de neconstituționalitate a dispozițiilor art. 96 din
Ordonanța de urgență a Guvernului nr. 195/2002
privind circulația pe drumurile publice ........................

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.483. — Ordin al ministrului sănătății privind aprobarea
Planului de acțiune pentru asigurarea securității
transfuzionale față de riscul de transmitere
posttransfuzională a infecției cu virusul West Nile la
om ..............................................................................

12–16

7–9

9–10

2

MONITORUL OFICIAL AL ROMÂNIEI, PARTEA I, Nr. 788/7.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.217
din 20 septembrie 2011

referitoare la excepția de neconstituționalitate a dispozițiilor art. 102 alin. (3) și art. 109 alin. (3)
din Ordonanța de urgență a Guvernului nr. 195/2002 privind circulația pe drumurile publice,
precum și ale art. 34 alin. (2) din Ordonanța Guvernului nr. 2/2001 privind regimul juridic
al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 102 alin. (3) și art. 109 alin. (3) din Ordonanța
de urgență a Guvernului nr. 195/2002 privind circulația pe
drumurile publice, precum și ale art. 34 alin. (2) din Ordonanța
Guvernului nr. 2/2001 privind regimul juridic al contravențiilor,
excepție ridicată de Valentin Găman în Dosarul
nr. 3.997/317/2009 al Tribunalului Gorj — Secția contencios
administrativ și fiscal și care formează obiectul Dosarului Curții
Constituționale nr. 4.332D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 29 septembrie 2010, pronunțată în
Dosarul nr. 3.997/317/2009, Tribunalul Gorj — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 102 alin. (3) și art. 109 alin. (3) din
Ordonanța de urgență a Guvernului nr. 195/2002 privind
circulația pe drumurile publice, precum și ale art. 34 alin. (2)
din Ordonanța Guvernului nr. 2/2001 privind regimul juridic
al contravențiilor.
Excepția de neconstituționalitate a fost ridicată de recurentul
petent Valentin Găman cu ocazia soluționării recursului formulat
împotriva Sentinței civile nr. 651 din 2 martie 2010, pronunțate
de Judecătoria Târgu Cărbunești.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 15 alin. (1), art. 16,
art. 24 și art. 53, precum și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale, după cum urmează:
— art. 102 alin. (3) din Ordonanța de urgență a Guvernului
nr. 195/2002 contravine art. 53 alin. (2) teza a doua din
Constituție, deoarece ăinstituie un regim sancționator

contravențional, cu consecința posibilității aplicării, în mod
cumulativ, de sancțiuni [...],” iar dispozițiile lit. e) a alin. (3) din
articolul menționat încalcă art. 15 alin. (1) din Constituție, ăîn
condițiile în care prevăd o restrângere excesivă a dreptului la
circulația pe drumurile publice”;
— art. 109 alin. (3) din Ordonanța de urgență a Guvernului
nr. 195/2002 contravine prevederilor constituționale ale art. 16
alin. (1), ăîn condițiile în care prevăd două modalități de
desfășurare a activității de constatare a contravențiilor”, și ale
art. 24, deoarece ăcontravenientul nu beneficiază de prezumția
de nevinovăție în timpul etapei administrative în care i se aplică
o sancțiune de către un polițist”, acuzațiile aduse fiind ăacuzații
penale în sensul Convenției”;
— art. 34 alin. (2) din Ordonanța Guvernului nr. 2/2001
înfrânge art. 21 alin. (3) din Constituție și art. 6 paragraful 1 din
Convenția pentru apărarea drepturilor omului și libertăților
fundamentale, deoarece ăhotărârea pronunțată de către instanța
de judecată este supusă doar recursului”, fiind exclusă ăfolosirea
căii de atac a apelului în mod cu totul nejustificat”.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul, având în vedere jurisprudența în materie a Curții
Constituționale, apreciază că excepția de neconstituționalitate
este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (3) și art. 109 alin. (3) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, cu modificările și completările
ulterioare, precum și ale art. 34 alin. (2) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare, dispoziții care au următorul conținut:

MONITORUL OFICIAL AL ROMÂNIEI, PARTEA I, Nr. 788/7.XI.2011
— Art. 102 alin. (3) din Ordonanța de urgență a Guvernului
nr. 195/2002: ăConstituie contravenție și se sancționează cu
amenda prevăzută în clasa a IV-a de sancțiuni și cu aplicarea
sancțiunii complementare a suspendării exercitării dreptului de
a conduce pentru o perioadă de 90 de zile săvârșirea de către
conducătorul de autovehicul sau tramvai a următoarelor fapte:
a) conducerea sub influența băuturilor alcoolice, dacă fapta
nu constituie, potrivit legii, infracțiune;
b) conducerea vehiculului cu defecțiuni grave la sistemul de
frânare sau la mecanismul de direcție, constatate de poliția
rutieră împreună cu specialiștii Registrului Auto Român;
c) neoprirea la trecerea la nivel cu calea ferată când barierele
sau semibarierele sunt coborâte ori în curs de coborâre sau
când semnalele cu lumini roșii și/sau sonore sunt în funcțiune;
d) abrogat;
e) depășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus, constatată, potrivit legii, cu
mijloace tehnice omologate și verificate metrologic.”;
— Art. 109 alin. (3) din Ordonanța de urgență a Guvernului
nr. 195/2002: ăÎn cazurile prevăzute la alin. (2), procesul-verbal
se poate încheia și în lipsa contravenientului, după stabilirea
identității conducătorului de vehicul, menționându-se aceasta în
procesul-verbal, fără a fi necesară confirmarea faptelor de către
martori.”
Alin. (2) al art. 109, la care face referire textul de lege criticat,
prevede că se poate face constatarea contravențiilor și cu
ajutorul unor mijloace tehnice certificate sau mijloace tehnice
omologate și verificate metrologic, consemnându-se aceasta în
procesul-verbal de constatare a contravenției.
— Art. 34 alin. (2) din Ordonanța Guvernului nr. 2/2001:
ăDacă prin lege nu se prevede altfel, hotărârea judecătorească
prin care s-a soluționat plângerea poate fi atacată cu recurs în
termen de 15 zile de la comunicare, la secția contencios
administrativ a tribunalului. Motivarea recursului nu este
obligatorie. Motivele de recurs pot fi susținute și oral în fața
instanței. Recursul suspendă executarea hotărârii.”
În opinia autorului excepției de neconstituționalitate, textul de
lege criticat contravine prevederilor constituționale ale art. 15
alin. (1) privind universalitatea, art. 16 care consacră principiul
egalității cetățenilor în fața legii și a autorităților publice, art. 24
care garantează dreptul la apărare și art. 53 privind restrângerea
exercițiului unor drepturi sau al unor libertăți, precum și
prevederilor art. 6 din Convenția pentru apărarea drepturilor
omului și a libertăților fundamentale. De asemenea, este
invocată și jurisprudența Curții Europene a Drepturilor Omului,
Hotărârea pronunțată în Cauza Anghel contra României.
Examinând excepția de neconstituționalitate, Curtea reține
că dispozițiile de lege criticate nu încalcă prevederile
constituționale invocate.
Referitor la susținerea prin care se contestă reglementarea
cumulativă a mai multor sancțiuni pentru aceeași faptă, se
constată că, în cazul săvârșirii unor contravenții la regulile de
circulație rutieră, reglementarea prin lege, pe lângă sancțiunea
principală — amenda —, și a uneia sau mai multor sancțiuni
complementare nu este de natură a încălca prevederile
constituționale invocate, aceste sancțiuni având drept scop
înlăturarea stării de pericol și preîntâmpinarea săvârșirii altor
fapte interzise.
În continuare, Curtea reține că normele legale criticate se
aplică tuturor persoanelor prevăzute în ipoteza acestora, fără
nicio discriminare pe considerente arbitrare, și nu încalcă dreptul
la apărare. Persoana contravenientă nemulțumită de sancțiunea
aplicată prin procesul-verbal de contravenție, indiferent dacă
procesul-verbal de contravenție a fost încheiat în prezența sau
în lipsa sa, are deschisă calea plângerii la instanța de judecată,
în conformitate cu art. 118 alin. (1) din Ordonanța de urgență a

3

Guvernului nr. 195/2002, beneficiind de toate garanțiile dreptului
la un proces echitabil, și poate formula apărările pe care le
consideră necesare. Curtea a subliniat, în acest sens, în
jurisprudența sa referitoare la dispoziții ale Ordonanței
Guvernului nr. 2/2001, legea-cadru în materie contravențională,
că, chiar dacă procesul-verbal de constatare și sancționare a
contravenției se bucură de prezumția de legalitate, atunci când
este formulată plângere împotriva acestuia, este contestată
chiar prezumția de care se bucură. În acest caz, instanța de
judecată competentă va administra probele prevăzute de lege,
necesare în vederea verificării legalității și temeiniciei
procesului-verbal. Cel care a formulat plângerea nu trebuie să
își demonstreze propria nevinovăție, revenind instanței de
judecată obligația de a administra tot probatoriul necesar
stabilirii și aflării adevărului, așadar și de a examina probele care
stau la baza aplicării sancțiunii contravenționale, obținute cu
ajutorul unor mijloace tehnice certificate sau mijloace tehnice
omologate și verificate metrologic, la care face referire autorul
prezentei excepții în motivarea acesteia. În acest sens, art. 34
alin. (1) din Ordonanța Guvernului nr. 2/2001 stabilește că
ăInstanța competentă să soluționeze plângerea, după ce verifică
dacă aceasta a fost introdusă în termen, ascultă pe cel care a
făcut-o și pe celelalte persoane citate, dacă aceștia s-au
prezentat, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării”. Așadar, instanțele
trebuie să manifeste un rol activ pentru aflarea adevărului, din
moment ce contravenția intră sub incidența art. 6 din Convenția
pentru apărarea drepturilor omului și a libertăților fundamentale.
În acest sens s-a pronunțat Curtea Constituțională prin
Decizia nr. 606 din 6 mai 2010, publicată în Monitorul Oficial al
României, Partea I, nr. 398 din 16 iunie 2010.
În ceea ce privește dispozițiile art. 34 alin. (2) din Ordonanța
Guvernului nr. 2/2001, Curtea reține că acestea au mai fost
supuse controlului de constituționalitate, prin raportare la critici
similare. Astfel, prin Decizia nr. 1.159 din 28 septembrie 2010,
publicată în Monitorul Oficial al României, Partea I, nr. 745 din
8 noiembrie 2010, Curtea a statuat că accesul la justiție nu
presupune și accesul la toate mijloacele procedurale prin care
se înfăptuiește justiția, iar legiuitorul are competența exclusivă
de a reglementa cu privire la regulile de desfășurare a
procesului în fața instanțelor judecătorești, deci și cu privire la
exercitarea căilor ordinare sau extraordinare de atac, astfel că
poate institui, în considerarea unor situații deosebite, reguli
speciale de procedură. Totodată, Curtea a reținut că Legea
fundamentală nu cuprinde prevederi prin care să se stabilească
căile de atac împotriva hotărârilor judecătorești, stipulând în
art. 129 că acestea se exercită ăîn condițiile legii”. De aceea,
instituirea unor reguli speciale, inclusiv în ceea ce privește
exercitarea căilor de atac, nu este contrară principiului accesului
liber la justiție și dreptului la un proces echitabil.
În fine, în ceea ce privește invocarea încălcării dispozițiilor
art. 53 din Constituție, Curtea observă că textul constituțional se
referă exclusiv la restrângerea exercițiului unor drepturi sau al
unor libertăți prevăzute de Constituție, iar normele criticate nu
restrâng drepturi constituționale, ci prevăd sancționarea unor
fapte de încălcare a legii care pun în pericol siguranța circulației
rutiere. Pe de altă parte, alin. (1) al art. 53 prevede, între alte
situații, că exercițiul unor drepturi poate fi restrâns și pentru
apărarea drepturilor și a libertăților cetățenilor.
Întrucât nu au intervenit elemente noi, care să determine
modificarea soluției pronunțate cu acel prilej, atât aceasta, cât și
argumentele pe care s-a bazat își mențin valabilitatea și în
cauza de față.

4

MONITORUL OFICIAL AL ROMÂNIEI, PARTEA I, Nr. 788/7.XI.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 102 alin. (3) și art. 109 alin. (3) din Ordonanța
de urgență a Guvernului nr. 195/2002 privind circulația pe drumurile publice, precum și ale art. 34 alin. (2) din Ordonanța Guvernului
nr. 2/2001 privind regimul juridic al contravențiilor, excepție ridicată de Valentin Găman în Dosarul nr. 3.997/317/2009 al Tribunalului
Gorj — Secția contencios administrativ și fiscal.
Definitivă și general obligatorie.
Pronunțată în ședința publică din data de 20 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.319
din 11 octombrie 2011

referitoare la excepția de neconstituționalitate a dispozițiilor art. 322 pct. 5
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 322 pct. 5 din Codul de procedură civilă,
excepție ridicată de Mariana Marin în Dosarul nr. 2.179/2/2010
al Curții de Apel București — Secția a VII-a civilă și pentru cauze
privind conflicte de muncă și asigurări sociale și care formează
obiectul Dosarului Curții Constituționale nr. 4.352D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

Comercială ăRer-Recuperare Ecologică și Reciclare” — S.R.L.
din București împotriva Deciziei civile nr. 769/R din 10 februarie
2010, pronunțată de Curtea de Apel București — Secția a VII-a
civilă și pentru cauze privind conflicte de muncă și asigurări
sociale în Dosarul nr. 967/3/2009.
În motivarea excepției de neconstituționalitate autorul
acesteia susține, în esență, că textul de lege criticat încalcă
prevederile constituționale ale ăart. 21 alin. (2) teza întâi” și
art. 20 alin. (2), coroborate cu prevederile art. 6 paragraful 1 din
Convenția pentru apărarea drepturilor omului și a libertăților
fundamentale, ăprin posibilitatea juridică pe care o creează de a
desființa o hotărâre judecătorească intrată în puterea de lucru
judecat”. În acest sens invocă Decizia nr. 28.319/03 din
6 octombrie 2010, pronunțată de Curtea Europeană a
Drepturilor Omului în Cauza Ștefan contra României.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 22 septembrie 2010, pronunțată în
Dosarul nr. 2.179/2/2010, Curtea de Apel București — Secția
a VII-a civilă și pentru cauze privind conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 322
pct. 5 din Codul de procedură civilă.
Excepția a fost ridicată de Mariana Marin cu ocazia
soluționării cererii de revizuire formulate de Societatea

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.

5

MONITORUL OFICIAL AL ROMÂNIEI, PARTEA I, Nr. 788/7.XI.2011
Obiectul excepției de neconstituționalitate îl constituie
dispozițiile art. 322 pct. 5 din Codul de procedură civilă, potrivit
cărora: ăRevizuirea unei hotărâri rămase definitivă în instanța
de apel sau prin neapelare, precum și a unei hotărâri date de o
instanță de recurs atunci când evocă fondul se poate cere în
următoarele cazuri: [...]
5. dacă, după darea hotărârii, s-au descoperit înscrisuri
doveditoare, reținute de partea potrivnică sau care nu au putut
fi înfățișate dintr-o împrejurare mai presus de voința părților, ori
dacă s-a desființat sau s-a modificat hotărârea unei instanțe pe
care s-a întemeiat hotărârea a cărei revizuire se cere.”
Autorul excepției susține că aceste dispoziții legale încalcă
prevederile constituționale ale art. 21 alin. (2) și art. 20 alin. (2),
coroborate cu prevederile art. 6 paragraful 1 din Convenția
pentru apărarea drepturilor omului și a libertăților fundamentale,
referitoare la garantarea accesului liber la justiție și dreptul la un
proces echitabil.
Examinând excepția de neconstituționalitate, Curtea reține
că asupra dispozițiilor de lege sus-citate s-a mai pronunțat,
constatând că sunt constituționale. Astfel, prin Decizia Curții
Constituționale nr. 876 din 6 iulie 2010, publicată în Monitorul
Oficial al României, Partea I, nr. 524 din 28 iulie 2010, Decizia
nr. 29 din 12 ianuarie 2010, publicată în Monitorul Oficial al
României, Partea I, nr. 132 din 26 februarie 2010, și Decizia
nr. 266 din 6 martie 2008, publicată în Monitorul Oficial al
României, Partea I, nr. 379 din 19 mai 2008, Curtea a statuat
că dispozițiile art. 322 pct. 5 din Codul de procedură civilă
reprezintă reguli de procedură ce reglementează revizuirea ca
o cale extraordinară de atac pentru reformarea hotărârilor

judecătorești. Aceste dispoziții legale sunt norme de procedură,
iar, în conformitate cu dispozițiile art. 126 alin. (2) și ale art. 129
din Constituție, procedura de judecată și exercitarea căilor de
atac împotriva hotărârilor judecătorești sunt stabilite numai prin
lege. Din aceste norme constituționale reiese că legiuitorul are
libertatea de a stabili condițiile în care părțile interesate și
Ministerul Public pot exercita căile de atac, cu respectarea
normelor și principiilor consacrate prin Constituție și prin actele
juridice internaționale la care România este parte.
Tot cu aceleași prilejuri Curtea a constatat că revizuirea este
o cale extraordinară de atac promovată pentru a îndrepta erorile
de fapt, în scopul restabilirii adevărului în cauză, ceea ce este în
deplină concordanță cu prevederile art. 124 din Constituție
privind înfăptuirea justiției. Interesul legat de stabilitatea
hotărârilor judecătorești definitive, precum și a raporturilor
juridice care au fost supuse controlului instanțelor prin hotărârile
respective a impus ca legea să stabilească riguros și limitativ
cazurile și motivele pentru care se poate exercita această cale
de atac, precum și modul în care acestea pot fi probate.
Din aceste perspective, dispozițiile legale criticate nu aduc
atingere accesului liber la justiție și dreptului la un proces
echitabil, întrucât, așa cum a statuat Curtea în jurisprudența sa,
reglementarea de către legiuitor, în limitele stabilite de
Constituție, a condițiilor de exercitare a unui drept nu constituie
o restrângere a exercițiului acestora.
Întrucât în cauza de față nu au intervenit elemente noi, de
natură să determine schimbarea jurisprudenței Curții
Constituționale, considerentele și soluția deciziilor menționate
își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 322 pct. 5 din Codul de procedură civilă,
excepție ridicată de Mariana Marin în Dosarul nr. 2.179/2/2010 al Curții de Apel București — Secția a VII-a civilă și pentru cauze
privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.320
din 11 octombrie 2011

referitoare la excepția de neconstituționalitate a dispozițiilor art. 1, art. 4 și art. 6 alin. (1) și (2)
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător

Tudorel Toader
Doina Suliman

— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

6

MONITORUL OFICIAL AL ROMÂNIEI, PARTEA I, Nr. 788/7.XI.2011

Pe rol se află soluționarea excepției de neconstituționalitate
a dispozițiilor art. 1, art. 4 și art. 6 alin. (1) și (2) din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăEurotranzit 2000” —
S.R.L. din Constanța în Dosarul nr. 23.701/212/2009 al
Tribunalului Constanța — Secția comercială, contencios
administrativ și fiscal și care formează obiectul Dosarului Curții
Constituționale nr. 4.367D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 septembrie 2010, pronunțată în
Dosarul nr. 23.701/212/2009, Tribunalul Constanța — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 1, art. 4 și art. 6 alin. (1) și (2) din
Ordonanța Guvernului nr. 5/2001 privind procedura
somației de plată.
Excepția a fost ridicată de recurentul Societatea Comercială
ăEurotranzit 2000” — S.R.L. din Constanța cu ocazia soluționării
recursului formulat împotriva Încheierii din 9 martie 2010,
pronunțată de Judecătoria Constanța într-o cauză civilă având
ca obiect anularea unei somații de plată, în contradictoriu cu
Societatea Comercială ăAlb Tip Top” — S.R.L. din Constanța.
În motivarea excepției de neconstituționalitate autorul
acesteia, din eroare, se referă la dispozițiile ăOrdonanței de
urgență a Guvernului nr. 5/2001.” În realitate, este vorba de
dispozițiile art. 1, art. 4 și art. 6 alin. (1) și (2) din Ordonanța
Guvernului nr. 5/2001, care, în opinia autorului excepției, sunt
contrare prevederilor constituționale ale art. 16 alin. (1), art. 24
alin. (1) și art. 44 alin. (2), ăîn măsura în care raportat la ele și în
baza lor o instanță de judecată procedează la interpretarea
clauzelor contractuale în raport cu dispozițiile art. 111 din
Ordonanța Guvernului nr. 5/2001, art. 331—338 din Codul de
procedură civilă, art. 969 și art. 977 din Codul civil [...].”
Instanța de judecată și-a exprimat opinia în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere privind excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1, art. 4 și art. 6 alin. (1) și (2) din Ordonanța
Guvernului nr. 5/2001 privind procedura somației de plată,
publicată în Monitorul Oficial al României, Partea I, nr. 422 din
30 iulie 2001, aprobată cu modificări și completări prin Legea
nr. 295/2002, publicată în Monitorul Oficial al României, Partea I,
nr. 380 din 5 iunie 2002, cu modificările și completările ulterioare,
dispoziții care au următoarea redactare:

— Art. 1: ă(1) Procedura somației de plată se desfășoară, la
cererea creditorului, în scopul realizării de bunăvoie sau prin
executare silită a creanțelor certe, lichide și exigibile ce
reprezintă obligații de plată a unor sume de bani, asumate prin
contract constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege și care atestă drepturi și
obligații privind executarea anumitor servicii, lucrări sau orice
alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective”;
— Art. 4: Alineatul (1) este abrogat prin art. I pct. 1 din
Ordonanța de urgență a Guvernului nr. 142/2002 pentru
modificarea și completarea Ordonanței Guvernului nr. 5/2001
privind procedura somației de plată;
ă(2) În toate cazurile, pentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru înțelegerea părților asupra modalităților de
plată.
(3) La citația pentru debitor se vor anexa în copie cererea
creditorului și actele depuse de acesta în susținerea cererii.
(4) În citație se va face mențiunea că până cel mai târziu în
ziua fixată pentru înfățișare debitorul poate să depună
întâmpinare, precum și actele ce pot contribui la soluționarea
cererii.”;
— Art. 6 alin. (1) și (2): ă(1) Dacă nu a intervenit închiderea
dosarului în condițiile art. 5, judecătorul va examina cererea pe
baza actelor depuse, precum și a explicațiilor și lămuririlor
părților, ce i-au fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.”
Autorul excepției consideră că aceste texte de lege contravin
prevederilor constituționale cuprinse în art. 16 alin. (1) referitor
la egalitate în drepturi, art. 24 alin. (1) privind dreptul la apărare
și art. 44 alin. (2) referitor la garantarea și ocrotirea proprietății
private.
Examinând excepția de neconstituționalitate, Curtea reține
că s-a pronunțat în numeroase cauze asupra constituționalității
dispozițiilor criticate, prin raportare la aceleași norme
constituționale. Astfel, prin Decizia nr. 1.388 din 16 decembrie
2008, publicată în Monitorul Oficial al României, Partea I, nr. 886
din 29 decembrie 2008, Curtea a reținut că Ordonanța
Guvernului nr. 5/2001 instituie o procedură specială și
accelerată, derogatorie de la normele procedurii civile, pentru a
asigura recuperarea într-un timp cât mai scurt a creanțelor.
Potrivit art. 1 alin. (1) din ordonanță, această procedură se aplică
doar în cazul ăcreanțelor certe, lichide, exigibile ce reprezintă
obligații de plată a unor sume de bani, asumate prin contract
constatat printr-un înscris ori determinate potrivit unui statut,
regulament sau altui înscris însușit de părți prin semnătură ori în
alt mod admis de lege”. Întrucât ordonanța cu somația de plată,
ce urmează a fi emisă de judecător, se va referi doar la obligații
de plată a unor sume de bani rezultate din înscrisuri însușite de
părți, este justificată cerința ca dovada acestora să se facă prin
înscrisuri. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Limitarea este deopotrivă valabilă pentru ambele părți,
ele având condiții identice pentru exercitarea dreptului la
apărare.
Prin aceeași decizie Curtea a reținut că ordonanța cu
somația de plată, emisă de judecător, în măsura în care a rămas
irevocabilă, are autoritatea lucrului judecat în privința obligațiilor
de plată prevăzute la art. 1 alin. (1) din Ordonanța Guvernului
nr. 5/2001. Art. 111 din ordonanță exclude autoritatea lucrului

MONITORUL OFICIAL AL ROMÂNIEI, PARTEA I, Nr. 788/7.XI.2011
judecat ăcu privire la fondul raporturilor juridice dintre părți”,
tocmai în scopul de a da posibilitatea părților ca ulterior să își
valorifice, conform normelor din dreptul comun, eventualele
pretenții de altă natură, izvorâte din aceleași raporturi juridice.
De asemenea, prin Decizia nr. 348 din 18 septembrie 2003,
publicată în Monitorul Oficial al României, Partea I, nr. 847 din
27 noiembrie 2003, Decizia nr. 251 din 15 iunie 2004, publicată
în Monitorul Oficial al României, Partea I, nr. 611 din 6 iulie 2004,
Decizia nr. 274 din 24 iunie 2004, publicată în Monitorul Oficial
al României, Partea I, nr. 721 din 10 august 2004, Decizia
nr. 116 din 16 februarie 2006, publicată în Monitorul Oficial al
României, Partea I, nr. 247 din 20 martie 2006, Decizia nr. 269
din 16 martie 2006, publicată în Monitorul Oficial al României,
Partea I, nr. 341 din 17 aprilie 2006, și Decizia nr. 1.148 din
4 decembrie 2007, publicată în Monitorul Oficial al României,
Partea I, nr. 4 din 3 ianuarie 2008, Curtea a reținut că, procedura
somației de plată reglementată prin Ordonanța Guvernului
nr. 5/2001 fiind o procedură specială în materia executării
creanțelor, legiuitorul are dreptul exclusiv de a reglementa
procedura de judecată conform atribuțiilor prevăzute de art. 126
alin. (2) din Constituție, potrivit căruia ăCompetența instanțelor
judecătorești și procedura de judecată sunt prevăzute numai
prin lege”, evident cu condiția ca nicio normă de procedură să nu
contravină vreunei prevederi constituționale.
Cu acele prilejuri Curtea a reținut că dispozițiile de lege
criticate instituie un tratament juridic identic pentru toți creditorii,
pe de o parte, și pentru toți debitorii, pe de altă parte. Creditorii
și debitorii se află în situații evident diferite. Creditorii sunt
îndreptățiți să opteze pentru procedura specială, accelerată în

7

vederea realizării creanțelor lor, formulând în acest sens cerere
și depunând înscrisurile necesare pentru susținerea cererii, iar
debitorii au dreptul și posibilitatea combaterii pretențiilor
creditorilor, depunând și ei înscrisuri doveditoare.
Soluțiile adoptate de judecător în cadrul procedurii prevăzute
de Ordonanța Guvernului nr. 5/2001 nu sunt definitive.
Judecătorul poate dispune oricând citarea părților dacă
înscrisurile depuse de creditor nu sunt suficient de
convingătoare și consideră că sunt necesare lămuriri și explicații
suplimentare. Ordonanța cu somație de plată se va emite numai
atunci când, în urma examinării înscrisurilor prezentate, se
constată că pretențiile creditorului sunt justificate.
Faptul că accesul liber la justiție, prevăzut de art. 21 din
Constituție, nu este limitat rezultă chiar din dispozițiile ordonanței
criticate, care lasă la libera alegere a creditorului dacă vrea să
acționeze pentru recuperarea creanțelor sale pe baza regulilor
din dreptul comun ori vrea să folosească procedura specială,
accelerată, instituită prin Ordonanța Guvernului nr. 5/2001. În
ceea ce îl privește pe debitor, acesta poate formula acțiune în
anulare împotriva ordonanței cu somația de plată, care se
judecă conform regulilor din dreptul comun, inclusiv celor
referitoare la exercitarea căilor de atac.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.
În fine, critica referitoare la înfrângerea prevederilor art. 44
alin (2) din Constituție nu poate fi reținută ca relevantă în
soluționarea excepției de neconstituționalitate.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1, art. 4 și art. 6 alin. (1) și (2) din Ordonanța
Guvernului nr. 5/2001 privind procedura somației de plată, excepție ridicată de Societatea Comercială ăEurotranzit 2000” — S.R.L.
din Constanța în Dosarul nr. 23.701/212/2009 al Tribunalului Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.322
din 11 octombrie 2011

referitoare la excepția de neconstituționalitate a dispozițiilor art. 16 alin. (1)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 16 din Ordonanța Guvernului nr. 2/2001 privind
regimul juridic al contravențiilor, excepție ridicată de Marin
Daniel Lăzărică în Dosarul nr. 3.052/204/2010 al Judecătoriei
Câmpina — Secția civilă și care formează obiectul Dosarului
Curții Constituționale nr. 4.415D/2010.

8

MONITORUL OFICIAL AL ROMÂNIEI, PARTEA I, Nr. 788/7.XI.2011

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 septembrie 2010, pronunțată în
Dosarul nr. 3.052/204/2010, Judecătoria Câmpina — Secția
civilă a sesizat Curtea Constituțională cu excepția de
neconstituționalitate a dispozițiilor art. 16 din Ordonanța
Guvernului nr. 2/2001 privind regimul juridic al
contravențiilor.
Excepția a fost ridicată de petentul Marin Daniel Lăzărică
într-o cauză civilă având ca obiect soluționarea unei plângeri
contravenționale, în contradictoriu cu intimatul Inspectoratul
Județean de Poliție Prahova.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 16, 21 și 24. În acest sens,
arată, în esență, că dispozițiile art. 16 alin. (1) din Ordonanța
Guvernului nr. 2/2001 ar respecta toate prevederile
constituționale invocate dacă în cuprinsul procesului-verbal
s-ar putea trece și o relatare a situației de fapt apreciată de
petent, deoarece astfel ăs-ar proba o faptă pozitivă, nu una
negativă”.
Judecătoria Câmpina — Secția civilă consideră că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate, așa cum rezultă
din încheierea de sesizare, îl constituie dispozițiile art. 16 din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, aprobată cu modificări și
completări prin Legea nr. 180/2002, publicată în Monitorul Oficial
al României, Partea I, nr. 268 din 22 aprilie 2002, cu modificările
și completările ulterioare.

Din examinarea motivării excepției de neconstituționalitate,
rezultă că în realitate autorul critică dispozițiile alin. (1) al art. 16
din Ordonanța Guvernului nr. 2/2001, astfel că instanța
constituțională se va pronunța doar asupra acestor dispoziții,
care au următorul cuprins: ăProcesul-verbal de constatare a
contravenției va cuprinde în mod obligatoriu: data și locul unde
este încheiat; numele, prenumele, calitatea și instituția din care
face parte agentul constatator; datele personale din actul de
identitate, inclusiv codul numeric personal, ocupația și locul de
muncă ale contravenientului; descrierea faptei contravenționale
cu indicarea datei, orei și locului în care a fost săvârșită, precum
și arătarea tuturor împrejurărilor ce pot servi la aprecierea
gravității faptei și la evaluarea eventualelor pagube pricinuite;
indicarea actului normativ prin care se stabilește și se
sancționează contravenția; indicarea societății de asigurări, în
situația în care fapta a avut ca urmare producerea unui accident
de circulație; posibilitatea achitării în termen de 48 de ore a
jumătate din minimul amenzii prevăzute de actul normativ, dacă
acesta prevede o asemenea posibilitate; termenul de exercitare
a căii de atac și organul la care se depune plângerea.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 privind egalitatea în drepturi, art. 21
privind accesul liber la justiție și art. 24 alin. (1) privind dreptul la
apărare.
Examinând excepția de neconstituționalitate, Curtea reține
că prin Decizia nr. 197 din 13 mai 2003, publicată în Monitorul
Oficial al României, Partea I, nr. 545 din 29 iulie 2003, a stabilit
că legislația contravențională din România intră sub prevederile
art. 6 al Convenției pentru apărarea drepturilor omului și a
libertăților fundamentale.
Astfel, Curtea a constatat, potrivit jurisprudenței sale
aplicabile în materie, concretizate în numeroase decizii, dintre
care, de exemplu, Decizia nr. 1.096 din 8 septembrie 2009,
publicată în Monitorul Oficial al României, Partea I, nr. 695 din
15 octombrie 2009, că procesul-verbal de constatare și
sancționare a contravenției se bucură de prezumția de legalitate,
însă, atunci când este formulată o plângere împotriva acestuia,
este contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Instanțele de judecată
trebuie să manifeste un rol activ pentru aflarea adevărului din
moment ce contravenția intră sub incidența art. 6 din Convenția
pentru apărarea drepturilor omului și a libertăților fundamentale.
Prin urmare, nu se poate susține răsturnarea sarcinii probei.
Curtea constată însă că în speță autorul excepției solicită
modificarea textului de lege criticat, ceea ce excedează
competenței Curții Constituționale, fiind atributul exclusiv al
legiuitorului.

MONITORUL OFICIAL AL ROMÂNIEI, PARTEA I, Nr. 788/7.XI.2011

9

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1) din Ordonanța Guvernului
nr. 2/2001 privind regimul juridic al contravențiilor, excepție ridicată de Marin Daniel Lăzărică în Dosarul nr. 3.052/204/2010 al
Judecătoriei Câmpina — Secția civilă.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.325
din 11 octombrie 2011

referitoare la excepția de neconstituționalitate a dispozițiilor art. 28 alin. 1, 2 și 3
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 28 alin. 1, 2 și 3 din Codul de procedură civilă,
excepție ridicată de Emil Balaure în Dosarul nr. 1.888/245/2010
al Tribunalului Iași — Secția civilă și care formează obiectul
Dosarului Curții Constituționale nr. 4.466D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2010, pronunțată în Dosarul
nr. 1.888/245/2010, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 28 alin. 1, 2 și 3 din Codul de procedură
civilă.
Excepția a fost ridicată de recurentul Emil Balaure într-o
cauză civilă având ca obiect o contestație la executare.

În motivarea excepției de neconstituționalitate autorul
acesteia susține că dispozițiile de lege criticate încalcă dreptul
la un proces echitabil.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 28 alin. 1, 2 și 3 din Codul de procedură civilă,
dispoziții care au următorul cuprins:
ăNu se pot recuza judecătorii, rude sau afini ai acelora care
stau în judecată ca tutor, curator, consiliu judiciar sau director al
unei instituții publice sau societăți comerciale, când aceștia nu
au interes personal în judecarea pricinii.
Nu se pot recuza toți judecătorii unei instanțe sau ai unei
secții a acesteia.
Pentru aceleași motive de recuzare nu se poate formula o
nouă cerere împotriva aceluiași judecător.”;

10

MONITORUL OFICIAL AL ROMÂNIEI, PARTEA I, Nr. 788/7.XI.2011

În opinia autorului excepției de neconstituționalitate, aceste
texte de lege contravin prevederilor constituționale ale art. 21
alin. (3) privind dreptul la un proces echitabil.
Examinând excepția de neconstituționalitate, Curtea reține
că textele de lege criticate instituie anumite condiții în care se
poate face recuzarea judecătorilor unei instanțe ori a unei secții
a acesteia ori în care se poate formula o nouă cerere de
recuzare împotriva aceluiași judecător. Prin urmare, aceste
dispoziții legale reprezintă norme de procedură prin intermediul
cărora legiuitorul instituie cadrul legal pentru exercitarea
dreptului procedural de recuzare, în deplin acord cu art. 126
alin. (2) din Constituție, potrivit căruia competența instanțelor
judecătorești și procedura de judecată sunt prevăzute numai
prin lege.
Pe de altă parte, dispozițiile de lege criticate realizează o
veritabilă protecție a justițiabilului împotriva încercărilor

nejustificate de tergiversare a soluționării cauzei, restrângând
posibilitățile părților de a solicita suspendarea judecării cauzei
doar la acele situații care se justifică rațional.
De altfel, Curtea Constituțională s-a mai pronunțat asupra
constituționalității acelorași dispoziții legale, criticate în raport cu
aceleași prevederi constituționale, cu argumente similare,
formulate de același autor, însă în alte cauze aflate pe rolul
instanțelor judecătorești. În acest sens sunt, de exemplu,
Decizia nr. 741 din 12 mai 2009, publicată în Monitorul Oficial al
României, Partea I, nr. 379 din 4 iunie 2009, și Decizia nr. 1.115
din 10 septembrie 2009, publicată în Monitorul Oficial al
României, Partea I, nr. 661 din 5 octombrie 2009, prin care
Curtea a respins excepția de neconstituționalitate a dispozițiilor
art. 28 alin. 1, 2 și 3 din Codul de procedură civilă.
Întrucât nu au intervenit elemente noi, cele statuate anterior
de Curte își păstrează valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 28 alin. 1, 2 și 3 din Codul de procedură civilă,
excepție ridicată de Emil Balaure în Dosarul nr. 1.888/245/2010 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.357
din 13 octombrie 2011

referitoare la excepția de neconstituționalitate a dispozițiilor art. 96 din Ordonanța de urgență
a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 96 din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Florea Pârvu în Dosarul nr. 4.716/4/2010 al
Judecătoriei Sectorului 4 București — Secția civilă.
La apelul nominal lipsesc părțile, față de care procedura de
citare este legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că nu au fost relevate elemente de
noutate față de cele examinate de Curtea Constituțională în
jurisprudența sa în materie.
C U R T E A,

având în vedere actele și lucrările dosarului, reține următoarele:
Prin Sentința civilă nr. 278 din 11 ianuarie 2011, pronunțată
în Dosarul nr. 4.716/4/2010, Judecătoria Sectorului 4
București — Secția civilă a sesizat Curtea Constituțională
cu excepția de neconstituționalitate a dispozițiilor art. 96
din Ordonanța de urgență a Guvernului nr. 195/2002 privind
circulația pe drumurile publice, excepție ridicată de Florea
Pârvu în dosarul menționat.
În motivarea excepției de neconstituționalitate se susține,
în esență, că prin instituirea unui regim sancționator
contravențional, cu consecința posibilității aplicării, în mod
cumulativ, a 3 sancțiuni, constând în puncte de amendă,

MONITORUL OFICIAL AL ROMÂNIEI, PARTEA I, Nr. 788/7.XI.2011
suspendarea exercitării dreptului de a conduce pe timp limitat
și puncte de penalizare, se încalcă principiul constituțional
potrivit căruia pentru o singură faptă, fie ea penală,
contravențională sau delictual civilă, se aplică o singură
pedeapsă — sancțiune.
Judecătoria Sectorului 4 București — Secția civilă
apreciază că excepția de neconstituționalitate este
neîntemeiată, arătând că aplicarea pentru aceeași contravenție
atât a unei sancțiuni principale, cât și a uneia complementare
nu contravine Constituției, scopul acestor sancțiuni fiind diferit.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, cuprinse în art. 96 privind
sancțiunile contravenționale complementare, potrivit cărora:
ă(1) Sancțiunile contravenționale complementare au ca scop
înlăturarea unei stări de pericol și preîntâmpinarea săvârșirii
altor fapte interzise de lege și se aplică prin același procesverbal prin care se aplică și sancțiunea principală a amenzii sau
avertismentului.
(2) Sancțiunile contravenționale complementare sunt
următoarele:
a) aplicarea punctelor de penalizare;
b) suspendarea exercitării dreptului de a conduce, pe timp
limitat;
c) confiscarea bunurilor destinate săvârșirii contravențiilor
prevăzute în prezenta ordonanță de urgență ori folosite în acest
scop;
d) imobilizarea vehiculului;
Pentru motivele mai sus arătate, în temeiul art. 146 lit.
art. 11 alin. (1) lit. A.d) și al art. 29 din Legea nr. 47/1992,

11

e) radierea din oficiu a înmatriculării sau înregistrării
vehiculului, în cazurile prevăzute la art. 17 alin. (4);
f) abrogat.
(3) Pentru încălcarea unor norme la regimul circulației, pe
lângă sancțiunea principală sau, după caz, una dintre sancțiunile
contravenționale complementare prevăzute la alin. (2) lit. c), d)
și f), în cazurile prevăzute la art. 108 alin. (1) se aplică și un
număr de 2, 3, 4 sau 6 puncte de penalizare.
(4) În cazul cumulului de 15 puncte de penalizare
suspendarea exercitării dreptului de a conduce se dispune de
către șeful poliției rutiere din județul sau municipiul București
care îl are în evidență pe titularul permisului de conducere.
(5) Confiscarea se dispune de către poliția rutieră prin
procesul-verbal de constatare a contravenției, odată cu
aplicarea sancțiunii amenzii.
(6) Sunt supuse confiscării:
a) mijloacele speciale de avertizare luminoase și sonore
deținute, montate și folosite pe alte autovehicule decât cele
prevăzute la art. 32 alin. (2) și (3);
b) dispozitivele care perturbă funcționarea mijloacelor
tehnice de supraveghere a traficului;
c) plăcuțele cu numărul de înmatriculare sau de înregistrare
care nu corespund standardelor în vigoare și care sunt montate
pe vehicule;
d) [...]
(7) Imobilizarea unui vehicul constă în scoaterea acestuia în
afara părții carosabile, pe acostament sau cât mai aproape de
marginea drumului, și punerea lui în imposibilitate de mișcare
prin folosirea unor dispozitive tehnice sau a altor mijloace de
blocare.
(8) Imobilizarea unui vehicul se dispune de către polițistul
rutier, ca urmare a săvârșirii de către conducătorul acestuia a
uneia dintre faptele prevăzute la art. 117 alin. (1).”
Nu se precizează de către autorul excepției textul sau textele
constituționale pretins a fi încălcate prin dispozițiile legale
criticate.
Examinând excepția de neconstituționalitate, Curtea
constată că aceasta nu este motivată, autorul acesteia nefăcând
referire la niciun text ori principiu constituțional încălcat, contrar
dispozițiilor art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în forma scrisă și motivate”.
În consecință, potrivit jurisprudenței Curții Constituționale,
într-o atare situație, excepția de neconstituționalitate urmează
să fie respinsă ca inadmisibilă, nefiind îndeplinită o cerință
imperativă în ceea ce privește sesizarea Curții.
d) și al art. 147 alin. (4) din Constituție, precum și al art. 1—3, al

CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 96 din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Florea Pârvu în Dosarul nr. 4.716/4/2010 al Judecătoriei
Sectorului 4 București — Secția civilă.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

12

MONITORUL OFICIAL AL ROMÂNIEI, PARTEA I, Nr. 788/7.XI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea Planului de acțiune pentru asigurarea securității transfuzionale față de riscul de
transmitere posttransfuzională a infecției cu virusul West Nile la om
Văzând Referatul de aprobare al Direcției sănătate publică și control în sănătate publică nr. R.L. 2.114/2011,
având în vedere prevederile art. 6 lit. f) pct. 1 din Legea nr. 95/2006 privind reforma în domeniul sănătății, cu modificările
și completările ulterioare, și ale anexei nr. 4 lit. d) la Legea nr. 282/2005 privind organizarea activității de transfuzie sanguină,
donarea de sânge și componente sanguine de origine umană, precum și asigurarea calității și securității sanitare, în vederea
utilizării lor terapeutice, cu modificările și completările ulterioare,
în temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Se aprobă Planul de acțiune pentru asigurarea
securității transfuzionale față de riscul de transmitere
posttransfuzională a infecției cu virusul West Nile la om,
prevăzut în anexa care face parte integrantă din prezentul ordin.
Art. 2. — Ministerul Sănătății, prin Direcția sănătate publică
și control în sănătate publică, direcțiile de sănătate publică
județene și a municipiului București, Institutul Național de
Sănătate Publică București, Institutul Național de Hematologie

Transfuzională ăProf. Dr. C.T. Nicolau” București, centrele de
transfuzie sanguină județene și al municipiului București,
unitățile de transfuzie sanguină din cadrul unităților sanitare
publice și private vor duce la îndeplinire dispozițiile prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul sănătății,
Ritli Ladislau
București, 24 octombrie 2011.
Nr. 1.483.
ANEXĂ

PLAN DE ACȚIUNE

pentru asigurarea securității transfuzionale față de riscul de transmitere posttransfuzională a infecției
cu virusul West Nile la om
I. Introducere
Informații generale despre infecția cu virusul West Nile
Virusul West Nile este un virus anvelopat, ARN, cu
dimensiuni de 50 nm, care aparține familiei Flaviviridae. În ciclul
natural de transmitere a bolii sunt implicate păsările (rezervorul
natural al virusului) și țânțarii (vectorii) care transmit infecția prin
înțepătură la om și la animale (considerate gazde accidentale).
Deși în majoritatea cazurilor transmiterea se realizează prin
înțepătura de țânțar, într-un număr foarte mic de cazuri virusul
West Nile (VWN) se poate transmite de la om la om prin sângele
transfuzat, transplant de organe, alăptare și chiar în timpul
sarcinii de la mamă la făt.
La om, în majoritatea cazurilor, infecția este asimptomatică.
În 15—20% din cazuri apar manifestări clinice cum ar fi: febră,
mialgii, dureri de cap, anorexie, greață, vărsături, rash cutanat
maculopapular.
Mai puțin de 1% din pacienți prezintă manifestări neurologice
de meningoencefalită, prin afectarea sistemului nervos central.
Boala neuroinvazivă este caracterizată prin febră ridicată, dureri
de cap, redoarea cefei, dezorientare, comă, tremor, convulsii,
slăbiciune musculară, pierderea vederii, pierderea sensibilității și
paralizie, are o evoluție severă, iar sechelele neurologice se pot
manifesta pe termen lung. Mortalitatea la această categorie de
pacienți este de 10%. Factorii de risc pentru dezvoltarea
manifestărilor neurologice sunt: vârsta peste 50 de ani și
pacienții imunodeprimați.

Simptomele clinice apar după un interval de 2—14 zile din
momentul infecției. Viremia apare la 1—3 zile după infecție și
se menține 1—11 zile. Astfel majoritatea indivizilor prezintă
viremie înainte de apariția simptomelor clinice. Seroconversia
(IgM anti-WNV) apare după 7—8 zile de la infecție.
Controlul bolii poate fi realizat prin următoarele măsuri:
a) măsuri de control al vectorilor;
b) educația populației în ceea ce privește autoprotecția și
cooperarea la programele prevenționale.
Pe lângă aceste măsuri cu caracter general, este necesară
stabilirea unor măsuri specifice în domeniul transfuziei sanguine
cu scopul de a menține calitatea și securitatea transfuzională, în
cazul apariției de cazuri de boală neuroinvazivă la om pe
teritoriul țării, în populația de potențiali donatori de sânge,
precum și de a asigura necesarul de componente sanguine.
II. Obiectiv
Prezentul plan de acțiune are drept obiectiv prezentarea
măsurilor care trebuie luate de către Ministerul Sănătății (MS),
Institutul Național de Hematologie Transfuzională ăProf. Dr. C.T.
Nicolau” București (INHT), centrele de transfuzie sanguină
(CTS), unitățile de transfuzie sanguină din unitățile sanitare
(UTS), în vederea prevenirii transmiterii VWN prin transfuzie.
III. Context
III.1. Situația în Uniunea Europeană
Situația epidemiologică creată de creșterea numărului de
cazuri de infecție cu VWN în Uniunea Europeană în perioada
2008—2010 a condus la necesitatea elaborării unui ghid cu

MONITORUL OFICIAL AL ROMÂNIEI, PARTEA I, Nr. 788/7.XI.2011

13

recomandări privind măsurile aplicabile pentru asigurarea
securității transfuzionale în zonele afectate, în funcție de riscul
estimat. Acest ghid este în curs de dezbatere la nivelul statelor
membre. România este membru al grupului de lucru care a
elaborat versiunea în dezbatere.
Statele membre cu zone afectate în anul 2010 au fost:
România, Franța, Italia, Ungaria, Grecia.
III.2. Situația în România
După epidemia cu VWN din anul 1996, MS a implementat în
teritoriul considerat la risc (județele riverane Dunării), în perioada
de activitate a vectorului (mai—octombrie), sistemul de
supraveghere și control al infecției cu VWN. Au fost confirmate
anual cazuri de infecție la om.
Măsuri specifice sistemului de transfuzie au fost luate
începând cu anul 2008. Aplicarea măsurilor din planurile de
acțiune anuale au permis asigurarea securității transfuzionale,
fără afectarea capacității de administrare a tratamentului
transfuzional în județele cu zone afectate.
Centrul Național de Supraveghere și Control al Bolilor
Transmisibile (CNSCBT) elaborează anual metodologia de
supraveghere și control al infecției cu virusul VWN. Perioada de
supraveghere este cuprinsă între începutul lunii mai — sfârșitul
lunii octombrie.

Măsuri specifice domeniului transfuziei sanguine au fost
stabilite de Ministerul Sănătății — Direcția sănătate publică și
control în sănătate publică (MS-DSPCSP), în colaborare cu
INHT, pe baza riscului estimat de transmitere a infecției cu VWN
prin transfuzie, calculat de CNSCBT pentru anul 2010, conform
anexei nr. 2, care face parte integrantă din prezentul plan de
acțiune.
A fost stabilit grupul de acțiune pentru elaborarea și
implementarea planului de măsuri:
— dr. Amalia Canton, director adjunct MS-DSPCSP;
— dr. Andrei Rosin, director INHT, Comisia MS de
hematologie și transfuzie;
— dr. Florin Popovici, INSP — Centrul Regional de Sănătate
Publică București;
— dr. Anca Sîrbu, INSP — CNSCBT;
— dr. Alina Dobrota, CTS Constanța, Comisia MS de
hematologie și transfuzie;
— dr. Corina Posea, Spitalul Clinic de Urgență Universitar
București, UTS;
— dr. Simona Pârvu, inspector MS-DSPCSP.
Circuitul de transmitere rapidă a informației*):

Directorul CTS teritorial este persoana de contact pentru
transmiterea informațiilor de la nivelul ierarhic superior la
unitățile de transfuzie sanguină, este responsabil cu aplicarea
planului de acțiune, corespunzător nivelului de risc al zonei
teritoriale, în instituția pe care o reprezintă și cu informarea
direcției de sănătate publică județene (DSPJ), după caz.
Coordonatorul unității de transfuzie din unitatea sanitară este
responsabil cu recepția/transmiterea informațiilor relevante
despre infecția cu VWN și pentru luarea măsurilor necesare
asigurării utilizării raționale și optime a disponibilului de
componente sanguine, acolo unde situația epidemiologică
impune aplicarea măsurilor specifice.
Conform definițiilor prezentate în anexa nr. 1, care face parte
integrantă din prezentul plan de acțiune, în România se
identifică în prezent două tipuri de zone:
1. zone de risc, la nivelul localităților în care au fost
diagnosticate cazuri de infecție neuroinvazivă în ultimii 5 ani și

unde studiile de seroprevalență la om, cai sau păsări arată
circulația virusului;
2. zone libere/neafectate, în restul țării.
Apariția primului caz de infecție umană neuroinvazivă într-o
zonă neafectată sau de risc o va transforma în zonă afectată. În
zona afectată se vor implementa măsuri speciale pentru
donatori.
III.3. Context legislativ
Pentru a preveni transmiterea unor boli prin intermediul
sângelui și al componentelor sanguine și pentru a asigura un
nivel echivalent de calitate și siguranță, Directiva 2002/98/CE a
Parlamentului European și a Consiliului din 27 ianuarie 2003
privind stabilirea standardelor de calitate și securitate pentru
recoltarea, controlul, prelucrarea, stocarea și distribuirea
sângelui uman și a componentelor sanguine și de modificare a
Directivei 2001/83/CE impune adoptarea unor cerințe tehnice
specifice. Acestea sunt enunțate în anexa III la Directiva
2004/33/CE a Comisiei din 22 martie 2004 de punere în aplicare

*) Schema circuitului este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 788/7.XI.2011

a Directivei 2002/98/CE a Parlamentului European și a
Consiliului în ceea ce privește anumite cerințe tehnice pentru
sânge și componente sanguine, la pct. 2.2.1 ăInfecții” fiind
prevăzută o perioadă de excludere de la donare de ă28 de zile
de la părăsirea zonei care prezintă cazuri de transmitere a VWN
la oameni” de către potențialii donatori. În anexa III, la pct. 2.3
ăExcludere în situații epidemiologice deosebite” se precizează
că ăîn situații epidemiologice deosebite (de exemplu, focare de
boli)”, autoritatea competentă națională în domeniul sângelui și
componentelor sanguine are obligația de a stabili criterii de
excludere în funcție de situația epidemiologică. Astfel de
excluderi ar trebui notificate de către autoritatea competentă
Comisiei Europene în vederea desfășurării unor acțiuni
comunitare.
Aceste prevederi au fost transpuse în legislația națională prin
Ordinul ministrului sănătății publice nr. 1.193/2007 pentru
aprobarea normelor privind informațiile care trebuie oferite
donatorilor de sânge și de componente sanguine de origine
umană, precum și informațiile care trebuie comunicate de către
donatori la fiecare donare și admisibilitatea donatorilor de sânge
și de componente sanguine umane, cu modificările și
completările ulterioare.
IV. Plan de măsuri
a. Măsurile generale pentru populație
Măsurile generale sunt aduse la cunoștința populației de
către direcțiile de sănătate publică (DSP) teritoriale prin
mijloacele mass-media avute la dispoziție, fiind comunicate și
CTS teritoriale.
Măsurile generale pentru populație se referă la:
a) evitarea expunerii la țânțari prin purtarea de îmbrăcăminte
cu mâneci lungi și pantaloni lungi;
b) utilizarea substanțelor chimice repelente de țânțari;
c) asigurarea condițiilor care să împiedice pătrunderea
țânțarilor în casă;
d) desecarea băltirilor de apă din jurul gospodăriilor,
îndepărtarea recipientelor cu apă stătută.
DSP teritoriale vor pune la dispoziția CTS teritoriale
materialele informativ-educative pregătite pentru informarea
populației generale, în vederea asigurării diseminării unei
informări corecte.
CTS teritoriale au obligația de a afișa la loc vizibil, accesibil
populației de potențiali donatori și personalului, informațiile
educative furnizate de către DSP teritoriale.
b. Măsuri specifice pentru prevenirea transmiterii VWN
care se aplică în sistemul de transfuzie
Măsurile specifice pentru prevenirea transmiterii VWN care
se aplică în sistemul de transfuzie sunt stabilite de către
MS-DSPCSP și INHT după cum urmează:
b1. Zone libere/neafectate:
b1.1. informarea centrelor de transfuzie sanguină asupra
metodologiei de supraveghere a infecției cu VWN pentru
sezonul mai—octombrie, elaborată de CNSCBT, și asupra
prezentului plan de acțiune;
b1.2. întărirea rigurozității selecției potențialilor donatori prin
introducerea în chestionar și în interviu a următoarei întrebări
suplimentare: ăÎn ultimele 28 de zile ați călătorit în următoarele
localități ..../țări ....?”, cu scopul de a identifica persoanele care
au tranzitat zone afectate din țară sau din străinătate.
Aceste zone sunt comunicate INHT de către MS-DSPCSP,
pe baza informărilor primite prin rețeaua de alertă rapidă
europeană și de la INSP-CNSCBT. INHT va informa mai departe
CTS teritoriale;
b1.3. excluderea temporară de la donare, pentru o perioadă
de 28 de zile, a potențialilor donatori care au călătorit în zonele
afectate din țară și din afara țării;

b1.4. întărirea măsurilor de promovare a donării, creșterea
colectei și monitorizării stocurilor de sânge și componente
sanguine, pentru evitarea apariției de deficit de componente
sanguine, în perioada de aplicare a planului de acțiune.
b2. Zone de risc:
b2.1. informarea CTS teritoriale asupra metodologiei de
supraveghere a infecției cu VWN pentru sezonul mai—
octombrie, elaborată de CNSCBT, și asupra prezentului plan de
acțiune;
b2.2. întărirea rigurozității selecției potențialilor donatori prin
introducerea în chestionar și în interviu a următoarei întrebări
suplimentare: ăÎn ultimele 28 de zile ați călătorit în următoarele
localități ..../țări ....?”, cu scopul de a identifica persoanele care
au tranzitat zone afectate din țară sau din străinătate.
Aceste zone sunt comunicate INHT de către INSP-CNSCBT,
prin intermediul MS-DSPCSP, pe baza informărilor primite prin
rețeaua de alertă rapidă (EWRS). INHT va informa mai departe
CTS teritoriale;
b2.3. excluderea temporară de la donare, pentru o perioadă
de 28 de zile, a potențialilor donatori care au călătorit în zone
afectate din țară și din afara țării;
b2.4. întărirea măsurilor de promovare a donării, creșterea
colectei și monitorizării stocurilor de sânge și componente
sanguine, pentru evitarea apariției de deficit de componente
sanguine, în perioada de aplicare a planului de acțiune.
b3. Zone afectate:
b3.1. informarea CTS teritoriale asupra metodologiei de
supraveghere a infecției cu VWN pentru sezonul mai—
octombrie, elaborată de CNSCBT, și asupra prezentului plan de
acțiune;
Factorul care conduce la adoptarea următoarelor măsuri
specifice este reprezentat de apariția primului caz de boală
neuroinvazivă într-o anumită regiune administrativ-teritorială,
arondată unui centru de transfuzie;
b3.2. listele actualizate cu zonele afectate din țară și
străinătate sunt puse la dispoziția INHT de către INSP-CNSCBT
prin intermediul MS- DSPCSP;
b3.3. întărirea rigurozității selecției potențialilor donatori prin
introducerea în chestionar și în interviu a următoarei întrebări
suplimentare: ăÎn ultimele 28 de zile ați călătorit în următoarele
localități ..../țări ....?”, cu scopul de a identifica persoanele care
au tranzitat zone afectate din țară sau din străinătate.
INHT va transmite CTS teritoriale situația cazurilor umane
confirmate de infecție cu VWN și localitățile în care acestea au
fost identificate.
CTS teritoriale vor ține permanent legătura cu DSP în
vederea cunoașterii localizării cazurilor. CTS va informa DSP
asupra măsurilor luate;
b3.4. medicul responsabil cu activitatea de selecție a
donatorilor va efectua un examen clinic minuțios și va exclude
temporar de la donare potențialii donatori care prezintă semne
clinice de infecție virală, semne ale mușcăturilor de țânțari sau
alte simptome de boală;
b3.5. excluderea temporară de la donare, pe toată durata
sezonului de transmitere a VWN, a tuturor potențialilor donatori
de sânge rezidenți în localitățile afectate din teritoriul arondat
centrului de transfuzie sanguină, în cazul în care pentru aceste
zone nu s-a luat decizia introducerii testării genomului viral în
testarea obligatorie a donatorilor;
b3.6. suspendarea acțiunilor de colectă mobilă și în locații
fixe din localitățile afectate, în teritoriul arondat centrului de
transfuzie sanguină, pe toată durata sezonului de transmitere a
VWN, în cazul în care pentru aceste zone nu s-a luat decizia
introducerii testării genomului viral în testarea obligatorie a
donatorilor;

MONITORUL OFICIAL AL ROMÂNIEI, PARTEA I, Nr. 788/7.XI.2011
b3.7. întărirea măsurilor de transmitere a informațiilor
postdonare: donatorii eligibili vor fi solicitați să informeze de
urgență centrul de transfuzie sanguină dacă, într-un interval de
15 zile de la donare, au constatat apariția unui episod febril cu
sau fără rash cutanat.
Aceste informații vor fi înregistrate în fișa donatorului și în
registrul centralizator, iar componentele sanguine rezultate din
donarea respectivă vor fi retrase și incinerate, dacă nu au fost
încă distribuite spitalelor.
Donatorul va fi orientat către spitalul de boli infecțioase în
vederea recoltării de sânge pentru testarea anticorpilor IgM
antivirus WN.CTS va informa DSPJ despre aceasta.
Dacă se confirmă infecția cu VWN, CTS împreună cu DSPJ
efectuează ancheta în vederea aplicării măsurilor necesare în
cadrul sistemului de hemovigilență, pentru investigarea
pacienților transfuzați cu componentele sanguine obținute din
donarea provenită de la donatorul cu infecție confirmată;
b3.8. întărirea măsurilor de utilizare rațională a disponibilului
de componente sanguine, în condițiile reducerii numărului de
potențiali donatori eligibili la nivelul județului.
CTS din județe cu zone afectate vor trimite adrese oficiale
spitalelor către care distribuie componente sanguine pentru a le
comunica faptul că:
a) se recomandă limitarea consumului de sânge și
componente sanguine și amânarea intervențiilor care nu
reprezintă o urgență, pe toată perioada sezonului de transmitere
a infecției cu VWN;
b) trebuie să notifice CTS, prin rețeaua de hemovigilență,
orice caz care ulterior transfuziei dezvoltă simptome clinice
compatibile infecției cu VWN.
În cazul în care zona afectată este o aglomerare urbană,
care asigură o pondere considerabilă a numărului de potențiali
donatori pentru teritoriul respectiv, astfel încât suspendarea
colectei ar afecta grav capacitatea de asigurare a tratamentului

15

transfuzional pentru spitalele din județ, MS împreună cu INHT
decid, în urma analizei de risc făcute de INSP-CNSCBT,
măsurile specifice de aplicat. Măsurile stabilite se comunică în
scris directorului CTS implicat de către INHT, în maximum 24 de
ore de la apariția primului caz confirmat de infecție
neuroinvazivă cu VWN. Măsurile potențiale sunt:
1. suspendarea colectei în întreaga aglomerare urbană și
asigurarea suportului transfuzional prin distribuirea de
componente sanguine de către CTS din județe fără zone
afectate către CTS din zona afectată;
În acest caz, INHT va stabili, în colaborare cu directorul CTS
din zona afectată, instituțiile furnizoare, ritmul de aprovizionare,
modalitatea de transport, asigurând și fondurile necesare;
2. introducerea testării NAT pentru VWN și continuarea
colectei fără restricții;
3. introducerea tehnicilor de inactivare virală pentru
concentratele trombocitare, în cazul în care acestea sunt
disponibile la nivel național;
b3.9. redistribuirea unităților de sânge și componente
sanguine de la CTS județene cu o rezervă adecvată către CTS
din județele cu zone afectate.
La solicitarea acestor CTS, INHT va dispune asigurarea de
componente sanguine pentru zonele afectate de către CTS
nominalizate și va stabili modalitatea de aprovizionare, alocând
fondurile necesare.
CTS din județele în care nu au fost identificate zone afectate
vor lua toate măsurile necesare pentru creșterea colectei, în
vederea compensării parțiale a deficitului de componente
sanguine din județele cu zone afectate.
MS-DSPCSP și INHT vor analiza permanent impactul
măsurilor luate asupra stocurilor de componente sanguine și vor
lua măsurile care se impun în cazul în care acestea vor fi
afectate.
ANEXA Nr. 1
la planul de acțiune

DEFINIȚII

Zona liberă/neafectată este zona/aria geografică în care nu
au fost niciodată confirmate cazuri umane de infecție cu virusul
West Nile (VWN) și în care nu există dovezi ale circulației
virusului. Este aria în care s-au făcut cercetări la oameni
(serologie sau testări la donatori), la țânțari (prezența sau lipsa
speciilor cunoscute pentru transmiterea VWN, iar în cazul
prezenței speciilor vectoare, cercetări privind prezența VWN la

țânțari), la păsări și cai pentru a demonstra absența circulației
virusului în zonă.
Zona de risc este zona/aria geografică în care s-a
demonstrat prezența infecției la țânțari, păsări, cai sau oameni.
Zona afectată este aria în care în sezonul actual de
supraveghere a neuroinfecției cu VWN la om a/au fost
confirmat/confirmate unul sau mai multe cazuri.
ANEXA Nr. 2
la planul de acțiune

E S T I M A R E A C A N T I TAT I V Ă

a riscului mediu de contaminare a unei unități de sânge cu virusul West Nile, la sfârșitul epidemiei din România,
în anul 2010
În contextul epidemiei cu virusul West Nile (VWN), există
riscul transmiterii acestuia prin transfuzie dacă sângele este
recoltat de la un donator aflat în faza de viremie asimptomatică.
Scopul calculării riscului mediu de contaminare (RMC) a unei
unități de sânge recoltate de la un donator viremic, dar
asimptomatic, este acela de a orienta autoritatea competentă și
centrele de transfuzie sanguină în adoptarea celor mai adecvate
măsuri de prevenire a transmiterii VWN prin transfuzie, bazate
pe criteriul cost-eficiență. Prin această metodă nu poate fi
calculat riscul transmiterii VWN la primitorul de sânge, deoarece
formula nu ține cont de viabilitatea virusului în unitatea de

sânge/component sanguin în timpul stocării sau preparării
acestora și nici de imunitatea primitorului.
În tabelul de mai jos sunt prezentate orientativ valorile RMC
în județele afectate, calculat la sfârșitul epidemiei din anul 2010.
Calculul a fost făcut de către Institutul Național de Sănătate
Publică — Centrul Național de Supraveghere și Control al Bolilor
Transmisibile București prin aplicarea modelului matematic
propus de Biggerstaff și Peterson. Exprimarea rezultatului s-a
făcut la un număr de 100.000 de unități de sânge recoltate.

16

MONITORUL OFICIAL AL ROMÂNIEI, PARTEA I, Nr. 788/7.XI.2011

Județul

Nr. total de cazuri după
județul de expunere

Populația

RMC exprimat la
100.000 de unități de
sânge recoltate

Constanța
Ialomița
Alba
Călărași
Sibiu
Mureș
București
Cluj
Dolj
Mehedinți
Bistrița
Harghita
Vrancea
Teleorman
Iași
Vaslui
Dâmbovița
Brașov
Galați
Buzău

12
4
5
4
3
3
9
3
3
1
1
1
1
1
2
1
1
1
1
0

723.796
286.980
372.265
311.898
425.322
580.222
1942.254
691.048
702.124
291.051
317.247
324.890
389.769
397.990
825.773
449.524
529.781
598.313
608.904
480.222

13.0
10.9
10.5
10.1
5.5
4.1
3.6
3.4
3.3
2.7
2.5
2.4
2.0
2.0
1.9
1.7
1.5
1.3
1.3
0.0

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 788/7.XI.2011 conține 16 pagini.

Prețul: 3,20 lei

&JUYDGY|527492]
ISSN 1453—4495

