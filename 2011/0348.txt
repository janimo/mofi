Anul 179 (XXIII) — Nr. 348

PARTEA I

Joi, 19 mai 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 139 din 8 februarie 2011 referitoare la excepția de
neconstituționalitate a dispozițiilor art. 73 din Legea
nr. 64/1991 privind brevetele de invenție....................

2–3

Decizia nr. 140 din 8 februarie 2011 referitoare la excepția de
neconstituționalitate a dispozițiilor art. 318 din Codul
de procedură civilă ....................................................

3–5

Decizia nr. 141 din 8 februarie 2011 referitoare la excepția de
neconstituționalitate a dispozițiilor art. 110 alin. 1 și 3
din Codul de procedură civilă, art. 2, 7, 10, 11, 13, 14
și 23 din Ordonanța de urgență a Guvernului
nr. 40/1999 privind protecția chiriașilor și stabilirea
chiriei pentru spațiile cu destinația de locuințe și ale
art. 23 din Legea locuinței nr. 114/1996 ....................

5–8

Decizia nr. 331 din 10 martie 2011 referitoare la excepția de
neconstituționalitate a dispozițiilor art. 95 alin. (1),
art. 96, art. 97, art. 100 alin. (3), art. 109 și ale art. 111
alin. (1) lit. c) din Ordonanța de urgență a Guvernului
nr. 195/2002 privind circulația pe drumurile publice,
precum și a dispozițiilor art. 25 alin. (1) și art. 31 din
Ordonanța Guvernului nr. 2/2001 privind regimul juridic
al contravențiilor ........................................................

8–11

Decizia nr. 332 din 10 martie 2011 referitoare la excepția de
neconstituționalitate a prevederilor art. 1 și art. 5
alin. (2) din Legea nr. 484/2002 privind înființarea
Universității ăTibiscus” din Timișoara şi ale art. 1163
alin. (2) din Legea învățământului nr. 84/1995 ..........

11–13

Decizia nr. 397 din 24 martie 2011 referitoare la excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 alin. (1), (2) și
(5) din Ordonanța Guvernului nr. 5/2001 privind
procedura somației de plată ......................................

13–15

2

MONITORUL OFICIAL AL ROMÂNIEI, PARTEA I, Nr. 348/19.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 139
din 8 februarie 2011

referitoare la excepția de neconstituționalitate a dispozițiilor art. 73 din Legea nr. 64/1991
privind brevetele de invenție
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 73 din Legea nr. 64/1991 privind brevetele de
invenție, republicată, excepție ridicată de Societatea Comercială
ăAlro” — S.A. din Slatina în Dosarul nr. 4.040/109/2008 al
Tribunalului Argeș — Secția civilă.
La apelul nominal se prezintă pentru autorul excepției
domnul avocat Valeriu Stoica, cu împuternicire avocațială
depusă la dosar, și partea Ioan Bodic. Cauza fiind în stare de
judecată, președintele acordă cuvântul reprezentantului
autorului excepției de neconstituționalitate, care solicită
admiterea acesteia. Astfel, în opinia sa, dispozițiile legale
criticate sunt neconstituționale, întrucât instituie o discriminare
între autorul unei invenții și autorul unei realizări tehnice. În
practică, acesta din urmă se bucură de o protecție mai extinsă,
prin faptul că în ceea ce privește drepturile patrimoniale ce i se
cuvin nu se instituie o limitare în timp. Se ajunge astfel la o
restrângere a dreptului de proprietate prin prevederi legale care
sunt imprevizibile.
Partea Ioan Bodic susține că prevederile legale criticate sunt
constituționale și solicită respingerea excepției de
neconstituționalitate.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 12 ianuarie 2010, pronunțată în Dosarul
nr. 4.040/109/2008, Tribunalul Argeș — Secția civilă a sesizat
Curtea Constituțională cu soluționarea excepției de
neconstituționalitate a prevederilor art. 73 din Legea
nr. 64/1991 privind brevetele de invenție, republicată.
Excepția a fost invocată de Societatea Comercială ăAlro” —
S.A. din Slatina într-un dosar având ca obiect soluționarea unei
cereri în materia brevetelor de invenție.
În motivarea excepției de neconstituționalitate autorul
acesteia susține, în esență, că dispozițiile art. 73 din Legea
nr. 64/1991 sunt neconstituționale, întrucât creează un privilegiu
permanent, o servitute continuă în favoarea autorului unei
realizări tehnice, care, prin modul în care este reglementată,
contravine principiilor constituționale ale egalității în drepturi și
restrângerii exercițiului unor drepturi și libertăți.

Tribunalul Argeș — Secția civilă consideră că excepția de
neconstituționalitate este neîntemeiată. Astfel, dispozițiile legale
criticate ocrotesc în egală măsură pe inventator și pe autorul
unei realizări tehnice, dând acestuia din urmă posibilitatea să-și
valorifice drepturile nepatrimoniale născute din recunoașterea
calității pretinse și să își apere drepturile patrimoniale în
condițiile în care se constată o conduită culpabilă a unității.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 73 din Legea nr. 64/1991 privind brevetele
de invenție, republicată în Monitorul Oficial al României,
Partea I, nr. 541 din 8 august 2007, care au următorul conținut:
ă(1) Drepturile bănești ale autorului unei realizări tehnice, care
este nouă la nivelul unei unități și utilă acesteia, se stabilesc prin
contract încheiat între autor și unitate.
(2) Unitatea care aplică această realizare tehnică are
obligația să ateste calitatea de autor.
(3) Încălcarea prevederilor alin. (1) și (2) atrage obligația
unității de a plăti despăgubiri autorului potrivit dreptului comun.
Despăgubirile se determină în funcție de rezultatele economice
obținute de unitate.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în fața legii și a autorităților publice
și art. 53 referitoare la restrângerea exercițiului unor drepturi și
al unor libertăți.
Examinând excepția de neconstituționalitate, Curtea
constată că textul legal criticat, pretins a fi în contradicție cu
prevederile constituționale evocate de autorul excepției,
stabilește că — în vederea determinării drepturilor bănești ale
autorului unei realizări tehnice (care este nouă și utilă
beneficiarului care acceptă să o aplice) — trebuie să se încheie
un contract între autor și unitatea beneficiară. În lipsa unui
asemenea contract, unitatea care aplică realizarea tehnică va
putea fi obligată la plata unor despăgubiri în favoarea autorului
realizării tehnice, despăgubiri a căror valoare va fi stabilită —

MONITORUL OFICIAL AL ROMÂNIEI, PARTEA I, Nr. 348/19.V.2011
de către instanța de judecată — în funcție de rezultatele
economice obținute de unitate.
Or, un contract încheiat în conformitate cu dispozițiile art. 73
din Legea nr. 64/1991 reunește voințele ambelor părți (în
condițiile în care legea nu le impune niciun fel de clauze
speciale, restrictive etc.) și, prin urmare, nu poate fi vorba nici
despre încălcarea prevederilor art. 16 și nici ale art. 53 din
Constituție, întrucât acordul de voință al părților înlătură
posibilitatea oricărei inegalități și – în același timp – exclude
orice restrângere a drepturilor acestora.
Dispozițiile legale criticate sunt de natură a ocroti și prezerva,
în egală măsură, drepturile părților contractante, care, semnând
actul juridic, trebuie să accepte toate clauzele acestuia, precum

3

și consecințele care decurg din executarea lui cu bună-credință.
Pentru cazul în care unitatea ar proceda la utilizarea realizării
tehnice fără a conveni cu autorul acesteia asupra drepturilor
bănești cuvenite, textul criticat stabilește, în mod firesc, condițiile
în care titularul realizării tehnice poate să obțină valorificarea
drepturilor sale de autor.
Celelalte afirmații ale autorului excepției privesc chestiuni
legate de interpretarea și aplicarea legii, ceea ce este exclusiv
de competența instanței de judecată și nu a Curții
Constituționale care, potrivit art. 2 alin. (2) și (3) din Legea
nr. 47/1992, realizează un control de constituționalitate al
dispozițiilor legale atacate.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 73 din Legea nr. 64/1991 privind brevetele
de invenție, excepție ridicată de Societatea Comercială ăAlro” — S.A. din Slatina în Dosarul nr. 4.040/109/2008 al Tribunalului
Argeș — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 140
din 8 februarie 2011

referitoare la excepția de neconstituționalitate a dispozițiilor art. 318
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 318 din Codul de procedură civilă, excepție
ridicată de Simona Maria Aslan în Dosarul nr. 1.405/1/2009 al
Înaltei Curți de Casație și Justiție — Secția civilă și de
proprietate intelectuală.

La apelul nominal se prezintă pentru autorul excepției
doamna avocat Laura Cosma, iar pentru părțile Mihaela
Doicescu, Raul Alexandru Lucian Doicescu, George Lucian
Toader și Gheorghe Toader, domnul avocat Cosmin Cojocaru,
ambii avocați având împuternicire avocațială depusă la dosar.
Lipsesc celelalte părți, față de care procedura de citare a fost
legal îndeplinită. Cauza fiind în stare de judecată, președintele
acordă cuvântul reprezentantului autorului excepției de
neconstituționalitate, care solicită admiterea acesteia. Acesta
arată că prevederile legale criticate limitează situațiile în care se
poate folosi calea de atac a contestației în anulare, fapt de
natură să restrângă liberul acces la justiție.
Reprezentantul celorlalte părți, domnul avocat Cosmin
Cojocaru, susține că prevederile legale criticate sunt
constituționale și că autorul excepției de neconstituționalitate
invocă o pretinsă omisiune legislativă.

4

MONITORUL OFICIAL AL ROMÂNIEI, PARTEA I, Nr. 348/19.V.2011

Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 18 martie 2010, pronunțată în Dosarul
nr. 1.405/1/2009, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională pentru soluționarea excepției de
neconstituționalitate a prevederilor art. 318 din Codul de
procedură civilă.
Excepția a fost invocată de Simona Maria Aslan într-un dosar
având ca obiect soluționarea unei contestații în anulare.
În motivarea excepției de neconstituționalitate autorul
acesteia susține că dispozițiile art. 318 din Codul de procedură
civilă sunt neconstituționale, întrucât nu permit ca o decizie
pronunțată într-o cale extraordinară de atac, alta decât recursul,
să fie atacată cu contestație în anulare. În opinia autorului,
dispozițiile legale criticate limitează liberul acces la justiție și
creează o situație discriminatorie între beneficiarii unei hotărâri
pronunțate în celelalte căi extraordinare de atac, încălcându-se
astfel prevederile art. 21 și cele ale art. 16 alin. (1) din
Constituție.
Înalta Curte de Casație și Justiție — Secția civilă și de
proprietate intelectuală consideră că excepția de
neconstituționalitate este neîntemeiată, întrucât dreptul de acces
la o instanță de judecată, garantat de Constituție și Convenția
pentru apărarea drepturilor omului și a libertăților fundamentale
privește doar acele proceduri în care instanțele sunt chemate
să tranșeze asupra drepturilor și obligațiilor ce rezultă din
raporturile juridice deduse judecății. Cu referire la încălcarea
principiului constituțional al egalității cetățenilor, instanța
opinează că acesta se aplică tuturor cetățenilor aflați în situații
comparabile și, din moment ce suprimarea căii de atac vizează
toate hotărârile pronunțate de Înalta Curte de Casație și Justiție
în căile extraordinare de atac (contestație în anulare și
revizuire), sunt respectate atât principiul egalității în drepturi, cât
și cel al nediscriminării.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 318 din Codul de procedură civilă, care au
următorul cuprins: ăHotărârile instanțelor de recurs mai pot fi

atacate cu contestație când dezlegarea dată este rezultatul unei
greșeli materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în fața legii și a autorităților publice
și art. 21 privind accesul liber la justiție.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 1.551 din 17 noiembrie 2009, publicată
în Monitorul Oficial al României, Partea I, nr. 51 din 22 ianuarie
2010, s-a reținut că dispozițiile art. 318 din Codul de procedură
civilă reglementează contestația în anulare specială, care este
o cale de atac extraordinară, ce se poate exercita în cazurile
limitativ prevăzute de lege numai împotriva hotărârilor
pronunțate de instanțele de recurs. Așa cum rezultă în mod
univoc din textul de lege criticat, calea procedurală a contestației
în anulare specială poate fi utilizată de părțile care au participat
la soluționarea recursului și este limitată la cazurile în care
dezlegarea dată este rezultatul unei greșeli materiale sau al
omisiunii instanței de a cerceta vreunul dintre motivele de
modificare sau de casare invocate de recurent. În ceea ce
privește obiectul contestației în anulare specială, acesta este
format dintr-o singură categorie de hotărâri, respectiv doar din
hotărârile pronunțate de instanțele de recurs.
Prin aceeași decizie, Curtea a mai constatat că pretinsa
încălcare a art. 16 din Constituție privind egalitatea în drepturi a
cetățenilor nu poate fi reținută, deoarece reglementarea este
aplicabilă în cazul tuturor persoanelor aflate în situația prevăzută
de ipoteza normei, fără nicio distincție, și anume părților care au
participat la soluționarea recursului a cărui dezlegare este
rezultatul unei greșeli materiale sau al omisiunii instanței de a
cerceta vreunul dintre motivele de modificare sau de casare.
Textul de lege criticat nu încalcă nici prevederile art. 21 din
Constituție, întrucât, potrivit jurisprudenței constante a instanței
constituționale, dacă legiuitorul este suveran în a reglementa
diferit în situații diferite accesul la o cale ordinară de atac, fără
ca prin aceasta să fie afectat liberul acces la justiție, a fortiori o
atare concluzie se impune atunci când în discuție este accesul
la o cale extraordinară de atac, care, prin definiție, are caracter
de excepție și deci poate fi valorificată numai în cazurile expres
și limitativ prevăzute de lege, în caz contrar existând riscul
producerii unor perturbări majore ale stabilității și securității
raporturilor juridice.
De altfel, art. 126 alin. (2) din Constituție, potrivit căruia
competența instanțelor judecătorești și procedura de judecată
sunt prevăzute numai prin lege, precum și art. 129, care prevede
că împotriva hotărârilor judecătorești părțile interesate și
Ministerul Public pot exercita căile de atac, în condițiile legii,
atribuie exclusiv legiuitorului prerogativa stabilirii competenței și
procedurii de judecată, inclusiv a condițiilor de exercitare a căilor
de atac.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin decizia menționată, cât și considerentele
acesteia sunt valabile și în prezenta cauză.

MONITORUL OFICIAL AL ROMÂNIEI, PARTEA I, Nr. 348/19.V.2011

5

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 318 din Codul de procedură civilă, excepție
ridicată de Simona Maria Aslan în Dosarul nr. 1.405/1/2009 al Înaltei Curți de Casație și Justiție — Secția civilă și de proprietate
intelectuală.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 141
din 8 februarie 2011

referitoare la excepția de neconstituționalitate a dispozițiilor art. 110 alin. 1 și 3
din Codul de procedură civilă, art. 2, 7, 10, 11, 13, 14 și 23 din Ordonanța de urgență
a Guvernului nr. 40/1999 privind protecția chiriașilor și stabilirea chiriei pentru spațiile
cu destinația de locuințe și ale art. 23 din Legea locuinței nr. 114/1996
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 110 alin. 1 și 3 din Codul de procedură civilă,
art. 2, 7, 10, 11, 13, 14 și 23 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe și ale art. 23 din
Legea locuinței nr. 114/1996, excepție ridicată de Mariana
Șchiopu în Dosarul nr. 9.895/105/2006 al Curții de Apel Ploiești —
Secția civilă și pentru cauze cu minori și de familie.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
referă asupra faptului că partea Anca Desiana Gheorghiu a
depus o cerere scrisă prin care solicită judecarea în lipsă.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 5 septembrie 2008, pronunțată în Dosarul
nr. 9.895/105/2006, Curtea de Apel Ploiești — Secția civilă și

pentru cauze cu minori și de familie a sesizat Curtea
Constituțională
cu
soluționarea
excepției
de
neconstituționalitate a prevederilor art. 110 alin. 1 și 3 din
Codul de procedură civilă, art. 2, 7, 10, 11, 13, 14 și 23 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe și ale art. 23 din Legea locuinței
nr. 114/1996.
Excepția a fost invocată de Mariana Șchiopu într-un dosar
având ca obiect obligația de a face.
În motivarea excepției de neconstituționalitate autorul
excepției susține, în esență, că dispozițiile legale criticate
instituie măsuri discriminatorii împotriva chiriașilor, deși cetățenii
sunt egali în fața legii, iar statul are obligația de a lua măsuri
concrete de protecție socială. Autorul arată că exercițiul dreptului
de locațiune recunoscut de lege trebuie să beneficieze de un
tratament egal cu exercițiul dreptului de proprietate, de
asemenea protejat de lege. Dreptul de locațiune are un conținut
complex, care implică, între altele, stabilirea domiciliului și
dreptul la respectarea vieții private. În opinia autorului,
dispozițiile legale criticate contravin art. 25 din Convenția pentru
apărarea drepturilor omului și a libertăților fundamentale prin
aceea că dreptul la un trai corespunzător cuprinde, printre altele,
dreptul la o locuință corespunzătoare.
Curtea de Apel Ploiești — Secția civilă și pentru cauze
cu minori și de familie consideră că excepția de
neconstituționalitate este neîntemeiată, întrucât, pe de o parte,
textul vizat din Codul de procedură civilă nu presupune că, prin
introducerea acțiunii înainte de termen, debitorul ar fi decăzut
din beneficiul termenului, hotărârea obținută înainte de termen
putând fi pusă în executare numai la scadență, iar, pe de altă
parte, prin Ordonanța de urgență a Guvernului nr. 40/1999 s-au
stabilit termene și condiții exprese pentru protecția chiriașilor,

6

MONITORUL OFICIAL AL ROMÂNIEI, PARTEA I, Nr. 348/19.V.2011

precum prelungirea și încheierea anumitor contracte de
închiriere, astfel că din redactarea articolelor legale menționate
nu rezultă măsuri discriminatorii împotriva chiriașilor.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 110 alin. 1 și 3 din Codul de procedură civilă,
art. 2, 7, 10, 11, 13, 14 și 23 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe, publicată în
Monitorul Oficial al României, Partea I, nr. 148 din 8 aprilie 1999,
aprobată cu modificări și completări prin Legea nr. 241/2001, cu
modificările ulterioare, și ale art. 23 din Legea locuinței
nr. 114/1996, republicată în Monitorul Oficial al României,
Partea I, nr. 393 din 31 decembrie 1997, texte de lege care au
următorul cuprins:
— Art. 110 alin. 1 și 3 din Codul de procedură civilă: ăCererea
pentru predarea unui nemișcător, la împlinirea termenului de
locațiune, poate fi făcută înainte de împlinirea acestui termen.
[...]
Președintele mai poate încuviința, în general, înainte de
împlinirea termenului, cereri pentru executarea la termen a unor
obligațiuni, ori de câte ori va socoti că cererile sunt îndreptățite
pentru a preîntâmpina reclamantului o pagubă însemnată pe
care acesta ar încerca-o dacă ar aștepta împlinirea termenului.”;
— Art. 2 din Ordonanța de urgență a Guvernului nr. 40/1999:
ăContractele de închiriere prelungite sau reînnoite în temeiul
Legii nr. 17/1994, pentru suprafețele cu destinația de locuințe,
proprietatea persoanelor fizice sau juridice de drept privat, se
prelungesc, la cererea chiriașilor, pentru o perioadă de 5 ani de
la data intrării în vigoare a prezentei ordonanțe de urgență.”;
— Art. 7 din Ordonanța de urgență a Guvernului nr. 40/1999:
ăPrelungirea contractelor de închiriere, realizată în baza
prevederilor art. 1, rămâne valabilă și în cazul redobândirii
imobilelor respective de către foștii proprietari sau de
moștenitorii acestora după intrarea în vigoare a prezentei
ordonanțe de urgență.”;
— Art. 10 din Ordonanța de urgență a Guvernului
nr. 40/1999: ă(1) În vederea încheierii noului contract de
închiriere, în termen de 30 de zile de la data intrării în vigoare a
prezentei ordonanțe de urgență sau de la deschiderea rolului
fiscal, după caz, proprietarul îi va notifica chiriașului sau fostului
chiriaș, prin executorul judecătoresc, data și locul întâlnirii.
Notificarea va fi comunicată prin scrisoare recomandată cu
confirmare de primire.
(2) Chiriașul sau fostul chiriaș este obligat că comunice în
scris proprietarului, cu confirmare de primire, cererea de a
încheia un nou contract de închiriere, în termen de cel mult
30 de zile de la primirea notificării.
(3) În cazul în care chiriașul sau fostul chiriaș comunică
proprietarului că nu cere să încheie un nou contract de

închiriere, acesta este obligat să îi predea proprietarului locuința
pe bază de proces-verbal, în termen de cel mult 60 de zile de la
data notificării prevăzute la alin. (1). Nepredarea locuinței
înăuntrul acestui termen îl îndreptățește pe proprietar să ceară
în justiție evacuarea necondiționată a locatarilor, cu plata
daunelor-interese, pe calea ordonanței președințiale.”;
— Art. 11 din Ordonanța de urgență a Guvernului nr. 40/1999:
ă(1) Nerespectarea de către proprietar a dispozițiilor art. 10
alin. (1) atrage prelungirea de drept a contractului de închiriere
anterior până la încheierea unui nou contract de închiriere.
Neplata chiriei până la încheierea noului contract de închiriere
nu poate fi invocată de proprietar ca motiv de evacuare a
chiriașului sau a fostului chiriaș.
(2) Lipsa unui răspuns scris sau refuzul nejustificat al
chiriașului sau al fostului chiriaș de a încheia un nou contract de
închiriere în termen de 60 de zile de la primirea notificării îl
îndreptățește pe proprietar să ceară în justiție evacuarea
necondiționată a locatarilor, cu plata daunelor-interese, pe calea
ordonanței președințiale.”;
— Art. 13 din Ordonanța de urgență a Guvernului nr. 40/1999:
ăPrelungirea contractelor de închiriere nu se aplică:
a) în cazul contractelor de închiriere încheiate de chiriași cu
proprietari persoane fizice, altele decât cele prevăzute la art. 2—7;
b) în cazul contractelor de închiriere pentru spațiile cu
destinația de locuințe proprietate particulară, prevăzute la
art. 1—7, ai căror titulari de contract sau membri de familie
menționați în contract sunt proprietari ai unei locuințe
corespunzătoare ori au înstrăinat o locuință corespunzătoare,
după data de 1 ianuarie 1990, în aceeași localitate. Fac excepție
contractele de închiriere ai căror titulari sau membri de familie
menționați în contract au redobândit, ca foști proprietari sau
moștenitori ai acestora, locuințe care sunt efectiv ocupate de
chiriași persoane fizice, de una dintre persoanele juridice
prevăzute la art. 1 sau de o instituție publică;
c) chiriașului care refuză să preia în folosință o altă locuință
pusă la dispoziție, în condițiile prezentei ordonanțe de urgență,
de fostul proprietar sau de moștenitorii acestuia ori de autoritățile
publice locale;
d) în cazul litigiilor determinate de refuzul chiriașilor cărora li
s-a notificat să încheie un nou contract de închiriere cu
proprietarul, potrivit Legii nr. 17/1994, Legii nr. 112/1995 sau
Legii nr. 114/1996, republicată, cu modificările și completările
ulterioare;
e) în cazul litigiilor dintre proprietar și chiriaș având ca obiect
schimbul de locuințe;
f) în cazul chiriașilor care au subînchiriat locuința fără
consimțământul scris al proprietarului;
g) în cazul chiriașilor care au schimbat total sau parțial
destinația ori structura interioară a locuinței fără consimțământul
scris al proprietarului și fără aprobările legale;
h) chiriașului care a pricinuit însemnate stricăciuni locuinței,
clădirii în care este situată aceasta, instalațiilor sau bunurilor
aferente acestora ori care a înstrăinat fără drept părți din
acestea;
i) chiriașului care are un comportament ce face imposibilă
conviețuirea sau împiedică folosirea normală a locuinței;
j) chiriașilor rezidenți în străinătate care, fără a fi detașați, nu
au mai folosit locuința mai mult de un an fără întrerupere.”;
— Art. 14 din Ordonanța de urgență a Guvernului nr. 40/1999:
ă(1) La expirarea termenului de închiriere stabilit conform
prezentei ordonanțe de urgență chiriașul are dreptul la
reînnoirea contractului, pentru aceeași perioadă, dacă părțile nu
modifică prin acord expres durata închirierii.
(2) Proprietarul poate refuza reînnoirea contractului de
închiriere numai pentru următoarele motive:

MONITORUL OFICIAL AL ROMÂNIEI, PARTEA I, Nr. 348/19.V.2011
a) locuința este necesară pentru a satisface nevoile sale de
locuit, ale soțului, părinților ori copiilor oricăruia dintre aceștia,
numai dacă sunt cetățeni români cu domiciliul în România;
b) locuința urmează să fie vândută în condițiile prezentei
ordonanțe de urgență;
c) chiriașul nu a achitat chiria cel puțin 3 luni consecutive în
executarea contractului de închiriere;
d) în cazurile prevăzute la art. 13 lit. f)—i).
(3) Proprietarul este obligat să îi notifice chiriașului refuzul
de a reînnoi contractul de închiriere cu cel puțin un an înainte de
expirarea acestuia, pentru situațiile prevăzute la alin. (2) lit. a)
și b). În cazurile prevăzute la alin. (2) lit. d) notificarea se face cu
cel puțin 60 de zile înainte de expirarea contractului.
(4) Sunt permise mai multe reînnoiri succesive.
(5) Chiriașul este obligat să părăsească locuința în termen de
60 de zile de la expirarea termenului contractual, dacă
locațiunea nu s-a reînnoit. Chiriașul este obligat să plătească
întreaga chirie, precum și toate cheltuielile pentru servicii și
întreținere aferente perioadei în care a ocupat efectiv locuința.”;
— Art. 23 din Ordonanța de urgență a Guvernului
nr. 40/1999: ă(1) Proprietarii au dreptul să ceară și să obțină
mutarea chiriașilor din spațiile cu destinația de locuință pe calea
unui schimb obligatoriu.
(2) Pentru aceasta proprietarul este obligat să pună la
dispoziție chiriașului, cu contract de închiriere, un alt spațiu cu
destinația de locuință în aceeași localitate sau într-o altă
localitate cu acordul chiriașului, cu asigurarea exigențelor
minimale prevăzute în anexa nr. 1 la Legea nr. 114/1996,
republicată, cu modificările și completările ulterioare.
(3) Dacă locuința oferită în schimb este proprietatea altei
persoane, contractul de închiriere se încheie de către aceasta
pentru un termen care nu poate fi mai mic decât cel prevăzut în
contractul inițial.”;
— Art. 23 din Legea nr. 114/1996: ăÎn cazul în care părțile nu
convin asupra reînnoirii contractului de închiriere, chiriașul este
obligat să părăsească locuința la expirarea termenului
contractual.”
În opinia autorului excepției de neconstituționalitate,
prevederile legale criticate contravin dispozițiilor cuprinse în
art. 4 privind unitatea poporului și egalitatea între cetățeni, art. 11
alin. (1) privind dreptul internațional și dreptul intern, art. 16 alin. (1)
privind egalitatea în fața legii și a autorităților publice, art. 20
referitoare la tratatele internaționale privind drepturile omului,
art. 24 alin. (1) privind dreptul la apărare, art. 27 alin. (1) privind
inviolabilitatea domiciliului, art. 44 alin. (1) și (7) privind dreptul
de proprietate și art. 57 privind exercitarea drepturilor și a
libertăților din Constituție, precum și art. 25 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, în ceea ce privește dispozițiile art. 110 alin. 1 și 3 din
Codul de procedură civilă, prin Decizia nr. 528 din 13 mai 2008,
publicată în Monitorul Oficial al României, Partea I, nr. 518 din
9 iulie 2008, Curtea a reținut că posibilitatea proprietarului de
a-și manifesta voința, înainte de împlinirea termenului, privind
încetarea raporturilor de locațiune la termenul pentru care a fost
încheiat contractul nu îl prejudiciază pe locatar, având în vedere
că acesta are în continuare folosința imobilului până la expirarea
termenului, dacă locațiunea este încheiată în condițiile legii.
Curtea a mai reținut că legiuitorul a prevăzut însă
posibilitatea proprietarului de a cere încetarea raporturilor de
locațiune, dacă existența acestora ar duce la producerea unor
pagube pentru proprietar înainte de expirarea termenului
contractului.
De asemenea, prin Decizia nr. 88 din 4 mai 2000, publicată
în Monitorul Oficial al României, Partea I, nr. 389 din 21 august

7

2000, Decizia nr. 97 din 18 mai 2000, publicată în Monitorul
Oficial al României, Partea I, nr. 512 din 19 octombrie 2000,
Decizia nr. 224 din 7 decembrie 1999, publicată în Monitorul
Oficial al României, Partea I, nr. 76 din 21 februarie 2000,
Decizia nr. 139 din 8 mai 2001, publicată în Monitorul Oficial al
României, Partea I, nr. 330 din 20 iunie 2001, Decizia nr. 22 din
20 ianuarie 2005, publicată în Monitorul Oficial al României,
Partea I, nr. 152 din 21 februarie 2005, și Decizia nr. 157 din
22 aprilie 2003, publicată în Monitorul Oficial al României,
Partea I, nr. 411 din 12 iunie 2003, Curtea s-a pronunțat asupra
Ordonanței de urgență a Guvernului nr. 40/1999, în ansamblul
său, precum și asupra unora dintre articolele ei, printre care și
textele criticate în cauza de față.
În aceste decizii, Curtea a decis că măsurile de protecție a
chiriașilor, instituite prin Ordonanța de urgență a Guvernului
nr. 40/1999, își au temeiul constituțional în art. 47 alin. (1) și în
cele ale art. 135 alin. (2) lit. f) din Constituție, finalitatea acestei
ordonanțe de urgență fiind aceea de a reglementa raporturile
dintre chiriași și proprietari, de a oferi soluții juridice situațiilor
litigioase ivite în procesul aplicării Legii nr. 112/1995, prin
utilizarea unor mijloace juridice, asigurându-se totodată
posibilitatea pentru proprietar de valorificare a atributelor
dreptului său de proprietate și, în același timp, protecția
chiriașilor împotriva unor eventuale abuzuri.
Cu privire la conținutul noțiunii ănivel de trai decent”, Curtea
a reținut că acesta nu este definit de Constituție, dar el trebuie
examinat în raport cu situațiile avute în vedere de legiuitor,
precum și în funcție de reglementările internaționale privind
drepturile omului, obligatorii în temeiul art. 11 și 20 din
Constituție. În acest sens, potrivit art. 25 din Declarația
Universală a Drepturilor Omului, dreptul la un nivel de trai
corespunzător cuprinde printre altele și dreptul la locuință. În
același sens, art. 11 din Pactul internațional cu privire la
drepturile economice, sociale și culturale, prevăzând obligația
statelor de a recunoaște dreptul oricărei persoane la un nivel de
trai suficient pentru ea însăși și familia sa, se referă, în mod
expres, și la locuință. Astfel că legiuitorul, dând curs acestor
dispoziții, este îndreptățit, stabilind conținutul și limitele dreptului
de proprietate, să țină seama nu numai de interesele
proprietarilor, ci și de cele ale chiriașilor, cărora trebuie să le
asigure dreptul la o locuință, realizând un echilibru între cele
două comandamente constituționale.
Referitor la dispozițiile art. 23 din Legea locuinței nr. 114/1996,
prin Decizia nr. 136 din 5 februarie 2009, publicată în Monitorul
Oficial al României, Partea I, nr. 295 din 6 mai 2009, Curtea a
statuat că, ăpotrivit prevederilor art. 23, în cazul în care părțile nu
convin asupra reînnoirii contractului de închiriere, chiriașul este
obligat să părăsească locuința la expirarea termenului
contractual. Așadar, dacă pentru contractele în cauză nu a
operat prorogarea legală, la expirarea termenului prevăzut în
contract încetează dreptul de folosință al chiriașului, instanța
urmând să dispună evacuarea lui.
Reînnoirea contractului de închiriere ar fi putut interveni
numai prin convenția părților, înțelegerea lor în acest sens
putând fi expresă sau tacită, aceasta din urmă rezultând din
folosința locuinței de către chiriaș, dacă locatorul nu s-a opus
continuării raporturilor de locațiune prin anunțarea concediului
înainte de expirarea termenului contractual sau dacă
relocațiunea tacită nu a fost exclusă printr-o clauză expresă din
contractul inițial.
Prin urmare, prevederile de lege criticate, reglementând un
caz de încetare a contractului de locațiune prin voința părților, nu
pot fi contrare dispozițiilor constituționale”.
Curtea Constituțională mai reține că în jurisprudența sa, de
exemplu în Decizia nr. 42 din 4 februarie 2003, publicată în
Monitorul Oficial al României, Partea I, nr. 226 din 3 aprilie 2003

8

MONITORUL OFICIAL AL ROMÂNIEI, PARTEA I, Nr. 348/19.V.2011

și în Decizia nr. 136 din 5 februarie 2009, publicată în Monitorul
Oficial al României, Partea I, nr. 295 din 6 mai 2009, a statuat că
reglementarea contractului de închiriere nu privește regimul
proprietății.

Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin deciziile menționate, cât și considerentele
acestora sunt valabile și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 110 alin. 1 și 3 din Codul de procedură
civilă, art. 2, 7, 10, 11, 13, 14 și 23 din Ordonanța de urgență a Guvernului nr. 40/1999 privind protecția chiriașilor și stabilirea chiriei
pentru spațiile cu destinația de locuințe și ale art. 23 din Legea locuinței nr. 114/1996, excepție ridicată de Mariana Șchiopu în
Dosarul nr. 9.895/105/2006 al Curții de Apel Ploiești — Secția civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 331
din 10 martie 2011

referitoare la excepția de neconstituționalitate a dispozițiilor art. 95 alin. (1), art. 96,
art. 97, art. 100 alin. (3), art. 109 și ale art. 111 alin. (1) lit. c) din Ordonanța de urgență
a Guvernului nr. 195/2002 privind circulația pe drumurile publice, precum și a dispozițiilor art. 25
alin. (1) și art. 31 din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 95 alin. (1), art. 96, art. 97, art. 100 alin. (3),
art. 109 și ale art. 111 alin. (1) lit. c) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Vasile Preda în Dosarul nr. 798/290/2008 al
Tribunalului Caraș-Severin — Secția contencios administrativ și
fiscal, precum și a dispozițiilor art. 25 alin. (1) și art. 31 alin. (1)
și (2) din Ordonanța Guvernului nr. 2/2001 privind regimul juridic
al contravențiilor, excepție ridicată de Societatea Comercială
ăAsirom Viena Insurance Group” — S.A. în același dosar al
aceleiași instanțe.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2010, pronunțată în Dosarul
nr. 798/290/2008, Tribunalul Caraș-Severin — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 95 alin. (1), art. 96, art. 97, art. 100 alin. (3),
art. 109 și ale art. 111 alin. (1) lit. c) din Ordonanța de
urgență a Guvernului nr. 195/2002 privind circulația pe
drumurile publice, excepție ridicată de Vasile Preda, precum
și cu excepția de neconstituționalitate a dispozițiilor art. 25
alin. (1) și art. 31 alin. (1) și (2) din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială ăAsirom Viena Insurance
Group” — S.A. în același dosar al aceleiași instanțe.

MONITORUL OFICIAL AL ROMÂNIEI, PARTEA I, Nr. 348/19.V.2011
În motivarea excepției de neconstituționalitate a
dispozițiilor Ordonanței de urgență a Guvernului nr. 195/2002
se susține că, în cauză, agentul constatator a încălcat prezumția
de nevinovăție, toate sancțiunile contravenționale, principale și
complementare, fiind lăsate pe seama interpretării subiective a
acestuia. Or, acest agent, subordonat unui minister al
administrației și internelor, nu prezintă garanții de independență
și imparțialitate pentru a ăfolosi” o asemenea putere. Autorul mai
susține că instituirea unui regim sancționator contravențional,
cu consecința aplicării, în mod cumulativ, de sancțiuni constând
în puncte de amendă, suspendarea permisului de conducere,
puncte de penalizare și măsuri administrative, determină o
restrângere excesivă a unor drepturi, în contradicție cu
prevederile din Constituție cuprinse în art. 15 — Universalitatea
și în art. 53 alin. (1) privind restrângerea exercițiului unor drepturi
sau al unor libertăți. În opinia autorului excepției, reținerea
permisului și suspendarea dreptului de a conduce autovehicule
creează restricții de natura unei sancțiuni penale, în afara unui
dosar penal și în lipsa unei sancțiuni aplicate de instanța de
judecată. O asemenea interdicție trebuie să fie supusă
controlului instanțelor în ceea ce privește necesitatea. Ea nu
este adecvată în cauză și nu se justifică în raport cu natura
faptelor pentru care s-a angajat răspunderea contravențională.
Doar o condamnare penală ar fi putut fi considerată ca o măsură
necesară într-o societate democratică și, chiar și atunci, doar
dacă sancțiunea penală și interdicțiile aplicate nu ar fi fost
evident disproporționate.
În motivarea excepției de neconstituționalitate a dispozițiilor
din Ordonanța Guvernului nr. 2/2001, autorul susține că acestea
limitează posibilitatea asigurătorului de a formula plângere
contravențională împotriva procesului-verbal de constatare a
contravenției, încălcând astfel prevederile art. 16, 21 și 53 din
Constituție privind egalitatea în drepturi, accesul liber la justiție
și restrângerea exercițiului unor drepturi sau al unor libertăți.
Tribunalul Caraș-Severin — Secția contencios
administrativ și fiscal apreciază că excepția de
neconstituționalitate a dispozițiilor Ordonanței de urgență a
Guvernului nr. 195/2002 este neîntemeiată. Cât privește
excepția de neconstituționalitate a dispozițiilor art. 25 alin. (1) și
art. 31 din Ordonanța Guvernului nr. 2/2001, apreciază că este
întemeiată, deoarece acestea nu îi conferă societății de
asigurare calitate procesuală activă, întrucât împotriva
procesului-verbal de constatare a contravenției pot formula
plângere doar contravenientul, persoana vătămată — numai în
ceea ce privește despăgubirea — și persoana căreia îi aparțin
bunurile confiscate — numai în ceea ce privește măsura
confiscării. În condițiile în care societatea de asigurare nu are
calitatea de a contesta direct procesul-verbal de contravenție,
care îi este opozabil și în virtutea căruia este obligată la plata de
despăgubiri, și, totodată, nu poate formula căi de atac împotriva
hotărârii pronunțate de către instanță, îi este îngrădit accesul la
justiție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

9

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 95 alin. (1), art. 96, art. 97, art. 100 alin. (3),
art. 109 și ale art. 111 alin. (1) lit. c) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, precum
și dispozițiile art. 25 alin. (1) și art. 31 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare.
Dispozițiile criticate din Ordonanța de urgență a Guvernului
nr. 195/2002 au următorul cuprins:
— art. 95 alin. (1): ăÎncălcarea dispozițiilor prezentei
ordonanțe de urgență, altele decât cele care întrunesc
elementele constitutive ale unei infracțiuni, constituie
contravenție și se sancționează cu avertisment ori cu amendă
ca sancțiune principală și, după caz, cu una dintre sancțiunile
contravenționale complementare prevăzute la art. 96 alin. (2).”;
— Art. 96 și 97 reglementează sancțiunile contravenționale
complementare, respectiv măsurile tehnico-administrative;
— Art. 100 alin. (3): ăConstituie contravenție și se
sancționează cu amenda prevăzută în clasa a II-a de sancțiuni
și cu aplicarea sancțiunii contravenționale complementare a
suspendării exercitării dreptului de a conduce pentru o perioadă
de 30 de zile săvârșirea de către conducătorul de autovehicul
sau tramvai a următoarelor fapte:
a) depășirea coloanelor de vehicule oprite la culoarea roșie
a semaforului sau la trecerile la nivel cu calea ferată;
b) neacordarea priorității de trecere pietonilor angajați în
traversarea regulamentară a drumului public prin locurile special
amenajate și semnalizate, aflați pe sensul de deplasare a
autovehiculului sau tramvaiului;
c) neacordarea priorității de trecere vehiculelor care au acest
drept;
d) nerespectarea semnificației culorii roșii a semaforului;
e) nerespectarea regulilor privind depășirea;
f) nerespectarea semnalelor, indicațiilor și dispozițiilor
polițistului rutier aflat în exercitarea atribuțiilor de serviciu;
g) neprezentarea la unitatea de poliție competentă pe raza
căreia s-a produs un accident de circulație din care au rezultat
numai pagube materiale, cu excepția cazurilor prevăzute la
art. 79 alin. (2).”;
— Art. 109: ă(1) Constatarea contravențiilor și aplicarea
sancțiunilor se fac direct de către polițistul rutier, iar în punctele
de trecere a frontierei de stat a României, de către polițiștii de
frontieră.
(2) Constatarea contravențiilor se poate face și cu ajutorul
unor mijloace tehnice certificate sau mijloace tehnice omologate

10

MONITORUL OFICIAL AL ROMÂNIEI, PARTEA I, Nr. 348/19.V.2011

și verificate metrologic, consemnându-se aceasta în procesulverbal de constatare a contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.
(4) Forma și conținutul procesului-verbal de constatare a
contravenției se stabilesc prin regulament.
(5) Contravenientul, cu excepția persoanei juridice, poate
achita, în termen de cel mult două zile lucrătoare de la data
primirii procesului-verbal de constatare a contravenției, jumătate
din minimul amenzii prevăzute de lege.
(6) Pentru amenzile contravenționale în cuantum de până la
20 puncte-amendă, contravenientul poate achita pe loc
agentului constatator jumătate din minimul amenzii prevăzute
de lege.
(7) În cazul prevăzut la alin. (6), agentul constatator
eliberează
contravenientului
chitanța
reprezentând
contravaloarea amenzii, în care se menționează data, numele și
prenumele contravenientului, fapta săvârșită, actul normativ
care stabilește și sancționează contravenția, numele, prenumele
și semnătura agentului constatator, nemaifiind necesară
încheierea procesului-verbal de constatare a contravenției dacă
nu se dispune și o sancțiune contravențională complementară.
(8) Amenzile privind circulația pe drumurile publice se achită
în condițiile legii și se fac venit integral la bugetele locale.
(9) Prevederile prezentei ordonanțe de urgență referitoare la
contravenții se completează cu cele ale Ordonanței Guvernului
nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările
și completările ulterioare, dacă prin prezenta ordonanță de
urgență nu se dispune altfel.”;
— Art. 111 alin. (1) lit. c): ă(1) Permisul de conducere sau
dovada înlocuitoare a acestuia se reține în următoarele cazuri:
[ ]
c) la săvârșirea uneia dintre contravențiile prevăzute la
art. 100 alin. (3), art. 101 alin. (3), art. 102 alin. (3) și în situația
prevăzută la art. 115 alin. (1);”.
Dispozițiile din Ordonanța Guvernului nr. 2/2001 criticate au
următorul cuprins:
— Art. 25 alin. (1): ăProcesul-verbal se va înmâna sau, după
caz, se va comunica, în copie, contravenientului și, dacă este
cazul, părții vătămate și proprietarului bunurilor confiscate.”;
— Art. 31: ă(1) Împotriva procesului-verbal de constatare a
contravenției și de aplicare a sancțiunii se poate face plângere
în termen de 15 zile de la data înmânării sau comunicării
acestuia.
(2) Partea vătămată poate face plângere numai în ceea ce
privește despăgubirea, iar cel căruia îi aparțin bunurile
confiscate, altul decât contravenientul, numai în ceea ce privește
măsura confiscării.”
Prevederile constituționale invocate în motivarea excepției
de neconstituționalitate sunt cele ale art. 15 referitoare la
universalitatea drepturilor, art. 16 referitoare la egalitatea în
drepturi, art. 21 referitoare la accesul liber la justiție, ale art. 23
alin. (11) referitoare la prezumția de nevinovăție, art. 25 alin. (1)
referitoare la garantarea dreptului la liberă circulație în țară și în
străinătate, art. 53 referitoare la restrângerea exercițiului unor
drepturi sau al unor libertăți.
Examinând excepția de neconstituționalitate, astfel cum a
fost formulată, Curtea reține următoarele:

I. Dispozițiile art. 96 alin. (6) lit. d) din Ordonanța de urgență
a Guvernului nr. 195/2002 au fost constatate ca fiind
neconstituționale prin Decizia nr. 661 din 4 iulie 2007, publicată
în Monitorul Oficial al României, Partea I, nr. 525 din 2 august
2007. Astfel fiind și având în vedere dispozițiile art. 29 alin. (3)
din Legea nr. 47/1992 privind organizarea și funcționarea Curții
Constituționale, potrivit cărora ăNu pot face obiectul excepției
prevederile constatate ca fiind neconstituționale printr-o decizie
anterioară
a
Curții
Constituționale”,
excepția
de
neconstituționalitate a acestor dispoziții legale urmează să fie
respinsă ca inadmisibilă.
II. În ceea ce privește dispozițiile art. 95 alin. (1), art. 96
alin. (1)—(5), alin. (6) lit. a)—c) și alin. (7)—(8), ale art. 97, art. 100
alin. (3), art. 109 și ale art. 111 alin. (1) lit. c) din Ordonanța de
urgență a Guvernului nr. 195/2002, Curtea Constituțională s-a
mai pronunțat în jurisprudența sa, în raport de critici similare, de
exemplu, prin Decizia nr. 1.305 din 2 decembrie 2008, publicată
în Monitorul Oficial al României, Partea I, nr. 113 din 25 februarie
2009, Decizia nr. 667 din 12 iunie 2008, publicată în Monitorul
Oficial al României, Partea I, nr. 569 din 29 iulie 2008, Decizia
nr. 287 din 11 martie 2008, publicată în Monitorul Oficial al
României, Partea I, nr. 271 din 7 aprilie 2008, Decizia nr. 1.135
din 4 decembrie 2007, publicată în Monitorul Oficial al României,
Partea I, nr. 9 din 7 ianuarie 2008, și Decizia nr. 1.047 din
13 noiembrie 2007, publicată în Monitorul Oficial al României,
Partea I, nr. 816 din 29 noiembrie 2007, Decizia nr. 494 din
2 aprilie 2009, publicată în Monitorul Oficial al României,
Partea I, nr. 334 din 20 mai 2009. Cu acele prilejuri, respingând
excepția de neconstituționalitate invocată, Curtea a reținut că
dispozițiile art. 53 din Constituție, invocate ca temei al criticilor
de neconstituționalitate, se referă exclusiv la restrângerea
exercițiului unor drepturi sau al unor libertăți prevăzute de
Constituție, iar normele criticate nu restrâng drepturi
constituționale, ci prevăd sancționarea unor fapte de încălcare
a legii care pun în pericol siguranța circulației rutiere. Pe de altă
parte, alin. (1) al art. 53 prevede, între alte situații, că exercițiul
unor drepturi poate fi restrâns și pentru apărarea drepturilor și a
libertăților cetățenilor.
Referitor la susținerea prin care autorul excepției contestă
reglementarea cumulativă a mai multor sancțiuni pentru aceeași
faptă, Curtea a reținut că, în cazul săvârșirii unor contravenții la
regulile de circulație rutieră, reglementarea prin lege, pe lângă
sancțiunea principală — amenda și a uneia sau mai multor
sancțiuni complementare, nu este de natură a încălca dispozițiile
constituționale, aceste sancțiuni având drept scop înlăturarea
stării de pericol și preîntâmpinarea săvârșirii altor fapte interzise
de lege.
Întrucât nu au intervenit elemente noi, de natură să
determine schimbarea acestei jurisprudențe, considerentele
care o fundamentează își mențin valabilitatea.
III. În ceea ce privește dispozițiile criticate din Ordonanța
Guvernului nr. 2/2001, Curtea constată că, în realitate, ceea ce
solicită autorul excepției este completarea acestora, în sensul
reglementării posibilității asigurătorului de a formula plângere
împotriva procesului-verbal de contravenție. O astfel de critică
excedează însă competenței Curții Constituționale, care, potrivit
art. 2 alin. (3) din Legea nr. 47/1992, ăse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

MONITORUL OFICIAL AL ROMÂNIEI, PARTEA I, Nr. 348/19.V.2011

11

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 96 alin. (6) lit. d) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Vasile Preda în Dosarul nr. 798/290/2008 al
Tribunalului Caraș-Severin — Secția contencios administrativ și fiscal, precum și a dispozițiilor art. 25 alin. (1) și art. 31 din
Ordonanța Guvernului nr. 2/2001 privind regimul juridic al contravențiilor, excepție ridicată de Societatea Comercială ăAsirom Viena
Insurance Group” — S.A. în același dosar al aceleiași instanțe.
2. Respinge ca neîntemeiată excepția de neconstituționalitate a dispozițiilor art. 95 alin. (1), art. 96 alin. (1)—(5), alin. (6)
lit. a)—c) și alin. (7)—(8), art. 97, art. 100 alin. (3), art. 109 și ale art. 111 alin. (1) lit. c) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Vasile Preda în același dosar al aceleiași instanțe.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 332
din 10 martie 2011

referitoare la excepția de neconstituționalitate a prevederilor art. 1 și art. 5 alin. (2)
din Legea nr. 484/2002 privind înființarea Universității ăTibiscus” din Timișoara și ale art. 1163
alin. (2) din Legea învățământului nr. 84/1995
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1 și art. 5 alin. (2) din Legea nr. 484/2002
privind înființarea Universității ăTibiscus” din Timișoara și ale
art. 1163 alin. (2) din Legea învățământului nr. 84/1995, excepție
ridicată de Uniunea ăFundația Augusta” din Timișoara în Dosarul
nr. 13.926/325/2009 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
inadmisibilă, a excepției de neconstituționalitate a dispozițiilor
art. 1163 alin. (2) din Legea învățământului nr. 84/1995, întrucât
acestea au fost abrogate, și de respingere ca neîntemeiată a
excepției de neconstituționalitate a dispozițiilor art. 1 și art. 5

alin. (2) din Legea nr. 484/2002 privind înființarea Universității
ăTibiscus” din Timișoara.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 505/R din 13 aprilie 2010, pronunțată
în Dosarul nr. 13926.1/325/2009, Tribunalul Timiș — Secția
civilă, admițând recursul declarat împotriva Încheierii din
8 februarie 2010, pronunțate de Judecătoria Timișoara în
Dosarul
nr.
13.926/325/2009,
a
sesizat
Curtea
Constituțională cu excepția de neconstituționalitate a
prevederilor art. 1 și art. 5 alin. (2) din Legea nr. 484/2002
privind înființarea Universității ăTibiscus” din Timișoara și
ale art. 1163 alin. (2) din Legea învățământului nr. 84/1995.
Excepția de neconstituționalitate a fost ridicată de pârâta
Uniunea ăFundația Augusta” din Timișoara într-o cauză având
ca obiect soluționarea unei acțiuni de constatare a inexistenței
dreptului de proprietate al pârâtei asupra unui imobil constând în
casă pentru personal și de rectificare a cărții funciare în sensul
radierii dreptului de proprietate al pârâtei.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 44 privind dreptul de
proprietate privată, deoarece predarea gratuită a bazei materiale
din patrimoniul unei structuri asociative (Uniunea Fundația
Augusta) către o universitate fără personalitate juridică și care,
în momentul primiri bazei materiale, făcea parte integrantă din

12

MONITORUL OFICIAL AL ROMÂNIEI, PARTEA I, Nr. 348/19.V.2011

patrimoniul structurii asociative, nu poate avea consecința
transmiterii proprietății de la fondator (Uniunea ăFundația
Augusta”) către Universitate, chiar dacă o lege viitoare, Legea
nr. 484/2002, a conferit universității statutul de persoană juridică.
Aceasta cu atât mai mult cu cât transmițătorul a predat
primitorului cu afectațiune specială întregul patrimoniu, și anume
calitatea primitorului de parte integrantă a transmițătorului, altfel
spus universitatea reprezenta chiar obiectul de activitate al
transmițătorului.
Instituția de învățământ particular superior a primit din partea
legiuitorului încă de la început recunoașterea de ăinstituție”,
noțiune utilizată de Legea nr. 88/1993 și de actele normative
ulterioare. În orice caz, dacă s-a primit ceva, nu poate fi vorba
decât despre personalitatea juridică a Universității ăTibiscus”,
respectiv statutul acesteia de instituție de utilitate publică, parte
a sistemului național de învățământ. Noțiunea de ăînființare” nu
poate fi altceva decât validarea/acreditarea procesului de
învățământ aflat în derulare încă din anul 1991, conform art. 28
și art. 3 alin. (1) din Legea nr. 88/1993, ceea ce susține teza că
noțiunea de ăînființare” a Universității ca parte a sistemului
național de învățământ reprezintă doar recunoașterea juridică a
acestor atribute care, până la apariția Legii nr. 484/2002 se
aflau, sub evaluări periodice, în curs de acreditare.
În niciun caz Legea nr. 484/2002 nu poate primi o
interpretare în sensul lipsirii structurii asociative de obiectul ei
statutar de activitate și, implicit de patrimoniu, deoarece nu ar
mai echivala cu o recunoaștere a legii, ci ar avea efect opresiv,
diametral opus, adică de sancțiune, de privare a structurilor
asociative de obiectul lor de activitate stabilit prin statut și
consfințit prin hotărâri judecătorești și chiar de spoliere a
patrimoniului fondatorilor în favoarea unei universități
naționalizate.
Mai arată că, în speță, nu poate fi vorba despre proprietate
de stat pentru simplul fapt că statul nu a avut nicio contribuție la
formarea acestei instituții de drept privat. Teza contrară ar
echivala cu o naționalizare prohibită de art. 44 din Constituție,
respectiv cu o îmbogățire fără justă cauză, în oricare dintre
situații încălcându-se regimul proprietății private.
În final, invocă prevederile art. 115 alin. (5), ale art. 1451
alin. (1) și ale art. 1163 alin. (3) din Legea nr. 84/1995.
Tribunalul Timiș — Secția civilă consideră că prevederile
de lege criticate nu contravin dispozițiilor art. 44 din Constituție,
deoarece acestea consfințesc un drept de proprietate
reclamantei Universitatea ăTibiscus” din Timișoara. Apreciază că
celelalte susțineri ale autorului excepției de neconstituționalitate
reprezintă chestiuni de judecată, pentru că ar trebui analizate
actele prin care însăși pârâta a cedat proprietatea sa către
reclamantă, iar nu o chestiune de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate nu contravin dispozițiilor art. 44 din Constituție,
deoarece reprezintă tocmai o garantare a dreptului de
proprietate privată. Uniunea ăFundația Augusta” a cedat bunurile
sale printr-un protocol de predare-primire, iar analizarea
acestuia reprezintă o chestiune de legalitate, nu de
constituționalitate. În plus, critica vizează o chestiune de
interpretare și aplicare a legii, ceea ce nu intră în competența de
soluționare a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile art. 1 și art. 5
alin. (2) din Legea nr. 484/2002 privind înființarea Universității
ăTibiscus” din Timișoara, publicată în Monitorul Oficial al
României, Partea I, nr. 518 din 17 iulie 2002, și ale art. 1163
alin. (2) din Legea învățământului nr. 84/1995, republicată în
Monitorul Oficial al României, Partea I, nr. 606 din 10 decembrie
1999, introduse prin Legea nr. 480/2006 pentru modificarea și
completarea Legii învățământului nr. 84/1995, republicată, lege
publicată în Monitorul Oficial al României, Partea I, nr. 1.025 din
22 decembrie 2006.
Dispozițiile criticate din Legea nr. 484/2002 au următorul
cuprins:
— Art. 1: ăSe înființează Universitatea «Tibiscus» din
Timișoara ca instituție de învățământ superior, persoană juridică
de drept privat și de utilitate publică, parte a sistemului național
de învățământ, cu sediul în municipiul Timișoara, Str. Daliei
nr. 1A.”;
— Art. 5 alin. (2): ăPatrimoniul prevăzut în anexă este
proprietatea Universității «Tibiscus» din Timișoara prin efectul
legii.”
Dispozițiile art. 1163 alin. (2) din Legea nr. 84/1995 au
următorul cuprins: ăPatrimoniul universităților particulare este
proprietatea lor privată, de care dispun în mod liber. În cazul
înstrăinării unor bunuri din patrimoniul universității,
contravaloarea lor revine universității.”
Ulterior sesizării Curții Constituționale, prin art. 361 alin. (2)
din Legea educației naționale nr. 1/2011, publicată în Monitorul
Oficial al României, Partea I, nr. 18 din 10 ianuarie 2011 (și
intrată în vigoare la 30 zile de la data publicării), Legea
învățământului nr. 84/1995 a fost abrogată.
Autorul excepției de neconstituționalitate consideră că textul
de lege criticat contravine dispozițiilor constituționale ale art. 44
privind dreptul de proprietate privată.
Examinând excepția de neconstituționalitate, Curtea
constată următoarele:
I. Cu privire la dispozițiile art. 1163 alin. (2) din Legea
învățământului nr. 84/1995, ulterior sesizării Curții
Constituționale, prin art. 361 alin. (2) din Legea educației
naționale nr. 1/2011, Legea învățământului nr. 84/1995 a fost
abrogată, dispozițiile art. 1163 alin. (2) nefiind preluate în noua
reglementare a educației naționale.
Prin urmare, excepția de neconstituționalitate nu mai
îndeplinește una dintre condițiile de admisibilitate prevăzute de
art. 29 alin. (1) din Legea nr. 47/1992, și anume aceea care
impune ca textul legal ce formează obiectul acesteia să fie în
vigoare. Față de momentul pronunțării asupra prezentei excepții,
Curtea constată că aceasta a devenit inadmisibilă, prevederile
art. 1163 alin. (2) din Legea învățământului nr. 84/1995 fiind
abrogate între momentul sesizării Curții Constituționale și
momentul pronunțării instanței de contencios constituțional
asupra excepției de neconstituționalitate și nefiind preluate în
noua reglementare, și anume în Legea educației naționale
nr. 1/2011.

MONITORUL OFICIAL AL ROMÂNIEI, PARTEA I, Nr. 348/19.V.2011
II. Referitor la dispozițiile art. 1 și art. 5 alin. (2) din Legea
nr. 484/2002, Curtea reține că acestea reprezintă normele legale
de înființare a Universității ăTibiscus” din Timișoara ca instituție
de învățământ superior, persoană juridică de drept privat și de
utilitate publică, parte a sistemului național de învățământ, fără
a contraveni în niciun fel dispozițiilor constituționale referitoare
la dreptul de proprietate privată.

13

Așa cum rezultă din motivarea excepției, criticile de
neconstituționalitate relative la aceste dispoziții de lege vizează
mai degrabă chestiuni de interpretare și aplicare a acestora la
litigiul dedus judecății, ceea ce intră în competența de
soluționare a instanțelor judecătorești, iar nu a instanței de
contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a prevederilor art. 1163 alin. (2) din Legea
învățământului nr. 84/1995, excepție ridicată de Uniunea ăFundația Augusta” din Timișoara în Dosarul nr. 13.926/325/2009 al
Judecătoriei Timișoara.
2. Respinge, ca neîntemeiată, excepția de neconstituționalitate a prevederilor art. 1 și art. 5 alin. (2) din Legea nr. 484/2002
privind înființarea Universității ăTibiscus” din Timișoara, excepție ridicată de același autor, în același dosar.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 397
din 24 martie 2011

referitoare la excepția de neconstituționalitate a dispozițiilor art. 1 alin. (1), art. 4 alin. (2),
art. 6 alin. (1), (2) și (4) și art. 8 alin. (1), (2) și (5) din Ordonanța Guvernului nr. 5/2001
privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 alin. (1), art. 4 alin. (2), art. 6 alin. (1), (2) și
(4) și art. 8 alin. (1), (2) și (5) din Ordonanța Guvernului
nr. 5/2001 privind procedura somației de plată, excepție ridicată
de Ovidiu Măgădan în Dosarul nr. 3.148/306/2010 al Judecătoriei
Sibiu.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 aprilie 2010, pronunțată în Dosarul
nr. 3.148/306/2010, Judecătoria Sibiu a sesizat Curtea
Constituțională cu excepția de neconstituționalitate a
dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 alin. (1), (2) și (5) din Ordonanța Guvernului
nr. 5/2001 privind procedura somației de plată.
Excepția a fost ridicată de Ovidiu Măgădan într-o cauză civilă
având ca obiect o acțiune în anulare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt

14

MONITORUL OFICIAL AL ROMÂNIEI, PARTEA I, Nr. 348/19.V.2011

contrare prevederilor constituționale ale art. 16, 20, 21, 24, 44,
53 și 126, precum și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale. În acest sens, arată că textele de lege atacate
permit instanței de judecată să soluționeze o cauză fără să își
exercite obligația de aflare a adevărului. Astfel, posibilitatea
soluționării cererii creditorului numai pe baza susținerilor
subiective ale acestuia încalcă egalitatea în drepturi, dreptul la
apărare și împiedică realizarea unui proces echitabil. Mai mult,
debitorul nu poate administra probe în apărare, astfel că nu
poate dovedi neexecutarea culpabilă a unei obligații care
incumbă creditorului. Autorul excepției mai susține că taxa de
timbru fixă oferă un acces mai facil creditorului decât în situația
în care ar promova cererea pe calea dreptului comun. De
asemenea, consideră că dispozițiile de lege criticate ăprevăd
norme procedurale contrare celor prevăzute de Codul de
procedură civilă”, iar ăordonanța care va conține somația de
plată poate fi atacată numai cu o acțiune în anulare.”
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere privind excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 4 alin. (2), art. 6 alin. (1), (2) și (4)
și art. 8 alin. (1), (2) și (5) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, aprobată
cu modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare.
Textele de lege criticate au următorul cuprins:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;

— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1), constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8 alin. (1), (2) și (5): ă(1) Împotriva ordonanței
prevăzute la art. 6 alin. (2) debitorul poate formula cererea în
anulare, în termen de 10 zile de la data înmânării sau
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
[...]
(5) Hotărârea prin care a fost respinsă cererea în anulare
este irevocabilă.”
Autorul excepției consideră că dispozițiile de lege criticate
contravin prevederilor constituționale cuprinse în art. 16 privind
egalitatea în drepturi, art. 20 referitoare la tratatele internaționale
privind drepturile omului, art. 21 privind accesul liber la justiție și
dreptul la un proces echitabil, art. 24 referitoare la dreptul la
apărare, art. 44 privind dreptul de proprietate, art. 53 privind
restrângerea exercițiului unor drepturi sau al unor libertăți și
art. 126 privind instanțele judecătorești, precum și prevederilor
art. 6 paragraful 1 din Convenția pentru apărarea drepturilor
omului și a libertăților fundamentale referitoare la dreptul la un
proces echitabil.
Examinând excepția de neconstituționalitate, Curtea
constată că s-a mai pronunțat, prin numeroase decizii, cu privire
la constituționalitatea dispozițiilor de lege criticate, prin raportare
la aceleași prevederi constituționale și cu o motivare similară.
În acest sens sunt, de exemplu, Decizia nr. 348 din
18 septembrie 2003, publicată în Monitorul Oficial al României,
Partea I, nr. 847 din 27 noiembrie 2003, Decizia nr. 251 din
15 iunie 2004, publicată în Monitorul Oficial al României, Partea I,
nr. 611 din 6 iulie 2004, Decizia nr. 274 din 24 iunie 2004,
publicată în Monitorul Oficial al României, Partea I, nr. 721 din
10 august 2004, Decizia nr. 116 din 16 februarie 2006, publicată
în Monitorul Oficial al României, Partea I, nr. 247 din 20 martie
2006, Decizia nr. 269 din 16 martie 2006, publicată în Monitorul
Oficial al României, Partea I, Decizia nr. 341 din 17 aprilie 2006,
și Decizia nr. 1.148 din 4 decembrie 2007, publicată în Monitorul
Oficial al României, Partea I, nr. 4 din 3 ianuarie 2008, prin care
Curtea a respins ca neîntemeiate excepțiile de
neconstituționalitate.
Cu acele prilejuri, Curtea a reținut că procedura somației de
plată, reglementată prin Ordonanța Guvernului nr. 5/2001, este

MONITORUL OFICIAL AL ROMÂNIEI, PARTEA I, Nr. 348/19.V.2011
o procedură specială în materia executării creanțelor. Legiuitorul
are dreptul exclusiv de a reglementa procedura de judecată
conform atribuțiilor prevăzute de art. 126 alin. (2) din Constituție,
potrivit căruia ăCompetența instanțelor judecătorești și
procedura de judecată sunt prevăzute numai prin lege”, evident
cu condiția ca nicio normă de procedură să nu contravină
vreunei prevederi constituționale.
În legătură cu criticile formulate, Curtea a constatat că
dispozițiile de lege criticate instituie un tratament juridic identic
pentru toți creditorii, pe de o parte, și pentru toți debitorii, pe de
altă parte. Creditorii și debitorii se află în situații evident diferite.
Creditorii sunt îndreptățiți să opteze pentru procedura specială,
accelerată în vederea realizării creanțelor lor, formulând în acest
sens cerere și depunând înscrisurile necesare pentru susținerea
cererii, iar debitorii au dreptul și posibilitatea combaterii
pretențiilor creditorilor, depunând și ei înscrisuri doveditoare.
Soluțiile adoptate de judecător în cadrul procedurii prevăzute
de Ordonanța Guvernului nr. 5/2001 nu sunt definitive.
Judecătorul poate dispune oricând citarea părților dacă
înscrisurile depuse de creditor nu sunt suficient de
convingătoare și consideră că sunt necesare lămuriri și explicații
suplimentare. Ordonanța cu somație de plată se va emite numai
atunci când în urma examinării înscrisurilor prezentate se
constată că pretențiile creditorului sunt justificate.
Potrivit dispozițiilor art. 7 din Ordonanța Guvernului
nr. 5/2001, ăOrdonanța prin care judecătorul a respins cererea
creditorului este irevocabilă. În acest caz, precum și în cazul în
care prin ordonanță cererea a fost admisă în parte, creditorul
poate introduce cerere de chemare în judecată potrivit dreptului

15

comun”. Aceste dispoziții sunt menite să apere interesele
debitorului.
Conform dispozițiilor art. 8 alin. (1) și (2) din aceeași
ordonanță, împotriva ordonanței cu somație de plată ădebitorul
poate formula acțiune în anulare”, care ăse soluționează de
instanța competentă pentru judecarea fondului cauzei în primă
instanță”, rezolvarea definitivă a litigiului făcându-se însă după
normele dreptului comun. Sunt asigurate astfel toate cerințele
unui proces echitabil, precum și condițiile pentru exercitarea,
fără îngrădiri, a dreptului la apărare de către fiecare parte.
Faptul că accesul liber la justiție, prevăzut de art. 21 din
Constituție, nu este limitat rezultă chiar din dispozițiile ordonanței
criticate, care lasă la libera alegere a creditorului dacă vrea să
acționeze pentru recuperarea creanțelor sale pe baza regulilor
din dreptul comun ori vrea să folosească procedura specială,
accelerată, instituită prin Ordonanța Guvernului nr. 5/2001. În
ceea ce îl privește pe debitor, acesta poate formula acțiune în
anulare împotriva ordonanței cu somația de plată, care se
judecă conform regulilor din dreptul comun, inclusiv celor
referitoare la exercitarea căilor de atac.
De asemenea, Curtea a constatat că dispozițiile de lege
menționate nu încalcă, sub niciun aspect, prevederile
constituționale ale art. 44 și art. 53 și nici principiile statuate prin
prevederile convenționale invocate.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 alin. (1), (2) și (5) din Ordonanța Guvernului nr. 5/2001 privind procedura somației de plată, excepție ridicată de
Ovidiu Măgădan în Dosarul nr. 3.148/306/2010 al Judecătoriei Sibiu.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 348/19.V.2011 conține 16 pagini.

Prețul: 3,20 lei

&JUYDGY|523098]
ISSN 1453—4495

