Anul 179 (XXIII) — Nr. 248

PARTEA I

Vineri, 8 aprilie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 97 din 1 februarie 2011 referitoare la excepția de
neconstituționalitate a dispozițiilor art. 244 alin. 1 pct. 1
și art. 2441 din Codul de procedură civilă ..................

2–3

Decizia nr. 98 din 1 februarie 2011 referitoare la excepția de
neconstituționalitate a dispozițiilor art. 236 alin. 4 din
Codul de procedură civilă ..........................................

3–4

Decizia nr. 107 din 1 februarie 2011 referitoare la excepția de
neconstituționalitate a dispozițiilor art. 133 alin. (3) din
Legea nr. 31/1990 privind societățile comerciale ......

5–6

Decizia nr. 114 din 1 februarie 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

6–8

Decizia nr. 127 din 1 februarie 2011 referitoare la excepția de
neconstituționalitate a prevederilor art. 29 alin. (5) din
Legea nr. 47/1992 privind organizarea și funcționarea
Curții Constituționale, ale art. 299—316 din Codul de
procedură civilă și ale art. 45, art. 451, art. 46, art. 49
alin. (2) și art. 61 alin. (31) și (35) din Legea nr. 317/2004
privind Consiliul Superior al Magistraturii ..................

8–12

Decizia nr. 128 din 1 februarie 2011 referitoare la excepția de
neconstituționalitate a prevederilor art. 45 alin. (2) și
art. 49 alin. (2) și (4) din Legea nr. 317/2004 privind
Consiliul Superior al Magistraturii ..............................

13–16

2

MONITORUL OFICIAL AL ROMÂNIEI, PARTEA I, Nr. 248/8.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 97
din 1 februarie 2011

referitoare la excepția de neconstituționalitate a dispozițiilor art. 244 alin. 1 pct. 1 și art. 2441
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 244 alin. 2 și art. 2441 din Codul de procedură
civilă, excepție ridicată de Doina Scurtu în Dosarul nr. 7.784/3/2009
al Curții de Apel București — Secția a IX-a civilă și pentru cauze
privind proprietatea intelectuală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Decizia civilă nr. 5R din 5 ianuarie 2010, pronunțată în
Dosarul nr. 7.784/3/2009, Curtea de Apel București — Secția
a IX-a civilă și pentru cauze privind proprietatea intelectuală
a sesizat Curtea Constituțională pentru soluționarea
excepției de neconstituționalitate a prevederilor art. 244
alin. 2 și art. 2441 din Codul de procedură civilă.
Excepția a fost invocată de Doina Scurtu într-un dosar având
ca obiect soluționarea unei cereri de evacuare.
În motivarea excepției de neconstituționalitate autorul
acesteia susține că dispozițiile art. 244 alin. 1 din Codul de
procedură civilă contravin prevederilor art. 21 din Constituție,
întrucât stabilesc facultatea, și nu obligația instanței de a
suspenda cauza, în cazul în care soluționarea procesului
depinde de existența sau inexistența unui drept care face
obiectul altei judecăți, dând posibilitatea judecătorului să
interpreteze textul procedural, aducând astfel atingere
drepturilor și intereselor lui legitime.
Cu privire la dispozițiile art. 2441 din Codul de procedură
civilă, autorul excepției de neconstituționalitate susține că
acestea sunt neconstituționale, întrucât ăjudecătorii își permit să
aplice legea interpretativ și facultativ, ceea ce conduce la
păgubirea drepturilor părților garantate de Constituție și legile în
vigoare”.
Curtea de Apel București — Secția a IX-a civilă și pentru
cauze privind proprietatea intelectuală consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând actul de sesizare, raportul întocmit de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum rezultă
din actul de sesizare, îl constituie prevederile art. 244 alin. 2 și
art. 2441 din Codul de procedură civilă. În realitate, din analiza
excepției de neconstituționalitate Curtea constată că obiectul
acesteia îl constituie prevederile art. 244 alin. 1 pct. 1 și art. 2441
din Codul de procedură civilă, texte de lege care au următorul
cuprins:
— Art. 244: ăInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți;”;
— Art. 2441: ăAsupra suspendării judecării procesului,
instanța se va pronunța prin încheiere care poate fi atacată cu
recurs în mod separat, cu excepția celor pronunțate în recurs.
Recursul se poate declara cât timp durează suspendarea
cursului judecării procesului, atât împotriva încheierii prin care
s-a dispus suspendarea, cât și împotriva încheierii prin care s-a
respins cererea de repunere pe rol a procesului.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind liberul acces la justiție și în art. 124
privind înfăptuirea justiției.
Examinând excepția de neconstituționalitate, Curtea reține
că s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, referitor la dispozițiile art. 244 alin. 1 pct. 1 din Codul
de procedură civilă, prin Decizia nr. 29 din 27 ianuarie 2004,
publicată în Monitorul Oficial al României, Partea I, nr. 170 din
26 februarie 2004, Curtea a statuat că, având posibilitatea de a
aprecia oportunitatea suspendării cursului judecății, instanța
este chemată să cenzureze toate acele cazuri care ar putea
constitui pretext pentru tergiversarea judecății. Prin urmare,
lăsarea măsurii suspendării la aprecierea judecătorului, atunci
când dezlegarea pricinii depinde de existența unui drept care
face obiectul unui alt proces aflat în curs, este menită să îi
permită acestuia să își exercite rolul activ, sancționând
eventualele tentative de exercitare abuzivă a drepturilor
procesuale, incontestabil mai eficient decât în situația în care
suspendarea ar avea caracter imperativ.

MONITORUL OFICIAL AL ROMÂNIEI, PARTEA I, Nr. 248/8.IV.2011
Întrucât nu au intervenit elemente noi de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite sunt valabile și în
prezenta cauză.
În ceea ce privește dispozițiile art. 2441 din Codul de
procedură civilă, Curtea constată că autorul excepției nu arată
în ce fel dispozițiile legale criticate contravin dispozițiilor art. 124
din Constituție, iar simpla enumerare în susținerea excepției de

3

neconstituționalitate a unor prevederi constituționale pretins
încălcate nu este de natură să satisfacă exigențele art. 10
alin. (2) din Legea nr. 47/1992. Având în vedere acest aspect,
Curtea urmează să respingă ca inadmisibilă excepția de
neconstituționalitate a dispozițiilor art. 2441 din Codul de
procedură civilă, întrucât, potrivit art. 10 alin. (2) din Legea
nr. 47/1992, ăSesizările trebuie făcute în formă scrisă și
motivate”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 244 alin. 1 pct. 1 din Codul de procedură
civilă, excepție ridicată de Doina Scurtu în Dosarul nr. 7.784/3/2009 al Curții de Apel București — Secția a IX-a civilă și pentru cauze
privind proprietatea intelectuală.
2. Respinge, ca inadmisibilă, excepția de neconstituționalitate a dispozițiilor art. 2441 din Codul de procedură civilă,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 98
din 1 februarie 2011

referitoare la excepția de neconstituționalitate a dispozițiilor art. 236 alin. 4
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 236 alin. 4 din Codul de procedură civilă,
excepție ridicată de Societatea Comercială ăTower Center
International” — S.R.L. din București în Dosarul nr. 29.999/299/2009
al Judecătoriei Sectorului 1 București.
La apelul nominal se prezintă pentru autorul excepției
domnul avocat Marius Grigorescu, cu împuternicire avocațială
depusă la dosar, constatându-se lipsa celeilalte părți, față de
care procedura de citare a fost legal îndeplinită. Cauza fiind în

stare de judecată, președintele acordă cuvântul reprezentantului
autorului excepției de neconstituționalitate, care solicită
admiterea acesteia.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 24 martie 2010, pronunțată în Dosarul
nr. 29.999/299/2009, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a art. 236 alin. 4 din Codul
de procedură civilă.
Excepția a fost invocată de Societatea Comercială ăTower
Center International” — S.R.L. din București într-un dosar având
ca obiect asigurare de dovezi.
În motivarea excepției de neconstituționalitate autorul
acesteia susține că dispozițiile legale criticate încalcă principiul
egalității în drepturi, limitează accesul liber la justiție și restrâng
exercițiul unor drepturi sau al unor libertăți și contravin art. 6 din
Convenția pentru apărarea drepturilor omului și a libertăților

4

MONITORUL OFICIAL AL ROMÂNIEI, PARTEA I, Nr. 248/8.IV.2011

fundamentale. Astfel, accesul liber la justiție implică atât
egalitatea de tratament a părților implicate într-un litigiu civil, cât
și egalitatea armelor procedurale puse la dispoziția acestora
pentru a afirma sau a combate pretențiile deduse judecății. Ori
de câte ori instanța de judecată va dispune admiterea cererii de
asigurare de dovezi fără citarea părților, pârâtul nu va putea să
își asigure apărarea față de administrarea probei, spre
deosebire de reclamant care, deoarece a introdus cererea, va
avea cunoștință de data fixată de instanță pentru soluționarea
cererii sale și va putea să o susțină. În aceste condiții, primejdia
în administrarea probei nu justifică limitarea exercițiului dreptului
de acces liber la justiție.
Judecătoria Sectorului 1 București consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 236 alin. 4 din Codul de procedură civilă, care au
următorul conținut: ăÎn caz de primejdie în întârziere, instanța va
putea încuviința cererea și fără citarea părților.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea în fața legii și a
autorităților publice, art. 21 alin. (1) și (2) privind accesul liber la
justiție și în art. 53 privind restrângerea exercițiului unor drepturi
sau al unor libertăți, precum și dispozițiilor art. 6 paragraful 1 din

Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, prin Decizia nr. 632 din 26 iunie 2007, publicată în
Monitorul Oficial al României, Partea I, nr. 582 din 24 august
2007, și Decizia nr. 173 din 6 martie 2007, publicată în Monitorul
Oficial al României, Partea I, nr. 259 din 18 aprilie 2007, Curtea
a statuat că procedura de asigurare a dovezilor este o procedură
specială, de urgență, ce are un scop limitat, acela de conservare
a unor dovezi care se află în primejdie să dispară sau să fie greu
de administrat în viitor. Orice persoană interesată poate recurge
la această procedură, condiția fundamentală a unui asemenea
demers fiind existența unei primejdii în administrarea dovezii sau
în constatarea unei anumite stări de fapt care ar putea să
înceteze ori să se schimbe până la administrarea dovezilor, fără
ca dispozițiile criticate să contravină prevederilor art. 16 din
Constituție.
De asemenea, Curtea a reținut că liberul acces la justiție este
compatibil cu instituirea unor proceduri speciale pentru situații
deosebite și implică existența unor proceduri unice pentru situații
deosebite, așa cum este și cea a asigurării dovezilor. De altfel,
dovezile administrate prin această procedură pot fi folosite și de
partea care nu a solicitat administrarea lor, conservarea
dovezilor în aceste condiții neprivând părțile interesate de
dreptul de a le combate prin alte probe în cursul procesului de
fond.
Totodată, ca o garanție a dreptului la apărare, legiuitorul a
prevăzut, în cazul constatării de urgență a unei anumite stări de
fapt, obligativitatea comunicării procesului-verbal celui împotriva
căruia s-a făcut constatarea, dacă acesta nu a fost de față la
cercetare.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite sunt valabile și în
prezenta cauză.
Având în vedere că nu a fost reținută restrângerea sau
încălcarea vreunui drept sau a vreunei libertăți, Curtea constată
că prevederile art. 53 din Constituție nu au incidență în cauza de
față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 236 alin. 4 din Codul de procedură civilă,
excepție ridicată de Societatea Comercială ăTower Center International” — S.R.L. din București în Dosarul nr. 29.999/299/2009 al
Judecătoriei Sectorului 1 București.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 248/8.IV.2011

5

CURTEA CONSTITUȚIONALĂ

D E C I Z I A Nr. 107
din 1 februarie 2011

referitoare la excepția de neconstituționalitate a dispozițiilor art. 133 alin. (3) din Legea nr. 31/1990
privind societățile comerciale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 133 alin. (3) din Legea nr. 31/1990 privind
societățile comerciale, excepție ridicată de Societatea
Comercială ăElectroconstrucția ELCO” — S.A. din Timișoara,
Asociația Salariaților Societății Comerciale ăElectroconstrucția
ELCO” — S.A. din Timișoara și Modalca Ghiorghiță, în Dosarul
nr. 8.781/30/2008 al Curții de Apel Timișoara — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, în
raport cu jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2010, pronunțată în Dosarul
nr. 8.781/30/2008, Curtea de Apel Timișoara — Secția
comercială a sesizat Curtea Constituțională cu excepția de
neconstituționalitate a prevederilor art. 133 alin. (3) din
Legea nr. 31/1990 privind societățile comerciale, excepție
ridicată de Societatea Comercială ăElectroconstrucția ELCO” —
S.A. din Timișoara, Asociația Salariaților Societății Comerciale
ăElectroconstrucția ELCO” — S.A. din Timișoara și Ghiorghiță
Modalca cu ocazia soluționării recursului împotriva unei sentințe
comerciale.
În motivarea excepției de neconstituționalitate autorii
acesteia consideră, în esență, că din interpretarea textului legal
criticat rezultă faptul că legiuitorul obligă părțile să exercite calea
de atac a recursului prin invocarea unor motive pe care nu le
pot decât intui, întrucât hotărârea atacată nu este nici măcar
redactată înăuntrul termenului de recurs.
Curtea de Apel Timișoara — Secția comercială apreciază
că excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse, concluziile

procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 133 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, care au
următoarea redactare:
— Art. 133 alin. (3): ăÎmpotriva ordonanței de suspendare se
poate face recurs în termen de 5 zile de la pronunțare.”
Autorii acesteia consideră că prevederile de lege criticate
contravin dispozițiilor constituționale ale art. 21 alin. (1)—(3)
privind liberul acces la justiție, art. 24 alin. (1) privind garantarea
dreptului la apărare și art. 129 privind folosirea căilor de atac,
precum și a prevederilor art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că textul criticat a mai format obiect al controlului de
constituționalitate. Astfel, prin numeroase decizii, spre exemplu
Decizia nr. 1.248 din 7 octombrie 2010, publicată în Monitorul
Oficial al României, Partea I, nr. 759 din 15 noiembrie 2010,
Curtea a statuat că dispozițiilor art. 133 alin. (3) din Legea
nr. 31/1990 sunt prevederi care constituie o aplicare specială a
art. 582 alin. 1 din Codul de procedură civilă în privința
societăților comerciale.
Prin Decizia nr. 333 din 25 martie 2010, publicată în
Monitorul Oficial al României, Partea I, nr. 219 din 8 aprilie 2010,
Curtea a statuat că prin procedura de urgență instituită de
art. 581 din Codul de procedură civilă nu se îngrădește dreptul
persoanei de a se adresa justiției pentru apărarea drepturilor, a
libertăților și a intereselor sale legitime și, implicit, dreptul la un
proces echitabil. Dimpotrivă, prin această procedură se creează
o posibilitate în plus pentru cel vătămat într-un drept legitim de
a se adresa justiției, prin cerere de ordonanță președințială, și
aceasta în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Totodată, posibilitatea atacării cu recurs a ordonanței
președințiale, ca și cea a contestării executării acesteia,
prevăzută de art. 582 din Codul de procedură civilă, constituie
un argument suplimentar în sensul deplinei respectări a
dreptului la apărare.
De asemenea, Curtea constată că, potrivit art. 126 alin. (2)
din Constituție ăCompetența instanțelor judecătorești și
procedura de judecată sunt prevăzute numai prin lege”,
legiuitorul fiind în drept să stabilească regulile de procedură cu
aplicabilitate generală, dar și unele reguli speciale, în
considerarea unor situații deosebite. Raportat la cauza de față,
Curtea reține că legiuitorul, prin edictarea normei legale criticate,
și-a exercitat tocmai această competență dată în sarcina sa de
textul art. 126 alin. (2) din Constituție, ținând cont de rapiditatea
desfășurării raporturilor comerciale, în speță de adoptarea
hotărârilor generale ale acționarilor și de necesitatea asigurării

6

MONITORUL OFICIAL AL ROMÂNIEI, PARTEA I, Nr. 248/8.IV.2011

unei stabilități a acestora, astfel încât Curtea nu poate constata
încălcarea textelor constituționale invocate.
În ceea ce privește critica autorului excepției de
neconstituționalitate, în sensul că ălegiuitorul obligă părțile să
exercite calea de atac a recursului prin invocarea unor motive pe
care nu le pot decât intui, întrucât hotărârea atacată nu este nici
măcar redactată înăuntrul termenului de recurs”, Curtea
apreciază că aceasta nu poate fi primită.
Astfel, potrivit art. 3041 din Codul de procedură civilă,
recursul declarat împotriva unei hotărâri care, potrivit legii, nu

poate fi atacată cu apel, nu este limitat la motivele de casare
prevăzute în art. 304, instanța putând să examineze cauza sub
toate aspectele. Prin urmare, nu se poate reține, astfel cum
susține autorul excepției, că, neputându-se obiectiv motiva
recursul, ar fi posibil ca instanța să-l anuleze ca nemotivat,
deoarece legea însăși, în textul precizat, obligă instanța, în astfel
de cazuri — hotărâri care nu pot fi atacate cu apel —să
examineze cauza sub toate aspectele.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 133 alin. (3) din Legea nr. 31/1990 privind
societățile comerciale, excepție ridicată de Societatea Comercială ăElectroconstrucția ELCO Timișoara” — S.A., Asociația
Salariaților Societății Comerciale ăElectroconstrucția ELCO” — S.A. din Timișoara și Ghiorghiță Modalca în Dosarul
nr. 8.781/30/2008 al Curții de Apel Timișoara — Secția Comercială.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 114
din 1 februarie 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăOMV Petrom” —
S.A. din București în Dosarul nr. 13.898/299/2009 al
Judecătoriei Sectorului 1 București și care formează obiectul
Dosarului nr. 1.247D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 1.248D/2010, nr. 1.252D/2010, nr. 1.259D/2010,
nr. 1.358D/2010, nr. 1.373D/2010, nr. 1.631D/2010,
nr. 1.636D/2010, nr. 3.993D/2010 și nr. 4.750D/2010, având ca

obiect excepția de neconstituționalitate a dispozițiilor art. 403
alin. 1 din Codul de procedură civilă, excepție ridicată de
Societatea Comercială ăOMV Petrom” — S.A. din București în
dosarele
nr.
25.508/299/2009,
nr.
8.438/299/2009,
nr. 8.445/299/2009, nr. 13.148/299/2009, nr. 21.384/299/2009,
nr. 13.897/299/2009, nr. 21.385/299/2009 și nr. 7.253/299/2009
ale Judecătoriei Sectorului 1 București, precum și de Gavril
Hășmășan în Dosarul nr. 3.619/219/2009 al Judecătoriei Dej.
La apelul nominal se constată lipsa părților, față de care
procedura de citare a fost legal îndeplinită.
Având în vedere identitatea de obiect al excepției de
neconstituționalitate în dosarele mai sus menționate, Curtea, din
oficiu, pune în discuție conexarea dosarelor nr. 1.248D/2010,
nr. 1.252D/2010, nr. 1.259D/2010, nr. 1.358D/2010,
nr. 1.373D/2010, nr. 1.631D/2010, nr. 1.636D/2010,
nr. 3.993D/2010, nr. 4.750D/2010 la Dosarul nr. 1.247D/2010.
Reprezentantul Ministerului Public este de acord cu
conexarea dosarelor. Curtea, în temeiul dispozițiilor art. 53
alin. (5) din Legea nr. 47/1992, dispune conexarea dosarelor
nr. 1.248D/2010, nr. 1.252D/2010, nr. 1.259D/2010,
nr. 1.358D/2010, nr. 1.373D/2010, nr. 1.631D/2010,
nr. 1.636D/2010, nr. 3.993D/2010, nr. 4.750D/2010 la Dosarul
nr. 1.247D/2010, care este primul înregistrat.

MONITORUL OFICIAL AL ROMÂNIEI, PARTEA I, Nr. 248/8.IV.2011
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 8 și 19 martie, 9, 16, 26 și 29 aprilie,
1 0 iunie și 3 august 2010, pronunțate în dosarele
n r. 13.898/299/2009, nr. 25.508/299/2009, nr. 8.438/299/2009,
nr. 8.445/299/2009, nr. 13.148/299/2009, nr. 21.384/299/2009,
nr. 13.897/299/2009, nr. 21.385/299/2009 și nr. 7.253/299/2009,
Judecătoria Sectorului 1 București a sesizat Curtea
Constituțională cu excepția de neconstituționalitate a
prevederilor art. 403 alin. 1 din Codul de procedură civilă.
Prin Încheierea din 10 februarie 2010, pronunțată în Dosarul
nr. 3.619/219/2009, Judecătoria Dej a sesizat Curtea
Constituțională cu excepția de neconstituționalitate a
prevederilor art. 403 alin. 1 din Codul de procedură civilă.
Excepția a fost invocată de Societatea Comercială ăOMV
Petrom” — S.A. din București și de Gavril Hășmășan în dosare
având ca obiect soluționarea unor contestații la executare.
În motivarea excepției de neconstituționalitate autorii
acesteia susțin, în esență, că dispozițiile de lege criticate sunt
neconstituționale, deoarece instituie suspendarea executării ca
o măsură procesuală lăsată la libera apreciere a judecătorului.
În condițiile în care continuarea procedurii de executare poate
să producă prejudicii grave debitorului, ar fi trebuit ca, la cererea
debitorului, măsura să opereze de drept. Pe de altă parte,
condiționarea admiterii cererii de depunere a unei cauțiuni
constituie o evidentă restrângere a liberului acces la justiție. Prin
stabilirea unei cauțiuni într-un cuantum ridicat, contestatorul care
justifică interes în promovarea cererii de suspendare riscă
executarea silită, chiar în temeiul unor acte de executare
nevalabile, datorită imposibilității de a achita cauțiunea stabilită
de instanță. Actuala reglementare cuprinsă la art. 403 alin. 1 din
Codul de procedură civilă îngrădește liberul acces la justiție,
câtă vreme nu prevede nicio posibilitate de scutire, reducere,
eșalonare sau amânare la plata cauțiunii ori plata cauțiunii din
fondurile publice, în cazurile în care justițiabilii nu au posibilitatea
plății stabilite de instanță ori plata cauțiunii ar avea consecințe
grave pentru justițiabil și familia sa.
Pe de altă parte, o parte din autorii excepției susțin că
dispozițiile de lege criticate sunt neconstituționale, deoarece
instanța poate obliga părțile dintr-un dosar să suspende orice
executare, deși la baza executării stă un titlu executoriu provenit
de la o instanță. Neconstituționalitatea dispozițiilor legale
criticate provine și din posibilitatea ca instanța să pronunțe o
sentință fără a studia actele dosarului de fond. Instanța poate
să ia măsura suspendării fără a cerceta fondul litigiului, or, acest
lucru reprezintă o încălcare a dispozițiilor constituționale care
garantează dreptul la apărare, accesul liber la justiție și dreptul
la un proces echitabil.
Judecătoria Sectorului 1 București și Judecătoria Dej
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatului Poporului nu au comunicat punctele
lor de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege

7

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, cu
următorul cuprins: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind accesul liber la justiție, art. 24 privind
dreptul la apărare și ale art. 53 privind restrângerea exercițiului
unor drepturi sau al unor libertăți, precum și prevederilor art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor de lege criticate în
numeroase cazuri, constatând constituționalitatea acestora, prin
raportare la critici asemănătoare.
Astfel, prin Decizia nr. 211 din 4 martie 2010, publicată în
Monitorul Oficial al României nr. 298 din 7 mai 2010, referindu-se
la prevederile art. 399 din Codul de procedură civilă, Curtea a
reținut, în esență, că, potrivit art. 126 alin. (2) din Constituție,
stabilirea competenței instanțelor și a procedurii de judecată
constituie atributul exclusiv al legiuitorului, acesta fiind ținut,
desigur, ca în procesul de legiferare să se circumscrie cadrului
constituțional. De asemenea, Curtea a mai statuat că procedura
contestației la executare este destinată să înlăture
neregularitățile comise cu prilejul urmăririi silite sau să
expliciteze titlul executoriu ce urmează a fi valorificat. În cadrul
soluționării contestației, instanța nu poate examina împrejurări
care vizează fondul cauzei și care sunt de natură să repună în
discuție hotărâri care emană de la organe cu activitate
jurisdicțională în fața cărora au avut loc dezbateri contradictorii,
părțile având posibilitatea cu acel prilej de a invoca apărările de
fond necesare. O soluție contrară sub acest aspect ar nesocoti
principiul autorității de lucru judecat, ceea ce este inadmisibil.
De asemenea, prin Decizia nr. 567 din 29 aprilie 2010,
publicată în Monitorul Oficial al României, Partea I, nr. 402 din
17 iunie 2010, Curtea a statuat că procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
În ceea ce privește instituirea obligației de plată a unei
cauțiuni, prin aceeași Decizie nr. 567 din 29 aprilie 2010 și prin
Decizia nr. 72 din 19 ianuarie 2010, publicată în Monitorul Oficial
al României, Partea I, nr. 174 din 17 martie 2010, Curtea a
reținut că ăinstituirea obligației de plată a cauțiunii ca o condiție
a suspendării executării are o dublă finalitate, și anume, pe de
o parte, aceea de a constitui o garanție pentru creditor, în ceea
ce privește acoperirea eventualelor daune suferite ca urmare a
întârzierii executării silite, prin efectul suspendării acesteia, iar,
pe de altă parte, de a preveni și de a limita eventualele abuzuri
în valorificarea unui atare drept de către debitorii rău-platnici.
Întrucât plata cauțiunii nu constituie o condiție de admisibilitate
a contestației la executare, ci exclusiv pentru a putea solicita
suspendarea provizorie a executării silite, instituirea acestei
obligații nu poate fi calificată ca o modalitate de a împiedica
accesul liber la justiție”.
Referitor la cuantumul rezonabil al cauțiunii, Curtea a statuat
prin Decizia nr. 539 din 18 octombrie 2005, publicată în

8

MONITORUL OFICIAL AL ROMÂNIEI, PARTEA I, Nr. 248/8.IV.2011

Monitorul Oficial al României, Partea I, nr. 1.116 din
12 decembrie 2005, că ăjudecătorul este ținut să respecte
anumite limite rezonabile la stabilirea cauțiunii, eventualul abuz
putând fi cenzurat, de vreme ce încheierea de soluționare a
cererii de suspendare este supusă recursului, în temeiul art. 403
alin. 3 din Codul de procedură civilă, debitorul beneficiind astfel
de toate garanțiile accesului liber la justiție, ca și de cele ale
dreptului la apărare.”

Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.
Având în vedere că nu a fost reținută restrângerea sau
încălcarea vreunui drept sau al vreunei libertăți, Curtea constată
că prevederile art. 53 din Constituție nu au incidență în cauza de
față.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăOMV Petrom” — S.A. din București în dosarele nr. 13.898/299/2009,
nr. 25.508/299/2009, nr. 8.438/299/2009, nr. 8.445/299/2009, nr. 13.148/299/2009, nr. 21.384/299/2009, nr. 13.897/299/2009,
nr. 21.385/299/2009 și nr. 7.253/299/2009 ale Judecătoriei Sectorului 1 București și de Gavril Hășmășan în Dosarul
nr. 3.619/219/2009 al Judecătoriei Dej.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 127
din 1 februarie 2011

referitoare la excepția de neconstituționalitate a prevederilor art. 29 alin. (5) din Legea nr. 47/1992
privind organizarea și funcționarea Curții Constituționale, ale art. 299—316 din Codul de procedură
civilă și ale art. 45, art. 451, art. 46, art. 49 alin. (2) și art. 61 alin. (31) și (35) din Legea nr. 317/2004
privind Consiliul Superior al Magistraturii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 29 alin. (5) din Legea nr. 47/1992 privind
organizarea și funcționarea Curții Constituționale, ale art. 299—
316 din Codul de procedură civilă și ale art. 45, art. 451, art. 46,
art. 49 alin. (2) și art. 61 alin. (31) și (35) din Legea nr. 317/2004
privind Consiliul Superior al Magistraturii, excepție ridicată de
Angela Elisabeta Ciurea în Dosarul nr. 8.847/1/2009 (nr. vechi
22/2009) al Înaltei Curți de Casație și Justiție — Completul de
9 judecători.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca inadmisibilă, a excepției de
neconstituționalitate a dispozițiilor art. 29 alin. (5) din Legea
nr. 47/1992, întrucât aceasta nu are legătură cu soluționarea
cauzei, din încheierea de sesizare reieșind faptul că a fost
invocată o excepție de neconstituționalitate în fața comisiei de
disciplină, însă aceasta a fost respinsă. Cu privire la celelalte
excepții de neconstituționalitate, apreciază că acestea sunt
neîntemeiate, deoarece întreaga procedură disciplinară
prevăzută de dispozițiile de lege criticate reprezintă o
transpunere a art. 134 alin. (2) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 8.847/1/2009 (nr. vechi 22/2009), Înalta Curte de Casație și
Justiție — Completul de 9 judecători a sesizat Curtea
Constituțională cu excepția de neconstituționalitate a

MONITORUL OFICIAL AL ROMÂNIEI, PARTEA I, Nr. 248/8.IV.2011
prevederilor art. 29 alin. (6) din Legea nr. 47/1992 privind
organizarea și funcționarea Curții Constituționale, ale art. 299—
316 din Codul de procedură civilă și ale art. 45, art. 451, art. 46,
art. 49 alin. (2) și art. 61 alin. (31) și (35) din Legea nr. 317/2004
privind Consiliul Superior al Magistraturii. Excepția de
neconstituționalitate a fost ridicată de Angela Elisabeta Ciurea
într-o cauză având ca obiect soluționarea recursului declarat
împotriva Hotărârii nr. 10/P din 16 septembrie 2009 a Consiliului
Superior al Magistraturii — Secția pentru procurori, prin care i
s-a aplicat sancțiunea ăexcluderea din magistratură” pentru
săvârșirea abaterilor disciplinare prevăzute de art. 99 lit. a) și b)
din Legea nr. 303/2004 privind statutul judecătorilor și
procurorilor, republicată.
În motivarea excepției de neconstituționalitate autorul
acesteia susține că prevederile criticate din Codul de procedură
civilă și din Legea nr. 47/1992 sunt neconstituționale. În acest
sens arată că, întrucât în sarcina Consiliului Superior al
Magistraturii s-au stabilit prin lege atribuții de instanță de
disciplină, iar procedura de judecată desfășurată în fața secțiilor
Consiliului Superior al Magistraturii, ca instanțe disciplinare, este
cea contencioasă, prevăzută de Codul de procedură civilă, prin
interpretarea și aplicarea prevederilor art. 29 alin. (6) din Legea
nr. 47/1992 și ale art. 49 alin. (2) din Legea nr. 317/2004, în
sensul că sesizarea Curții Constituționale nu se poate face de
către instanța disciplinară, s-a încălcat Constituția.
Referitor la prevederile criticate din Legea nr. 317/2004,
susține că acestea sunt neconstituționale, deoarece permit unei
structuri jurisdicționale din cadrul Consiliului Superior al
Magistraturii să judece sesizări de natura abaterii disciplinare,
substituindu-se rolului unei instanțe de judecată, contravenind
principiului accesului liber la justiție prin garantarea unui proces
echitabil. Astfel, verificarea preliminară a informațiilor sau
reclamațiilor despre magistrați se face de inspectorii Consiliului
Superior al Magistraturii, urmărirea se face de o comisie de
disciplină alcătuită în prezent doar din inspectori din același corp
cu inspectorii care fac verificările, iar judecata se face de către
magistrații din secții care sunt aceiași cu cei care au numit
inspectorii (a se vedea în acest sens și Raportul pe anul 2008
al SoJUST). Or, atât inspectorii, cât și membrii secțiilor își
desfășoară activitatea în aceeași instituție și, mai mult,
inspectorii nu sunt angajați nici permanenți ai Consiliului
Superior al Magistraturii, nici în urma unui concurs obiectiv, ci
sunt numiți în baza unui interviu chiar de către membrii
Consiliului Superior al Magistraturii și pe o durată nesigură (de
exemplu, numire în urma detașării, astfel încât membrii
Consiliului Superior al Magistraturii pot oricând și nemotivat să
dispună încetarea detașării). Prin urmare, cariera inspectorilor
din cadrul Consiliului Superior al Magistraturii depinde exclusiv
de voința arbitrară a membrilor Consiliului Superior al
Magistraturii.
În consecință, magistratul care este subiect pasiv al unei
acțiuni disciplinare nu se bucură de garanțiile unei ăjudecăți”
imparțiale, astfel cum prevede art. 6 paragraful 1 din Convenția
privind apărarea drepturilor omului și a libertăților fundamentale
și jurisprudența Curții Europene a Drepturilor Omului, de
exemplu, Cauza Engel contra Olandei, 1976.
De asemenea, reliefând confuzia dintre activitatea de
urmărire și cea de judecată, întrunite la același for, pentru
identitate de rațiune, invocă Decizia Curții Constituționale
nr. 51/2008, pronunțată în cazul Consiliului Național pentru
Studierea Arhivelor Securității.
Înalta Curte de Casație și Justiție — Completul de
9 judecători consideră că prevederile de lege criticate nu
contravin dispozițiilor constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

9

Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece acestea constituie
expresia dispozițiilor art. 134 alin. (2) din Constituție și, în plus,
hotărârile Consiliului Superior al Magistraturii în materie
disciplinară pot fi atacate la Înalta Curte de Casație și Justiție.
Atribuția Consiliului Superior al Magistraturii de instanță de
disciplină nu interzice accesul liber la justiție al persoanei
judecate și se aplică în mod egal tuturor persoanelor vizate de
ipoteza normei juridice. Potrivit jurisprudenței constante a Curții
Constituționale, accesul la justiție nu presupune și accesul la
toate mijloacele procedurale prin care se înfăptuiește justiția, iar
instituirea regulilor de desfășurare a procesului în fața
instanțelor judecătorești, deci și reglementarea căilor de atac,
sunt de competența exclusivă a legiuitorului care poate institui,
în considerarea unor situații deosebite, reguli speciale de
procedură. Reglementările internaționale nu impun accesul la
totalitatea gradelor de jurisdicție sau la toate căile de atac
prevăzute de lege, art. 13 din Convenția pentru apărarea
drepturilor omului și a libertăților fundamentale consacrând
numai dreptul persoanei la un recurs efectiv în fața unei instanțe
naționale, deci posibilitatea de a accede la un grad de jurisdicție.
Invocă în acest sens, deciziile Curții Constituționale nr. 788/2007,
nr. 148/2003 și nr. 165/2010.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum este
menționat în încheierea de sesizare, îl constituie art. 29 alin. (6)
din Legea nr. 47/1992 privind organizarea și funcționarea Curții
Constituționale, republicată în Monitorul Oficial a României,
Partea I, nr. 643 din 16 iulie 2004, ale art. 299—316 din Codul
de procedură civilă și ale art. 45, art. 451, art. 46, art. 49 alin. (2)
și art. 61 alin. (31) și (35) din Legea nr. 317/2004 privind Consiliul
Superior al Magistraturii, republicată în Monitorul Oficial al
României, Partea I, nr. 827 din 13 septembrie 2005.
Ulterior sesizării Curții Constituționale, Legea nr. 47/1992
privind organizarea și funcționarea Curții Constituționale a fost
republicată în Monitorul Oficial a României, Partea I, nr. 807 din
3 decembrie 2010, iar art. 29 alin. (6) a devenit art. 29 alin. (5),
cu următorul cuprins: ăDacă excepția este inadmisibilă, fiind
contrară prevederilor alin. (1), (2) sau (3), instanța respinge
printr-o încheiere motivată cererea de sesizare a Curții
Constituționale. Încheierea poate fi atacată numai cu recurs la
instanța imediat superioară, în termen de 48 de ore de la
pronunțare. Recursul se judecă în termen de 3 zile.”
Dispozițiile art. 299—316 din Codul de procedură civilă
formează capitolul I — Recursul al Titlului V — Căile
extraordinare de atac.
Prevederile art. 45, art. 451, art. 46 și art. 61 alin. (31) și
art. 61 alin. (35) din Legea nr. 317/2004 au fost modificate și
completate prin art. II pct. 1, 2, 3 și, respectiv, pct. 9 din
Ordonanța de urgență a Guvernului nr. 59/2009 pentru
modificarea Legii nr. 303/2004 privind statutul judecătorilor și

10

MONITORUL OFICIAL AL ROMÂNIEI, PARTEA I, Nr. 248/8.IV.2011

procurorilor și pentru modificarea și completarea Legii
nr. 317/2004 privind Consiliul Superior al Magistraturii,
ordonanță publicată în Monitorul Oficial al României, Partea I,
nr. 439 din 26 iunie 2009.
Potrivit art. XXV alin. (2) din Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010: ăReferirile la completul de 9 judecători cuprinse în actele
normative în vigoare se consideră a fi făcute la completele de
5 judecători.”
În prezent, textele criticate din Legea nr. 317/2004 au
următorul conținut:
— Art. 45: ă(1) Acțiunea disciplinară se exercită de comisiile
de disciplină ale Consiliului Superior al Magistraturii.
(2) Comisiile de disciplină pot fi sesizate de Inspecția
judiciară sau se pot sesiza din oficiu în legătură cu abaterile
disciplinare ale judecătorilor și procurorilor.
(3) Comisiile de disciplină sunt formate din 3 inspectori ai
Serviciului de inspecție judiciară pentru judecători și, respectiv,
3 inspectori ai Serviciului de inspecție judiciară pentru procurori.
(4) Membrii comisiilor de disciplină nu pot desfășura pe
perioada mandatului decât activitate specifică acestei calități și
sunt înlocuiți de membri supleanți în situațiile în care, din motive
întemeiate, nu pot participa la soluționarea lucrărilor.
(5) Membrii comisiilor de disciplină și membrii supleanți sunt
numiți de Plenul Consiliului Superior al Magistraturii, pentru un
mandat de un an, cu posibilitatea reînvestirii o singură dată.”;
— Art. 451: ă(1) Orice persoană interesată, inclusiv
conducătorii instanțelor sau ai parchetelor, poate semnala
Inspecției judiciare aspecte în legătură cu activitatea ori conduita
necorespunzătoare a judecătorilor sau procurorilor, cu
încălcarea obligațiilor profesionale în raporturile cu justițiabilii ori
cu săvârșirea de către aceștia a unor abateri disciplinare.
(2) Orice semnalare privind activitatea necorespunzătoare a
judecătorilor și procurorilor, greșit îndreptată la instanțe sau
parchete, va fi înaintată Inspecției judiciare în termen de 5 zile
de la înregistrare.
(3) Aspectele semnalate sunt supuse unor verificări
prealabile efectuate de inspectorii din cadrul Serviciului de
inspecție judiciară pentru judecători, respectiv ai Serviciului de
inspecție judiciară pentru procurori, în cadrul cărora se stabilește
dacă există indiciile săvârșirii unei abateri disciplinare.
(4) Dacă în urma efectuării verificărilor prealabile se constată
că nu există indiciile săvârșirii unei abateri disciplinare, rezultatul
se comunică direct persoanei care a formulat sesizarea și
persoanei vizate de sesizare.
(5) În cazul în care se constată că există indiciile săvârșirii
unei abateri disciplinare, Serviciul de inspecție judiciară pentru
judecători, respectiv Serviciul de inspecție judiciară pentru
procurori sesizează comisia de disciplină corespunzătoare.”;
— Art. 46: ă(1) În vederea exercitării acțiunii disciplinare este
obligatorie efectuarea cercetării disciplinare, care se dispune
potrivit art. 45 alin. (2), în termen de maximum 10 zile de la data
sesizării.
(2) Cercetarea disciplinară se efectuează de inspectorii din
cadrul Serviciului de inspecție judiciară pentru judecători,
respectiv din cadrul Serviciului de inspecție judiciară pentru
procurori.
(3) În cadrul cercetării disciplinare se stabilesc faptele și
urmările acestora, împrejurările în care au fost săvârșite, precum
și orice alte date concludente din care să se poată aprecia
asupra existenței sau inexistenței vinovăției. Ascultarea celui în
cauză și verificarea apărărilor judecătorului sau procurorului
cercetat sunt obligatorii. Refuzul judecătorului sau procurorului
cercetat de a face declarații sau de a se prezenta la cercetări se

constată prin proces-verbal și nu împiedică încheierea cercetării.
Judecătorul sau procurorul cercetat are dreptul să cunoască
toate actele cercetării și să solicite probe în apărare.
(4) Cercetarea disciplinară se desfășoară cu respectarea
dispozițiilor legale referitoare la informațiile clasificate și la
protecția datelor cu caracter personal.
(5) Cercetarea disciplinară se suspendă atunci când
împotriva judecătorului sau procurorului cercetat s-a dispus
punerea în mișcare a acțiunii penale pentru aceeași faptă.
(6) Organul de urmărire penală este obligat să comunice
Consiliului Superior al Magistraturii într-un termen rezonabil
actul prin care s-a dispus punerea în mișcare a acțiunii penale.
(7) Suspendarea se dispune de comisia de disciplină, prin
rezoluție.
(8) Suspendarea operează până când soluția pronunțată în
cauza care a motivat suspendarea a devenit definitivă.
Dispozițiile alin. (6) se aplică în mod corespunzător.
(9) Cercetarea prealabilă se efectuează în termen de 30 de
zile de la data dispunerii acesteia, cu excepția situației în care
intervine suspendarea. Comisia de disciplină poate dispune
prelungirea termenului, cu cel mult 30 de zile, dacă există motive
întemeiate care justifică această măsură.
(10) În cazul în care, înainte de sesizarea secției, comisia de
disciplină constată că sunt necesare verificări suplimentare,
solicită completarea cercetării disciplinare. Rezultatul verificărilor
suplimentare este înaintat comisiei de disciplină în cel mult
30 de zile de la data la care s-a dispus completarea verificărilor.
(11) În termen de 20 de zile de la primirea rezultatului
cercetării disciplinare sau, după caz, a rezultatului verificărilor
suplimentare, comisia de disciplină, în cazul în care consideră
că se justifică, sesizează secția corespunzătoare în vederea
soluționării acțiunii disciplinare.
(12) În cazul în care comisia de disciplină consideră că
exercitarea acțiunii disciplinare nu se justifică, dispune clasarea.
Rezoluția se comunică persoanelor indicate la art. 451 alin. (4)
și inspectorului judiciar care a efectuat cercetarea.
(13) Împotriva soluției de clasare poate fi formulată
contestație de persoana indicată la art. 451 alin. (1), de persoana
vizată sau de inspectorul judiciar care a efectuat cercetarea la
secția corespunzătoare a Consiliului Superior al Magistraturii, în
termen de 30 de zile de la comunicarea rezoluției.
(14) Acțiunea disciplinară poate fi exercitată în termenul de
prescripție de cel mult un an de la data la care fapta a fost
cunoscută.”;
— Art. 49 alin. (2): ăÎmpotriva hotărârilor prevăzute la alin. (1)
se poate exercita recurs în termen de 15 zile de la comunicare.
Competența soluționării recursului aparține Completului de
9 judecători al Înaltei Curți de Casație și Justiție. Din Completul
de 9 judecători nu pot face parte membrii cu drept de vot ai
Consiliului Superior al Magistraturii și judecătorul sancționat
disciplinar.”;
— Art. 61 alin. (31) și (35): ăPe durata exercitării mandatului
de inspector, judecătorii și procurorii sunt suspendați de drept
din funcțiile pe care le ocupă la instanțe și parchete. Judecătorii
și procurorii cu funcții de conducere sunt obligați să opteze între
funcția de conducere și cea de inspector judiciar, în termen de
30 de zile de la data dobândirii dreptului de a ocupa în
continuare funcția de inspector judiciar. După cele 30 de zile,
postul de conducere sau de inspector judiciar pentru care nu
s-a făcut opțiunea devine vacant de drept. [...]
(35) Perioada în care judecătorul sau procurorul este
inspector judiciar în cadrul Consiliului Superior al Magistraturii
constituie vechime în funcția de judecător sau procuror.”

MONITORUL OFICIAL AL ROMÂNIEI, PARTEA I, Nr. 248/8.IV.2011
Examinând excepția de neconstituționalitate, Curtea
constată următoarele:
1. Cu privire la dispozițiile art. 29 alin. (5) din Legea
nr. 47/1992, sub aspectul invocării excepției de neconstituționalitate în fața unei secții a Consiliului Superior al
Magistraturii, în calitate de instanță disciplinară, Curtea s-a
pronunțat prin Decizia nr. 514/2007, publicată în Monitorul
Oficial al României, Partea I, nr. 464 din 10 iulie 2007, statuând
că Legea fundamentală stabilește în art. 146 lit. d) atribuția Curții
Constituționale de a hotărî asupra excepțiilor de neconstituționalitate privind legile și ordonanțele ridicate în fața instanțelor
judecătorești sau de arbitraj comercial, iar, în aplicarea acestei
prevederi constituționale, art. 29 din Legea nr. 47/1992 se referă
în mod expres la excepțiile ridicate în fața instanțelor
judecătorești sau de arbitraj comercial privind neconstituționalitatea unei legi sau ordonanțe, stabilind condițiile în care
Curtea poate fi sesizată.
Potrivit prevederilor constituționale ale art. 126 alin. (1),
ăJustiția se realizează prin Înalta Curte de Casație și Justiție și
prin celelalte instanțe judecătorești stabilite de lege”, iar, în
aplicarea acestui text constituțional, Legea nr. 304/2004 privind
organizarea judiciară, republicată, prevede în art. 2 alin. (2) că
instanțe judecătorești sunt: a) Înalta Curte de Casație și
Justiție; b) curți de apel; c) tribunale; d) tribunale specializate;
e) instanțe militare; f) judecătorii.
În concluzie, prin aceeași decizie, instanța de contencios
constituțional a constatat că sesizarea Curții Constituționale cu
o excepție de neconstituționalitate nu poate fi făcută în mod
legal decât de una dintre instanțele judecătorești enumerate de
lege.
Având în vedere aceste argumente, Curtea a constatat că
excepția de neconstituționalitate ridicată în fața uneia dintre
secțiile Consiliului Superior al Magistraturii este inadmisibilă,
deoarece nu a fost legal sesizată, așa cum prevăd dispozițiile
art. 146 lit. d) din Constituție și dispozițiile art. 29 din Legea
nr. 47/1992, de o instanță judecătorească.
2. Cu privire la dispozițiile criticate din Legea nr. 317/2004,
prin Decizia nr. 165/2010, publicată în Monitorul Oficial al
României, Partea I, nr. 237 din 14 aprilie 2010, Curtea a statuat
că dispozițiile de lege potrivit cărora hotărârile secțiilor
Consiliului Superior al Magistraturii prin care s-a soluționat
acțiunea disciplinară se pot ataca cu recurs, în termen de 15 zile
de la comunicare, la Completul de 9 judecători al Înaltei Curți
de Casație și Justiție reprezintă o reiterare a prevederilor
constituționale ale art. 134 alin. (3), potrivit cărora hotărârile
Consiliului Superior al Magistraturii în materie disciplinară pot fi
atacate la Înalta Curte de Casație și Justiție. Totodată, potrivit
dispozițiilor alin. (2) al aceleiași norme constituționale, Consiliul
Superior al Magistraturii îndeplinește rolul de instanță de
judecată, prin secțiile sale, în domeniul răspunderii disciplinare
a judecătorilor și procurorilor. Prin urmare, legea sa organică —
Legea nr. 317/2004 — stabilește procedura de soluționare a
acțiunii disciplinare în secțiunea a 4-a ăAtribuțiile Consiliului
Superior al Magistraturii în domeniul răspunderii disciplinare a
magistraților” din cap. IV ăAtribuțiile Consiliului Superior al
Magistraturii”, în conformitate cu dispozițiile constituționale
menționate. Așadar, ținând cont că dispozițiile de lege criticate
prevăd o cale de atac împotriva hotărârilor secțiilor Consiliului
Superior al Magistraturii prin care s-a soluționat acțiunea
disciplinară, nu se poate susține că acestea încalcă accesul liber
la justiție, consacrat prin art. 21 din Constituție. Potrivit
jurisprudenței constante a Curții Constituționale, accesul la
justiție nu presupune și accesul la toate mijloacele procedurale
prin care se înfăptuiește justiția, iar instituirea regulilor de
desfășurare a procesului în fața instanțelor judecătorești, deci

11

și reglementarea căilor de atac, sunt de competența exclusivă a
legiuitorului, care poate institui, în considerarea unor situații
deosebite, reguli speciale de procedură.
Cu același prilej Curtea a observat că reglementările
internaționale în materie nu impun accesul la totalitatea gradelor
de jurisdicție sau la toate căile de atac prevăzute de legislațiile
naționale, art. 13 din Convenția pentru apărarea drepturilor
omului și a libertăților fundamentale consacrând numai dreptul
persoanei la un recurs efectiv în fața unei instanțe naționale,
deci posibilitatea de a accede la un grad de jurisdicție.
Prin Decizia nr. 1.449 din 4 noiembrie 2010, publicată în
Monitorul Oficial al României, Partea I, nr. 6 din 5 ianuarie 2011,
Curtea a reținut că, avându-se în vedere, pe de o parte, rolul
constituțional al Consiliului Superior al Magistraturii de ăinstanță
de judecată [...] în domeniul răspunderii disciplinare a
judecătorilor și procurorilor”, iar, pe de altă parte, dispozițiile
Legii nr. 317/2004 care prevăd o cale de atac la instanța de
judecată împotriva hotărârilor secțiilor Consiliului Superior al
Magistraturii prin care s-a soluționat acțiunea disciplinară, nu se
poate susține că prevederile de lege criticate încalcă accesul
liber la justiție sau dreptul la un proces echitabil, consacrate prin
art. 21 din Constituție și prin art. 10 din Declarația Universală a
Drepturilor Omului și art. 6 paragraful 1 din Convenția pentru
apărarea drepturilor omului și a libertăților fundamentale.
Întrucât criticile de neconstituționalitate din prezenta cauză
privesc parțial aceleași aspecte și având în vedere că nu au
intervenit elemente noi, de natură a determina schimbarea
jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.
Cu privire la câmpul de aplicare a dispozițiilor art. 6
paragraful 1 din Convenția pentru apărarea drepturilor omului și
a libertăților fundamentale, Curtea Europeană a Drepturilor
Omului, prin Hotărârea din 23 iunie 1981, pronunțată în Cauza
Le Compte, Van Leuven et De Meyere contra Belgiei, a statuat
că procedurile disciplinare intră sub incidența art. 6 paragraful 1
referitor la dreptul la un proces echitabil și la soluționarea cauzei
într-un termen rezonabil de către o instanță independentă și
imparțială. Astfel, garanțiile dreptului la un proces echitabil
implică dreptul părților de a lua cunoștință de toate aspectele
litigiului (Hotărârea din 20 februarie 1996, pronunțată în Cauza
Lobo Machado contra Portugaliei) și presupune respectarea
principiului contradictorialității (Hotărârea din 18 februarie 2010,
pronunțată în Cauza Baccichetti contra Franței).
Referitor la competența unor organisme profesionale de a
judeca acțiuni disciplinare, Curtea Europeană a Drepturilor
Omului a arătat că în numeroase state ale Consiliului Europei
abaterile disciplinare sunt de competența acestor structuri, iar o
asemenea atribuire de competență nu este contrară dispozițiilor
Convenției, care impune totuși unul dintre următoarele sisteme:
sau jurisdicțiile organismelor profesionale îndeplinesc exigențele
art. 6 paragraful 1 din Convenție, sau ele nu le îndeplinesc și
atunci legea națională trebuie să permită accesul la o instanță
judecătorească care prezintă toate garanțiile dreptului la un
proces echitabil și la soluționarea cauzei de către o instanță
independentă și imparțială. În acest sens s-a pronunțat, în mod
constant, Curtea de la Strasbourg, prin Hotărârea din
10 februarie 1983, pronunțată în Cauza Albert et Le Compte
contra Belgiei, prin Hotărârea din 22 noiembrie 1995, pronunțată
în Cauza Bryan contra Marii Britanii, prin Hotărârea din 20 mai
1998, pronunțată în Cauza Gautrin și alții contra Franței, prin
Hotărârea din 16 decembrie 2008, pronunțată în Cauza
Frankowicz contra Poloniei, și prin Hotărârea din 29 octombrie
2009, pronunțată în Cauza Chaudet contra Franței.

12

MONITORUL OFICIAL AL ROMÂNIEI, PARTEA I, Nr. 248/8.IV.2011

Potrivit art. 134 alin. (2) din Constituția României, Consiliul
Superior al Magistraturii îndeplinește rolul de instanță de
judecată, prin secțiile sale, în domeniul răspunderii disciplinare
a judecătorilor și procurorilor. Similar, în alte state europene,
acțiunile disciplinare ale judecătorilor și procurorilor sunt de
competența organismelor naționale echivalente Consiliului
Superior al Magistraturii. Astfel, în Franța, Consiliul Superior al
Magistraturii este instanță disciplinară a magistraților, iar
deciziile pronunțate în cadrul acestei atribuții pot fi atacate la
Consiliul de Stat. În Spania, instanța disciplinară este diferită în
funcție de gravitatea faptelor săvârșite. Pentru faptele foarte
grave, este competent Plenul Consiliului General al Puterii
Judiciare. Pentru fapte grave, este competentă Comisia de
disciplină a Consiliului General al Puterii Judiciare, iar pentru
fapte mai puțin grave este competent președintele sau organul
de conducere al instanței respective, iar, în acest din urmă caz,
sancțiunea constă în avertisment sau amendă. În Italia, potrivit
art. 105 din Constituție, măsurile disciplinare relative la
magistrați sunt de competența Consiliului Superior al
Magistraturii, ministrul justiției (care poate fi titularul acțiunii
disciplinare), procurorul general de pe lângă Curtea de Casație
și magistratul sancționat pot exercita recurs împotriva deciziilor
Secției disciplinare a Consiliului Superior al Magistraturii în fața
Secțiilor Unite ale Curții de Casație, iar instanța de control
judiciar are competența de a examina atât respectarea
regularității procedurii disciplinare, cât și calificarea faptelor
acuzate și temeinicia luării sancțiunii.
Prin urmare, Curtea observă că, în materia răspunderii
disciplinare a magistraților, legiuitorul român a adoptat o
reglementare similară cu cea a altor țări din Europa, prevăzând —
referitor la procedura disciplinară — o fază administrativă,
cercetarea disciplinară efectuându-se de inspectorii din cadrul
Serviciului de inspecție judiciară pentru judecători, respectiv din
cadrul Serviciului de inspecție judiciară pentru procurori, și o
fază jurisdicțională, care se desfășoară în fața secțiilor
Consiliului Superior al Magistraturii, potrivit dispozițiilor Legii
nr. 317/2004 și celor ale Codului de procedură civilă, cu
respectarea principiului contradictorialității, magistratul în cauză
fiind citat, putând fi reprezentat de un alt judecător sau procuror
ori asistat sau reprezentat de avocat, având dreptul să ia
cunoștință de toate actele dosarului și să solicite administrarea
de probe în apărare.
Împotriva hotărârii de sancționare a secțiilor Consiliului
Superior al Magistraturii există o cale de atac, și anume recursul
în fața Înaltei Curți de Casație și Justiție — Completul de

5 judecători, prevăzut de art. 49 alin. (2) din Legea nr. 317/2004.
Curtea reține că acest ărecurs” nu trebuie calificat ca fiind acea
cale extraordinară de atac prevăzută de Codul de procedură
civilă, ci ca o veritabilă cale de atac devolutivă împotriva hotărârii
organului disciplinar (Consiliul Superior al Magistraturii, prin
secțiile sale, având doar rolul unei instanțe de judecată), cale
de atac soluționată de către o instanță judecătorească, Înalta
Curte de Casație și Justiție, prin luarea în considerare a tuturor
aspectelor și prin verificarea atât a legalității procedurii, cât și a
temeiniciei hotărârii instanței disciplinare. Acesta este și sensul
art. 134 alin. (3) din Constituție, potrivit căruia ăHotărârile
Consiliului Superior al Magistraturii în materie disciplinară pot fi
atacate la Înalta Curte de Casație și Justiție”. Prin Decizia
nr. 148/2003 privind constituționalitatea propunerii legislative de
revizuire a Constituției României, publicată în Monitorul Oficial
al României, Partea I, nr. 317 din 12 mai 2003, referindu-se la
atribuția Consiliului Superior al Magistraturii, așa cum este
stabilită în art. 134 alin. (2) din Constituție, potrivit căruia acesta
îndeplinește rolul de instanță de judecată, prin secțiile sale, în
domeniul răspunderii disciplinare a judecătorilor și a procurorilor,
potrivit procedurii stabilite prin legea sa organică, Curtea a
statuat că această dispoziție constituțională nu poate interzice
accesul liber la justiție al persoanei judecate de această
ăinstanță extrajudiciară”.
Prin urmare, îndeplinind exigențele dreptului la un proces
echitabil, prin asigurarea unei căi efective de atac la o instanță
judecătorească, consacrată prin art. 21 alin. (3) din Constituție
și prin art. 6 paragraful 1 și art. 13 din Convenția pentru apărarea
drepturilor omului și a libertăților fundamentale, ărecursul” din
materia disciplinară a magistraților este o veritabilă și efectivă
cale de atac împotriva hotărârii secțiilor Consiliului Superior al
Magistraturii, cale de atac prin care instanța de judecată, ținând
seama și de rolul activ pe care trebuie să îl aibă, poate soluționa
cauza sub toate aspectele, atât asupra legalității procedurii
disciplinare, cât și asupra temeiniciei hotărârii.
Referitor la celelalte critici de neconstituționalitate, Curtea
reține că acestea sunt neîntemeiate, deoarece, pe de o parte,
însăși Constituția prevede în art. 134 alin. (2) că, prin secțiile
sale, Consiliul Superior al Magistraturii îndeplinește rolul de
instanță de judecată în domeniul răspunderii disciplinare a
judecătorilor și procurorilor, iar, pe de altă parte, Ordonanța de
urgență a Guvernului nr. 59/2009, prin care s-au modificat
dispozițiile din Legea nr. 317/2004 referitoare la Inspecția
judiciară, a avut ca scop asigurarea independenței inspectorilor
judiciari și a eficientizării activității acestora.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge , ca neîntemeiată, excepția de neconstituționalitate a prevederilor art. 29 alin. (5) din Legea nr. 47/1992 privind
organizarea și funcționarea Curții Constituționale, ale art. 299—316 din Codul de procedură civilă și ale art. 45, art. 451, art. 46,
art. 49 alin. (2) și art. 61 alin. (31) și (35) din Legea nr. 317/2004 privind Consiliul Superior al Magistraturii, excepție ridicată de Angela
Elisabeta Ciurea în Dosarul nr. 8.847/1/2009 (nr. vechi 22/2009) al Înaltei Curți de Casație și Justiție — Completul de 9 judecători.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 248/8.IV.2011

13

CURTEA CONSTITUȚIONALĂ

D E C I Z I A Nr. 128
din 1 februarie 2011

referitoare la excepția de neconstituționalitate a prevederilor art. 45 alin. (2) și art. 49 alin. (2) și (4)
din Legea nr. 317/2004 privind Consiliul Superior al Magistraturii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 45 alin. (2) și art. 49 alin. (2) și (4) din Legea
nr. 317/2004 privind Consiliul Superior al Magistraturii, excepție
ridicată de Alexandru Adrian Mirică în Dosarul nr. 9.988/1/2009
(nr. vechi 24/2009) al Înaltei Curți de Casație și Justiție —
Completul de 9 judecători.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, deoarece procedura disciplinară prevăzută
de dispozițiile de lege criticate reprezintă o transpunere a
art. 134 alin. (2) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 9.988/1/2009 (nr. vechi 24/2009), Înalta Curte de Casație și
Justiție — Completul de 9 judecători a sesizat Curtea
Constituțională cu excepția de neconstituționalitate a
prevederilor art. 45 alin. (2) și art. 49 alin. (2) și (4) din Legea
nr. 317/2004 privind Consiliul Superior al Magistraturii. Excepția
de neconstituționalitate a fost ridicată de Alexandru Adrian Mirică
într-o cauză având ca obiect soluționarea recursului declarat
împotriva Hotărârii nr. 11/P din 6 octombrie 2009 a Consiliului
Superior al Magistraturii — Secția pentru procurori prin care i
s-a aplicat sancțiunea disciplinară constând în avertisment
pentru săvârșirea abaterilor disciplinare prevăzute de art. 99
lit. e) și h) din Legea nr. 303/2004 privind statutul judecătorilor
și procurorilor.
În motivarea excepției de neconstituționalitate autorul
acesteia susține că prevederile art. 49 alin. (2) din Legea
nr. 317/2004 contravin dispozițiilor art. 21 din Constituție, în
măsura în care prin termenul ărecurs” se înțelege calea de atac
reglementată de Codul de procedură civilă. În acest sens, arată
că noțiunea de ărecurs” folosită de textul de lege criticat ar trebui
să aibă semnificația unei căi de atac în cadrul controlului
judecătoresc al actelor administrative, fiind o acțiune în fond, cu
toate procedurile legale care însoțesc o asemenea acțiune,

inclusiv jurisdicția deplină a instanței de judecată. Ad absurdum,
dacă recursul în cauză ar avea înțelesul atribuit de Codul de
procedură civilă, ar atrage incidența unor dispoziții care ar
îngrădi accesul liber la justiție, cum ar fi cele legate de motivele
de casare, recursul fiind cale extraordinară de atac, iar nu una
devolutivă, cele privind motivarea în termen, sub sancțiunea
nulității, cele privind invocarea excepțiilor procesuale, cele
privind admisibilitatea probelor etc.
Cu privire la dispozițiile art. 49 alin. (4) din Legea
nr. 317/2004, arată că acestea contravin art. 129 din
Constituție, care consacră dreptul la existența a cel puțin unei
căi de atac împotriva unei hotărâri judecătorești pronunțate
pentru prima oară într-o cauză. Faptul că art. 129 din Legea
fundamentală prevede că exercitarea dreptului de a utiliza căi de
atac împotriva hotărârilor judecătorești se face în condițiile legii
semnifică faptul că legea trebuie să reglementeze modul de
exercitare a căilor de atac, iar nu să suprime posibilitatea de a
exercita măcar o cale de atac împotriva primei hotărâri date de
o instanță judecătorească. Totodată, nu se justifică un tratament
discriminatoriu pentru acțiunea împotriva actului administrativ al
Consiliului Superior al Magistraturii, în raport cu alte acte
administrative, care beneficiază atât de posibilitatea atacării
actului în justiție, cât și de calea de control judiciar.
În ceea ce privește excepția de neconstituționalitate a
dispozițiilor art. 45 alin. (2) din Legea nr. 317/2004, arată că
posibilitatea sesizării din oficiu a Comisiei de disciplină încalcă
imparțialitatea Consiliului Superior al Magistraturii, consacrată
expres prin art. 134 alin. (1) și (2) din Constituție. Aceasta
deoarece Comisia de disciplină nu este o structură autonomă,
ăfiind vorba tot de angajații Consiliului Superior al Magistraturii,
numiți de acesta, printr-o procedură lipsită de obiectivitate”.
Comisia de disciplină nu poate fi asimilată unui ăprocuror al
procurorilor” sau unui ăprocuror al judecătorilor”, în materie
disciplinară neregăsindu-se fundamentul sesizării din oficiu, ca
în materie penală, unde se apără interesele generale ale
societății și ordinea de drept, în general.
În materia răspunderii disciplinare a magistraților, există
posibilitatea de a sesiza abaterile disciplinare de către orice
persoană interesată, de către conducerea instanțelor și
parchetelor, de către colegiile de conducere, comisiile de
evaluare, ămotiv pentru care nu se regăsește nicio rațiune de a
denatura sensul Consiliului Superior al Magistraturii, de instanță
imparțială și de garant al independenței justiției, către un sens
represiv, fără interes în sfera interesului public, ci într-un interes
de «poliție a instanțelor»”.
Înalta Curte de Casație și Justiție — Completul de
9 judecători consideră că prevederile de lege criticate nu
contravin dispozițiilor constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 248/8.IV.2011

Avocatul Poporului consideră că dispozițiile de lege
criticate sunt constituționale, deoarece acestea constituie
expresia dispozițiilor art. 134 alin. (2) din Constituție și, în plus,
hotărârile Consiliului Superior al Magistraturii în materie
disciplinară pot fi atacate la Înalta Curte de Casație și Justiție.
Atribuția Consiliului Superior al Magistraturii de instanță de
disciplină nu interzice accesul liber la justiție al persoanei
judecate și se aplică în mod egal tuturor persoanelor vizate de
ipoteza normei juridice. Potrivit jurisprudenței constante a Curții
Constituționale, accesul la justiție nu presupune și accesul la
toate mijloacele procedurale prin care se înfăptuiește justiția, iar
instituirea regulilor de desfășurare a procesului în fața
instanțelor judecătorești, deci și reglementarea căilor de atac,
sunt de competența exclusivă a legiuitorului, care poate institui,
în considerarea unor situații deosebite, reguli speciale de
procedură. Reglementările internaționale nu impun accesul la
totalitatea gradelor de jurisdicție sau la toate căile de atac
prevăzute de lege, art. 13 din Convenția pentru apărarea
drepturilor omului și a libertăților fundamentale consacrând
numai dreptul persoanei la un recurs efectiv în fața unei instanțe
naționale, deci posibilitatea de a accede la un grad de jurisdicție.
Invocă, în acest sens, deciziile Curții Constituționale nr. 788/2007,
nr. 148/2003 și nr. 165/2010.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 45 alin. (2) și art. 49 alin. (2) și (4) din Legea
nr. 317/2004 privind Consiliul Superior al Magistraturii,
republicată în Monitorul Oficial al României, Partea I, nr. 827 din
13 septembrie 2005. Prevederile art. 45 au fost modificate prin
art. II pct. 1 din Ordonanța de urgență a Guvernului nr. 59/2009
pentru modificarea Legii nr. 303/2004 privind statutul
judecătorilor și procurorilor și pentru modificarea și completarea
Legii nr. 317/2004 privind Consiliul Superior al Magistraturii,
publicată în Monitorul Oficial al României, Partea I, nr. 439 din
26 iunie 2009.
Textele de lege criticate au, în prezent, următorul conținut:
— Art. 45 alin. (2): ăComisiile de disciplină pot fi sesizate de
Inspecția judiciară sau se pot sesiza din oficiu în legătură cu
abaterile disciplinare ale judecătorilor și procurorilor.”;
— Art. 49 alin. (2) și (4): ăÎmpotriva hotărârilor prevăzute la
alin. (1) se poate exercita recurs în termen de 15 zile de la
comunicare. Competența soluționării recursului aparține
Completului de 9 judecători al Înaltei Curți de Casație și Justiție.
Din Completul de 9 judecători nu pot face parte membrii cu drept
de vot ai Consiliului Superior al Magistraturii și judecătorul
sancționat disciplinar.
[...]
(4) Hotărârea prin care se soluționează recursul prevăzut la
alin. (2) este irevocabilă.”

Potrivit art. XXV alin. (2) din Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010, ăReferirile la completul de 9 judecători cuprinse în actele
normative în vigoare se consideră a fi făcute la completele de
5 judecători.”
Examinând excepția de neconstituționalitate, Curtea
constată următoarele:
Prin Decizia nr. 165/2010, publicată în Monitorul Oficial al
României, Partea I, nr. 237 din 14 aprilie 2010, a statuat că
dispozițiile de lege potrivit cărora hotărârile secțiilor Consiliului
Superior al Magistraturii prin care s-a soluționat acțiunea
disciplinară se pot ataca cu recurs, în termen de 15 zile de la
comunicare, la Completul de 9 judecători al Înaltei Curți de
Casație și Justiție reprezintă o reiterare a prevederilor
constituționale ale art. 134 alin. (3), potrivit cărora hotărârile
Consiliului Superior al Magistraturii în materie disciplinară pot fi
atacate la Înalta Curte de Casație și Justiție. Totodată, potrivit
dispozițiilor alin. (2) al aceleiași norme constituționale, Consiliul
Superior al Magistraturii îndeplinește rolul de instanță de
judecată, prin secțiile sale, în domeniul răspunderii disciplinare
a judecătorilor și procurorilor. Prin urmare, legea sa organică —
Legea nr. 317/2004 — stabilește procedura de soluționare a
acțiunii disciplinare în secțiunea a 4-a ăAtribuțiile Consiliului
Superior al Magistraturii în domeniul răspunderii disciplinare a
magistraților” din cap. IV ăAtribuțiile Consiliului Superior al
Magistraturii”, în conformitate cu dispozițiile constituționale
menționate. Așadar, ținând cont că dispozițiile de lege criticate
prevăd o cale de atac împotriva hotărârilor secțiilor Consiliului
Superior al Magistraturii prin care s-a soluționat acțiunea
disciplinară, nu se poate susține că acestea încalcă accesul liber
la justiție, consacrat prin art. 21 din Constituție. Potrivit
jurisprudenței constante a Curții Constituționale, accesul la
justiție nu presupune și accesul la toate mijloacele procedurale
prin care se înfăptuiește justiția, iar instituirea regulilor de
desfășurare a procesului în fața instanțelor judecătorești, deci
și reglementarea căilor de atac, sunt de competența exclusivă a
legiuitorului, care poate institui, în considerarea unor situații
deosebite, reguli speciale de procedură.
Cu același prilej, Curtea a observat că reglementările
internaționale în materie nu impun accesul la totalitatea gradelor
de jurisdicție sau la toate căile de atac prevăzute de legislațiile
naționale, art. 13 din Convenția pentru apărarea drepturilor
omului și a libertăților fundamentale consacrând numai dreptul
persoanei la un recurs efectiv în fața unei instanțe naționale,
deci posibilitatea de a accede la un grad de jurisdicție.
Prin Decizia nr. 1.449 din 4 noiembrie 2010, publicată în
Monitorul Oficial al României, Partea I, nr. 6 din 5 ianuarie 2011,
Curtea a reținut că, avându-se în vedere, pe de-o parte, rolul
constituțional al Consiliului Superior al Magistraturii de ăinstanță
de judecată [...] în domeniul răspunderii disciplinare a
judecătorilor și procurorilor”, iar, pe de altă parte, dispozițiile
Legii nr. 317/2004 care prevăd o cale de atac la instanța de
judecată împotriva hotărârilor secțiilor Consiliului Superior al
Magistraturii prin care s-a soluționat acțiunea disciplinară, nu se
poate susține că prevederile de lege criticate încalcă accesul
liber la justiție sau dreptul la un proces echitabil, consacrate prin
art. 21 din Constituție și prin art. 10 din Declarația Universală a
Drepturilor Omului și art. 6 paragraful 1 din Convenția pentru
apărarea drepturilor omului și a libertăților fundamentale.
Întrucât criticile de neconstituționalitate din prezenta cauză
privesc, parțial, aceleași aspecte și având în vedere că nu au

MONITORUL OFICIAL AL ROMÂNIEI, PARTEA I, Nr. 248/8.IV.2011
intervenit elemente noi, de natură a determina schimbarea
jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.
Cu privire la câmpul de aplicare a dispozițiilor art. 6
paragraful 1 din Convenția pentru apărarea drepturilor omului și
a libertăților fundamentale, Curtea Europeană a Drepturilor
Omului, prin Hotărârea din 23 iunie 1981, pronunțată în Cauza
Le Compte, Van Leuven et De Meyere contra Belgiei, a statuat
că procedurile disciplinare intră sub incidența art. 6 paragraful 1
referitor la dreptul la un proces echitabil și la soluționarea cauzei
într-un termen rezonabil, de către o instanță independentă și
imparțială. Astfel, garanțiile dreptului la un proces echitabil
implică dreptul părților de a lua cunoștință de toate aspectele
litigiului (Hotărârea din 20 februarie 1996, pronunțată în Cauza
Lobo Machado contra Portugaliei) și presupune respectarea
principiului contradictorialității (Hotărârea din 18 februarie 2010,
pronunțată în Cauza Baccichetti contra Franței).
Referitor la competența unor organisme profesionale de a
judeca acțiuni disciplinare, Curtea Europeană a Drepturilor
Omului a arătat că în numeroase state ale Consiliului Europei
abaterile disciplinare sunt de competența acestor structuri, iar o
asemenea atribuire de competență nu este contrară dispozițiilor
Convenției, care impune totuși unul dintre următoarele sisteme:
sau jurisdicțiile organismelor profesionale îndeplinesc exigențele
art. 6 paragraful 1 din Convenție, sau ele nu le îndeplinesc și
atunci legea națională trebuie să permită accesul la o instanță
judecătorească care prezintă toate garanțiile dreptului la un
proces echitabil și la soluționarea cauzei de către o instanță
independentă și imparțială. În acest sens s-a pronunțat, în mod
constant, Curtea de la Strasbourg, prin Hotărârea din
10 februarie 1983, pronunțată în Cauza Albert et Le Compte
contra Belgiei, prin Hotărârea din 22 noiembrie 1995, pronunțată
în Cauza Bryan contra Marii Britanii, prin Hotărârea din 20 mai
1998, pronunțată în Cauza Gautrin și alții contra Franței, prin
Hotărârea din 16 decembrie 2008, pronunțată în Cauza
Frankowicz contra Poloniei, și prin Hotărârea din 29 octombrie
2009, pronunțată în Cauza Chaudet contra Franței.
Potrivit art. 134 alin. (2) din Constituția României, Consiliul
Superior al Magistraturii îndeplinește rolul de instanță de
judecată, prin secțiile sale, în domeniul răspunderii disciplinare
a judecătorilor și procurorilor. Similar, în alte state europene,
acțiunile disciplinare ale judecătorilor și procurorilor sunt de
competența organismelor naționale echivalente Consiliului
Superior al Magistraturii. Astfel, în Franța, Consiliul Superior al
Magistraturii este instanță disciplinară a magistraților, iar
deciziile pronunțate în cadrul acestei atribuții pot fi atacate la
Consiliul de Stat. În Spania, instanța disciplinară este diferită în
funcție de gravitatea faptelor săvârșite. Pentru faptele foarte
grave, este competent Plenul Consiliului General al Puterii
Judiciare. Pentru fapte grave, este competentă Comisia de
disciplină a Consiliului General al Puterii Judiciare, iar pentru
fapte mai puțin grave este competent președintele sau organul
de conducere al instanței respective, iar, în acest din urmă caz,
sancțiunea constă în avertisment sau amendă. În Italia, potrivit
art. 105 din Constituție, măsurile disciplinare relative la
magistrați sunt de competența Consiliului Superior al
Magistraturii, iar ministrul justiției (care poate fi titularul acțiunii
disciplinare), procurorul general de pe lângă Curtea de Casație
și magistratul sancționat pot exercita recurs împotriva deciziilor
Secției disciplinare a Consiliului Superior al Magistraturii în fața
Secțiilor Unite ale Curții de Casație, iar instanța de control

15

judiciar are competența de a examina atât respectarea
regularității procedurii disciplinare, cât și calificarea faptelor
acuzate și temeinicia luării sancțiunii.
Prin urmare, Curtea observă că, în materia răspunderii
disciplinare a magistraților, legiuitorul român a adoptat o
reglementare similară cu cea a altor țări din Europa, prevăzând —
referitor la procedura disciplinară — o fază administrativă,
cercetarea disciplinară efectuându-se de inspectorii din cadrul
Serviciului de inspecție judiciară pentru judecători, respectiv din
cadrul Serviciului de inspecție judiciară pentru procurori, și o
fază jurisdicțională, care se desfășoară în fața secțiilor
Consiliului Superior al Magistraturii, potrivit dispozițiilor Legii
nr. 317/2004 și celor ale Codului de procedură civilă, cu
respectarea principiului contradictorialității, magistratul în cauză
fiind citat, putând fi reprezentat de un alt judecător sau procuror
ori asistat sau reprezentat de avocat, având dreptul să ia la
cunoștință de toate actele dosarului și să solicite administrarea
de probe în apărare.
Împotriva hotărârii de sancționare a secțiilor Consiliului
Superior al Magistraturii există o cale de atac, și anume recursul
în fața Înaltei Curți de Casație și Justiție — Completul de
5 judecători, prevăzut de art. 49 alin. (2) din Legea nr. 317/2004.
Curtea reține că acest ărecurs” nu trebuie calificat ca fiind acea
cale extraordinară de atac prevăzută de Codul de procedură
civilă, ci ca o veritabilă cale de atac devolutivă împotriva hotărârii
organului disciplinar (Consiliul Superior al Magistraturii, prin
secțiile sale, având doar rolul unei instanțe de judecată), cale
de atac soluționată de către o instanță judecătorească, Înalta
Curte de Casație și Justiție, prin luarea în considerare a tuturor
aspectelor și prin verificarea atât a legalității procedurii, cât și a
temeiniciei hotărârii instanței disciplinare. Acesta este și sensul
art. 134 alin. (3) din Constituție, potrivit căruia ăHotărârile
Consiliului Superior al Magistraturii în materie disciplinară pot fi
atacate la Înalta Curte de Casație și Justiție.” Prin Decizia
nr. 148/2003 privind constituționalitatea propunerii legislative de
revizuire a Constituției României, publicată în Monitorul Oficial
al României, Partea I, nr. 317 din 12 mai 2003, referindu-se la
atribuția Consiliului Superior al Magistraturii, așa cum este
stabilită în art. 134 alin. (2) din Constituție, potrivit căruia acesta
îndeplinește rolul de instanță de judecată, prin secțiile sale, în
domeniul răspunderii disciplinare a judecătorilor și a procurorilor,
potrivit procedurii stabilite prin legea sa organică, Curtea a
statuat că această dispoziție constituțională nu poate interzice
accesul liber la justiție al persoanei judecate de această
ăinstanță extrajudiciară”.
Prin urmare, îndeplinind exigențele dreptului la un proces
echitabil, prin asigurarea unei căi efective de atac la o instanță
judecătorească, consacrate prin art. 21 alin. (3) din Constituție
și prin art. 6 paragraful 1 și art. 13 din Convenția pentru apărarea
drepturilor omului și a libertăților fundamentale, ărecursul” din
materia disciplinară a magistraților este o veritabilă și efectivă
cale de atac împotriva hotărârii secțiilor Consiliului Superior al
Magistraturii, cale de atac prin care instanța de judecată, ținând
seama și de rolul activ pe care trebuie să-l aibă, poate soluționa
cauza sub toate aspectele, atât asupra legalității procedurii
disciplinare, cât și asupra temeiniciei hotărârii.

16

MONITORUL OFICIAL AL ROMÂNIEI, PARTEA I, Nr. 248/8.IV.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge , ca neîntemeiată, excepția de neconstituționalitate a prevederilor art. 45 alin. (2) și art. 49 alin. (2) și (4) din Legea
nr. 317/2004 privind Consiliul Superior al Magistraturii, excepție ridicată de Alexandru Adrian Mirică în Dosarul nr. 9.988/1/2009
(nr. vechi 24/2009) al Înaltei Curți de Casație și Justiție — Completul de 9 judecători.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 248/8.IV.2011 conține 16 pagini.

Prețul: 3,20 lei

&JUYDGY|522091]
ISSN 1453—4495

