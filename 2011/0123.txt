PARTEA I

Anul 179 (XXIII) — Nr. 123

Joi, 17 februarie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

117.

— Hotărâre privind aprobarea bugetului de venituri și
cheltuieli pe anul 2011 al Fondului pentru mediu și al
Administrației Fondului pentru Mediu, precum și a
Listei programelor finanțate din Fondul pentru mediu în
anul 2011....................................................................

2–11

118.

— Hotărâre privind aprobarea condițiilor de acreditare
a oficiilor pentru depunerea ăDeclarației privind
obligațiile de plată a contribuțiilor sociale, impozitului
pe venit și evidența nominală a persoanelor asigurate”,
precum și privind răspunderea în gestionarea
informațiilor din declarație ..........................................

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.

— Instrucțiune a ministrului educației, cercetării,
tineretului și sportului privind menținerea în activitate
ca titular peste vârsta standard de pensionare ..........

13–14

2.

— Instrucțiune a ministrului educației, cercetării,
tineretului și sportului privind decontarea navetei
cadrelor didactice ......................................................

14

121/37/1.647/43/8/1/239. — Ordin al ministrului sănătății, al
ministrului administrației și internelor, al ministrului
finanțelor publice, al ministrului agriculturii și dezvoltării
rurale, al președintelui Autorității Naționale Sanitare
Veterinare și pentru Siguranța Alimentelor și al
președintelui Autorității Naționale pentru Protecția
Consumatorilor pentru constituirea echipelor mixte ce
vor efectua controale, conform competențelor legale,
în locurile și/sau în mediile în care se produc, se
comercializează, se utilizează sau se consumă
substanțe și/sau produse noi cu efecte psihoactive,
dăunătoare sănătății, altele decât cele reglementate ....

15–16

2

MONITORUL OFICIAL AL ROMÂNIEI, PARTEA I, Nr. 123/17.II.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 al Fondului pentru mediu
și al Administrației Fondului pentru Mediu,
precum și a Listei programelor finanțate
din Fondul pentru mediu în anul 2011
În temeiul art. 108 din Constituția României, republicată, și al art. 21 din
Ordonanța de urgență a Guvernului nr. 196/2005 privind Fondul pentru mediu,
aprobată cu modificări și completări prin Legea nr. 105/2006, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul 2011 al Fondului
pentru mediu, prevăzut în anexa nr. 1, și al Administrației Fondului pentru Mediu,
prevăzut în anexa nr. 2, instituție publică finanțată din venituri proprii, aflată în
coordonarea Ministerului Mediului și Pădurilor.
Art. 2. — Se aprobă Lista programelor finanțate din Fondul pentru mediu în
anul 2011, prevăzută în anexa nr. 3.
Art. 3. — Anexele nr. 1—3*) fac parte integrantă din prezenta hotărâre.
Art. 4. — Excedentul din anii precedenți poate fi utilizat numai după
constituirea și utilizarea integrală a veniturilor încasate în anul curent.
PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul muncii, familiei
și protecției sociale,
Ioan Nelu Botiș
Ministrul finanțelor publice,
Gheorghe Ialomițianu

București, 16 februarie 2011.
Nr. 117.

*) Anexele nr. 1—3 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 123/17.II.2011

3
ANEXA Nr. 1

ADMINISTRAȚIA FONDULUI PENTRU MEDIU
B U G E T U L D E V E N I T U R I Ș I C H E LT U I E L I

pe anul 2011 al Fondului pentru mediu

4

MONITORUL OFICIAL AL ROMÂNIEI, PARTEA I, Nr. 123/17.II.2011

MONITORUL OFICIAL AL ROMÂNIEI, PARTEA I, Nr. 123/17.II.2011

5
ANEXA Nr. 2

ADMINISTRAȚIA FONDULUI PENTRU MEDIU
B U G E T U L D E V E N I T U R I Ș I C H E LT U I E L I

pe anul 2011 al Administrației Fondului pentru Mediu

6

MONITORUL OFICIAL AL ROMÂNIEI, PARTEA I, Nr. 123/17.II.2011

MONITORUL OFICIAL AL ROMÂNIEI, PARTEA I, Nr. 123/17.II.2011

7

în anul 2011 din Fondul pentru mediu

L I S TA C U P R O I E C T E L E Ș I P R O G R A M E L E F I N A N Ț AT E

ADMINISTRAȚIA FONDULUI PENTRU MEDIU

mii lei

ANEXA Nr. 3

8
MONITORUL OFICIAL AL ROMÂNIEI, PARTEA I, Nr. 123/17.II.2011

MONITORUL OFICIAL AL ROMÂNIEI, PARTEA I, Nr. 123/17.II.2011

9

10

MONITORUL OFICIAL AL ROMÂNIEI, PARTEA I, Nr. 123/17.II.2011

MONITORUL OFICIAL AL ROMÂNIEI, PARTEA I, Nr. 123/17.II.2011

11

12

MONITORUL OFICIAL AL ROMÂNIEI, PARTEA I, Nr. 123/17.II.2011
GUVERNUL ROMÂNIEI

HOTĂRÂRE
privind aprobarea condițiilor de acreditare a oficiilor pentru depunerea
ăDeclarației privind obligațiile de plată a contribuțiilor sociale, impozitului pe venit
și evidența nominală a persoanelor asigurate”, precum și privind răspunderea
în gestionarea informațiilor din declarație
În temeiul art. 108 din Constituția României, republicată, și al art. 29619 alin. (6) din Legea nr. 571/2003 privind Codul
fiscal, cu modificările și completările ulterioare,
Guvernul României adoptă prezenta hotărâre.
Art. 1. — (1) În vederea obținerii calității de oficiu acreditat de
Ministerul Finanțelor Publice, entitatea solicitantă trebuie să
îndeplinească, pentru locațiile pentru care solicită acreditarea,
următoarele condiții:
a) să asigure atribuirea unui număr unic de înregistrare, în
conformitate cu structura definită de Ministerul Finanțelor
Publice, pentru fiecare declarație primită;
b) să asigure conectarea prin intranetul propriu la rețeaua de
extranet a Ministerului Finanțelor Publice — Agenția Națională
de Administrare Fiscală, conform normelor și procedurilor
stabilite de Ministerul Finanțelor Publice și Agenția Națională de
Administrare Fiscală;
c) să dispună de o rețea de date intranet și să aibă
implementate măsuri de securitate, care să asigure
disponibilitatea, integritatea, confidențialitatea, autenticitatea și
nonrepudierea datelor și informațiilor gestionate la nivelul
fiecărei locații acreditate. La evaluarea îndeplinirii condiției se
au în vedere următoarele:
(i) securitatea fizică și a mediului de lucru (controlul
accesului fizic, securitatea încăperilor, stabilirea
zonelor de acces public și a punctelor de livrare a
datelor);
(ii) securitatea echipamentelor;
(iii) securitatea comunicațiilor;
(iv) securitatea documentelor (înregistrarea, marcarea,
evidența, arhivarea, păstrarea, predarea periodică);
(v) securitatea mediilor de stocare a informațiilor în
format electronic;
(vi) controlul și evidența accesului la sistemele
informatice și la informații;
(vii) identificarea și autentificarea utilizatorilor, proceselor
și a echipamentelor sistemului;
(viii) managementul incidentelor de securitate;
(ix) protecția împotriva atacurilor informatice și a softului
nociv;
(x) auditul, jurnalizarea și trasabilitatea activității
desfășurate în sistemele informatice din cadrul
punctului de lucru;
(xi) realizarea copiilor de rezervă și asigurarea
continuității activității;
d) să asigure personal calificat și resursele necesare hardware
și software, inclusiv utilitățile pentru buna funcționare a acestora
(energie, climatizare etc.);
e) să organizeze activitățile și managementul resurselor
umane în cadrul oficiului acreditat:
(i) selectarea și nominalizarea personalului cu atribuții
în administrarea și în utilizarea stațiilor de lucru din
cadrul locației acreditate;
(ii) completarea fișelor de post cu atribuțiile specifice
colectării și verificării declarației;

(iii) elaborarea și aprobarea procedurilor operaționale și
de securitate;
(iv) stabilirea și aprobarea drepturilor de acces;
(v) cunoașterea și respectarea procedurilor de lucru;
(vi) menținerea la zi a instruirii personalului;
(vii) recunoașterea și respectarea normelor și
procedurilor de depunere, primire, verificare și
transmitere a declarațiilor, elaborate de Agenția
Națională de Administrare Fiscală;
(viii) comunicarea către Ministerul Finanțelor Publice —
Agenția Națională de Administrare Fiscală a
informațiilor referitoare la personalul implicat în
activitatea de primire, prelucrare și transmitere a
declarațiilor, inclusiv a tuturor modificărilor care
intervin cu privire la aceste informații;
f) să respecte dispozițiile Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările și
completările ulterioare.
(2) Prin oficiu se înțelege orice locație aparținând unei
entități, în care se desfășoară activități de lucru direct cu
publicul, la ghișeu.
Art. 2. — (1) În vederea acreditării, entitatea solicitantă
depune o cerere la Ministerul Finanțelor Publice.
(2) Modelul și conținutul cererii de acreditare, precum și
documentația care trebuie anexată la aceasta, componența
comisiei de acreditare, procedura de acreditare și obligațiile
oficiilor acreditate se aprobă prin ordin al ministrului finanțelor
publice, în termen de 15 zile de la intrarea în vigoare a prezentei
hotărâri.
Art. 3. — (1) Cererile de acreditare se soluționează în termen
de 15 zile de la depunere.
(2) În situațiile în care, pentru soluționarea cererii, sunt
necesare informații suplimentare relevante pentru luarea
deciziei, acest termen se prelungește cu perioada cuprinsă între
data solicitării și data primirii informațiilor solicitate.
(3) Termenul de soluționare se poate prelungi și la cererea
justificată a entității solicitante.
Art. 4. — (1) Comisia de acreditare comunică, în scris,
entității solicitante confirmarea acreditării sau respingerea
cererii.
(2) Lista oficiilor acreditate se aduce la cunoștința
persoanelor interesate prin afișare pe pagina de internet a
Ministerului Finanțelor Publice.
Art. 5. — Oficiile acreditate de Ministerul Finanțelor Publice
au obligația să transmită declarațiile depuse de către
contribuabili, astfel:
a) zilnic, formatul electronic al declarației, către baza de date
centrală a Ministerului Finanțelor Publice — Agenția Națională
de Administrare Fiscală;

MONITORUL OFICIAL AL ROMÂNIEI, PARTEA I, Nr. 123/17.II.2011
b) în termen de 5 zile de la primire, declarațiile în format
hârtie, semnate și ștampilate, conform legii, însoțite de
declarația în format electronic, pe suport electronic, către
direcțiile generale ale finanțelor publice județene și a
municipiului București.
Art. 6. — (1) Prin excepție de la prevederile art. 2—4, Casa
Națională de Pensii Publice, Agenția Națională pentru Ocuparea
Forței de Muncă și Casa Națională de Asigurări de Sănătate pot
nominaliza, în vederea acreditării din oficiu de către Ministerul
Finanțelor Publice, structuri din subordinea lor care aveau, până
la data de 31 decembrie 2010, atribuții de primire și prelucrare
a declarațiilor nominale de asigurări sociale, în termen de 5 zile
de la data intrării în vigoare a prezentei hotărâri.
(2) Oficiile nominalizate potrivit alin. (1) sunt obligate să
asigure respectarea condițiilor prevăzute la art. 1 alin. (1).
(3) Cu ocazia nominalizării, Casa Națională de Pensii
Publice, Agenția Națională pentru Ocuparea Forței de Muncă și
Casa Națională de Asigurări de Sănătate în subordinea cărora
funcționează oficiile prevăzute la alin. (1) au obligația să
comunice Ministerului Finanțelor Publice — Agenția Națională
de Administrare Fiscală:
(i) lista locațiilor în care urmează să organizeze primirea
și prelucrarea declarațiilor;

13

(ii) informațiile referitoare la personalul implicat în activitatea
de primire, prelucrare și transmitere a declarațiilor.
(4) Obligațiile care revin oficiilor prevăzute la alin. (1) se
stabilesc prin ordin comun al președinților Casei Naționale de
Pensii Publice, Agenției Naționale pentru Ocuparea Forței de
Muncă, Casei Naționale de Asigurări de Sănătate și Agenției
Naționale de Administrare Fiscală, în termen de 15 zile de la
intrarea în vigoare a prezentei hotărâri.
Art. 7. — Activitatea de depunere a declarației de către
contribuabil, precum și cea de primire a acesteia de către oficiile
acreditate se supun prevederilor Ordonanței Guvernului
nr. 92/2003 privind Codul de procedură fiscală, republicată, cu
modificările și completările ulterioare.
Art. 8. — Răspunderea pentru primirea, prelucrarea și
transmiterea declarațiilor depuse de contribuabili la oficiile
acreditate de Ministerul Finanțelor Publice revine entității de care
aparțin respectivele oficii acreditate, în conformitate cu
prevederile Legii nr. 677/2001, cu modificările și completările
ulterioare, și ale art. 11 și titlului V din Ordonanța Guvernului
nr. 92/2003, republicată, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul muncii, familiei și protecției sociale,
Ioan Nelu Botiș
Ministrul sănătății,
Cseke Attila
Ministrul comunicațiilor și societății informaționale,
Valerian Vreme
București, 16 februarie 2011.
Nr. 118.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

INSTRUCȚIUNE
privind menținerea în activitate ca titular peste vârsta standard de pensionare
În baza prevederilor art. 361 alin. (6) din Legea educației naționale nr. 1/2011,
în conformitate cu prevederile Ordinului ministrului educației, cercetării, tineretului și sportului nr. 3.753/2011 privind
aprobarea unor măsuri tranzitorii în sistemul național de învățământ,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite următoarea instrucțiune:
Art. 1. — Personalul didactic de predare, de conducere,
de îndrumare și control din învățământul preuniversitar care
a intrat în procedura de aprobare a menținerii în activitate ca
titular peste vârsta standard de pensionare, în perioada

cuprinsă în Calendarul mișcării personalului didactic din
învățământul preuniversitar pentru anul școlar 2011—2012,
aprobat prin Ordinul ministrului educației, cercetării,
tineretului și sportului nr. 5.615/2010, beneficiază de

14

MONITORUL OFICIAL AL ROMÂNIEI, PARTEA I, Nr. 123/17.II.2011

acordarea menținerii în activitate ca titular în funcția
didactică, în anul școlar 2011—2012, cu condiția obținerii
aprobării consiliului de administrație al inspectoratului școlar,
conform art. 10 din Metodologia privind mișcarea personalului
didactic din învățământul preuniversitar, aprobată prin Ordinul
ministrului educației, cercetării, tineretului și sportului
nr. 5.616/2010.

Art. 2. — Direcția generală management, resurse umane
și rețea școlară din cadrul Ministerului Educației, Cercetării,
Tineretului și Sportului, inspectoratele școlare și unitățile de
învățământ preuniversitar duc la îndeplinire prezenta
instrucțiune.
Art. 3. — Prezenta instrucțiune se publică în Monitorul
Oficial al României, Partea I.

Ministrul educației, cercetării, tineretului și sportului,
Daniel Petru Funeriu
București, 17 februarie 2011.
Nr. 1.

MINISTERUL EDUCAȚIEI, CERCETĂRII, TINERETULUI ȘI SPORTULUI

INSTRUCȚIUNE
privind decontarea navetei cadrelor didactice
În conformitate cu Hotărârea Guvernului nr. 81/2010 privind organizarea și funcționarea Ministerului Educației, Cercetării,
Tineretului și Sportului, cu modificările ulterioare,
în temeiul art. 105 alin. (2) lit. (f), art. 276 și art. 304 alin. (14) din Legea educației naționale nr. 1/2011, precum și al art. 4
din Ordinul ministrului educației, cercetării, tineretului și sportului nr. 3.753/2011 privind aprobarea unor măsuri tranzitorii în sistemul
național de învățământ,
ministrul educației, cercetării, tineretului și sportului emite prezenta instrucțiune.
Art. 1. — Personalului didactic din unitățile de învățământ de
stat, care nu dispune de locuință și căruia nu i se poate oferi o
locuință corespunzătoare în localitatea unde are postul, i se vor
deconta cheltuielile pe mijloacele de transport în comun, din
localitatea de reședință la locul de muncă și de la locul de
muncă în localitatea de reședință. În cazul în care nu există
mijloace de transport în comun între localitatea de reședință și
sediul unității de învățământ, urmează a i se deconta
contravaloarea a 7,5 l benzină Premium la 100 km parcurși,
dacă transportul se face cu autoturismul proprietate personală.
În cazul în care există mijloc de transport în comun, dar
personalul didactic preferă să circule cu autoturismul proprietate
personală, urmează a se deconta contravaloarea
abonamentului lunar pe respectivul mijloc de transport în
comun. Atunci când transportul mai multor cadre didactice se
face cu un singur autoturism, plata se face numai posesorului
autoturismului respectiv. Decontarea sau plata echivalentă
costurilor de transport se va efectua de către autoritățile
administrației publice locale din unitatea administrativ-teritorială
pe raza căreia se află unitatea de învățământ la care își
desfășoară activitatea cadrul didactic, în urma solicitărilor
adresate autorităților administrației publice locale, astfel:
a) decontarea contravalorii călătoriei pe mijloacele de
transport în comun prin depunerea la sfârșitul fiecărei luni de
activitate a biletelor de călătorie sau a abonamentului, iar
decontarea contravalorii corespunzătoare a 7,5 l benzină
Premium la 100 km parcurși, prin depunerea la sfârșitul fiecărei
luni de activitate a documentelor justificative eliberate de

unitatea de învățământ, care certifică efectuarea transportului
cu autoturismul proprietate personală;
b) solicitarea contravalorii călătoriei efectuate cu mijloacele
de transport în comun sau a contravalorii corespunzătoare a
7,5 l benzină Premium la 100 km parcurși, pentru cei care își asigură
transportul cu autoturismul proprietate personală, ca urmare a
pontajului zilnic efectuat de conducerea unității de învățământ.
Art. 2. — Consiliul de administrație al unității de învățământ
propune, lunar, spre aprobare consiliului local drepturile bănești
aferente personalului didactic care solicită cheltuieli de
deplasare.
Art. 3. — Personalului didactic din unitățile de învățământ
conexe, care nu dispune de locuință în localitatea unde are
postul, i se decontează cheltuielile de transport. Decontarea sau
plata echivalentă costurilor de transport se va efectua de
unitatea de învățământ conexă la care își desfășoară activitatea
cadrul didactic, respectându-se prevederile art. 1.
Art. 4. — Instituțiile de învățământ superior pot asigura,
integral sau parțial, din surse proprii, transportul și cazarea
cadrelor didactice care domiciliază în alte localități.
Art. 5. — Direcțiile de specialitate din cadrul Ministerului
Educației, Cercetării, Tineretului și Sportului, inspectoratele
școlare județene/al municipiului București, unitățile de
învățământ, instituțiile de învățământ superior și autoritățile
administrației publice locale duc la îndeplinire prezenta
instrucțiune.
Art. 6. — Prezenta instrucțiune se publică în Monitorul Oficial
al României, Partea I.

Ministrul educației, cercetării, tineretului și sportului,
Daniel Petru Funeriu
București, 17 februarie 2011.
Nr. 2.

MONITORUL OFICIAL AL ROMÂNIEI, PARTEA I, Nr. 123/17.II.2011

15

MINISTERUL SĂNĂTĂȚII
Nr. 121 din 16 februarie 2011

MINISTERUL ADMINISTRAȚIEI
ȘI INTERNELOR
Nr. 37 din 17 februarie 2011

MINISTERUL FINANȚELOR PUBLICE
Nr. 1.647 din 16 februarie 2011

MINISTERUL AGRICULTURII
ȘI DEZVOLTĂRII RURALE
Nr. 43 din 16 februarie 2011

AUTORITATEA NAȚIONALĂ SANITARĂ
VETERINARĂ ȘI PENTRU SIGURANȚA
ALIMENTELOR
Nr. 8 din 16 februarie 2011

AUTORITATEA NAȚIONALĂ PENTRU
PROTECȚIA CONSUMATORILOR
Nr. 1/239 din 16 februarie 2011

ORDIN
pentru constituirea echipelor mixte ce vor efectua controale, conform competențelor legale, în locurile
și/sau în mediile în care se produc, se comercializează, se utilizează sau se consumă substanțe și/sau
produse noi cu efecte psihoactive, dăunătoare sănătății, altele decât cele reglementate
În temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu modificările și completările ulterioare, al art. 7 alin. (4) din Ordonanța de urgență a Guvernului nr. 30/2007 privind organizarea și
funcționarea Ministerului Administrației și Internelor, aprobată cu modificări prin Legea nr. 15/2008, cu modificările și completările
ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare, al art. 7 alin. (5) din Hotărârea Guvernului nr. 725/2010 privind reorganizarea și funcționarea
Ministerului Agriculturii și Dezvoltării Rurale, precum și a unor structuri aflate în subordinea acestuia, cu modificările și completările
ulterioare, al art. 4 alin. (3) din Hotărârea Guvernului nr. 1.415/2009 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia, cu modificările ulterioare, și al art. 5 alin. (5) din
Hotărârea Guvernului nr. 882/2010 privind organizarea și funcționarea Autorității Naționale pentru Protecția Consumatorilor,
ministrul sănătății, ministrul administrației și internelor, ministrul finanțelor publice, ministrul agriculturii și
dezvoltării rurale, președintele Autorității Naționale Sanitare Veterinare și pentru Siguranța Alimentelor și președintele
Autorității Naționale pentru Protecția Consumatorilor emit prezentul ordin.
Art. 1. — (1) La nivelul fiecărui județ și al municipiului
București se constituie echipe mixte de control, alcătuite din
angajați, specialiști în domeniu, ai structurilor teritoriale
subordonate Ministerului Sănătății, Ministerului Administrației și
Internelor, Ministerului Finanțelor Publice, Ministerului Agriculturii
și Dezvoltării Rurale, Autorității Naționale Sanitare Veterinare și
pentru Siguranța Alimentelor și Autorității Naționale pentru
Protecția Consumatorilor.
(2) Echipele mixte efectuează controale, conform
competențelor legale, în toate locurile și/sau mediile în care se
produc, se comercializează, se utilizează sau se consumă
substanțe și/sau produse noi cu efecte psihoactive, dăunătoare
sănătății.
Art. 2. — (1) Activitățile de control se realizează, pe baza unui
plan de acțiune, la inițiativa oricăreia dintre structurile teritoriale
subordonate instituțiilor prevăzute la art. 1, cu informarea
prefectului, sau la inițiativa prefectului.
(2) Planul de acțiune se elaborează de structura teritorială
de poliție, cu sprijinul instituțiilor implicate în activitățile de
control.
Art. 3. — (1) Componența nominală a echipelor mixte de
control se prevede în fiecare plan de acțiune, la propunerea

conducătorilor structurilor teritoriale subordonate instituțiilor
prevăzute la art. 1.
(2) Desemnarea și participarea specialiștilor în echipele
mixte de control sunt obligatorii.
(3) Membrii echipelor mixte de control își desfășoară
activitatea potrivit competențelor legale ale instituțiilor publice
pe care le reprezintă.
Art. 4. — (1) Rapoartele acțiunilor realizate la nivelul fiecărui
județ și al municipiului București se întocmesc și se semnează
de către membrii echipelor de control și se transmit de către
instituția prefectului, lunar, Ministerului Administrației și
Internelor.
(2) Ministerul Administrației și Internelor întocmește și
transmite sinteza acțiunilor realizate la nivel național primuluiministru.
Art. 5. — Normele metodologice privind instituirea unor măsuri
de combatere a proliferării substanțelor/produselor noi cu efecte
psihoactive, dăunătoare sănătății, altele decât cele reglementate,
precum și de prevenire a consumului acestora sunt prevăzute în
anexa care face parte integrantă din prezentul ordin.
Art. 6. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila

Ministrul administrației și internelor,
Constantin-Traian Igaș

Ministrul finanțelor publice,
Gheorghe Ialomițianu

Ministrul agriculturii și dezvoltării rurale,
Valeriu Tabără

Președintele Autorității Naționale
Sanitare Veterinare și pentru Siguranța
Alimentelor,
Roatiș Chețan Radu

Președintele Autorității Naționale pentru
Protecția Consumatorilor,
Constantin Cerbulescu
ANEXĂ

NORME METODOLOGICE

privind instituirea unor măsuri de combatere a proliferării substanțelor/produselor noi cu efecte psihoactive,
dăunătoare sănătății, altele decât cele reglementate, precum și de prevenire a consumului acestora
Ministerului Administrației și Internelor, aprobată cu modificări
CAPITOLUL I
prin Legea nr.15/2008, cu modificările și completările ulterioare,
Dispoziții generale
Art. 1. — (1) Prezentele norme metodologice sunt elaborate ale Hotărârii Guvernului nr. 34/2009 privind organizarea și
în conformitate cu prevederile Hotărârii Guvernului nr. 144/2010 funcționarea Ministerului Finanțelor Publice, cu modificările și
privind organizarea și funcționarea Ministerului Sănătății, cu completările ulterioare, ale Hotărârii Guvernului nr. 725/2010
modificările și completările ulterioare, ale Ordonanței de urgență privind reorganizarea și funcționarea Ministerului Agriculturii și
a Guvernului nr. 30/2007 privind organizarea și funcționarea Dezvoltării Rurale, precum și a unor structuri aflate în

16

MONITORUL OFICIAL AL ROMÂNIEI, PARTEA I, Nr. 123/17.II.2011

subordinea acestuia, cu modificările și completările ulterioare,
ale Hotărârii Guvernului nr. 1.415/2009 privind organizarea și
funcționarea Autorității Naționale Sanitare Veterinare și pentru
Siguranța Alimentelor și a unităților din subordinea acesteia, cu
modificările ulterioare, ale Hotărârii Guvernului nr. 882/2010
privind organizarea și funcționarea Autorității Naționale pentru
Protecția Consumatorilor.
(2) Scopul prezentelor norme metodologice îl reprezintă
crearea cadrului organizatoric în vederea creșterii eficienței
acțiunilor de prevenire și combatere a proliferării
substanțelor/produselor noi cu efecte psihoactive, dăunătoare
sănătății, altele decât cele reglementate, precum și de prevenire
a consumului acestora.
(3) Obiectivele prezentelor norme metodologice sunt:
Ministerul Sănătății, prin structurile de control în sănătate
publică din cadrul direcțiilor de sănătate publică județene și a
municipiului București:
— verificarea respectării prevederilor privind condițiile
igienico-sanitare de funcționare a unităților;
— verificarea stării de sănătate a personalului în conformitate
cu prevederile legale în vigoare;
— respectarea prevederilor legale privind interdicția fumatului
în spații publice închise;
— verificarea conformității produselor cosmetice;
— verificarea conformității produselor biocide;
— constatarea contravențiilor și aplicarea sancțiunilor în
conformitate cu prevederile legale în vigoare.
Ministerul Administrației și Internelor, prin structurile
specializate ale Inspectoratului General al Poliției Române —
Direcția de combatere a criminalității organizate, Direcția de
investigare a fraudelor și Direcția de ordine publică:
— sprijinirea și asigurarea protecției membrilor echipelor de
control în acțiunile desfășurate;
— prelevarea probelor în vederea analizării acestora în
scopul depistării substanțelor prevăzute în tabelele-anexă la
Legea nr. 143/2000 privind prevenirea și combaterea traficului și
consumului ilicit de droguri, cu modificările și completările
ulterioare;
— pentru probele ridicate care nu conțin substanțe din
categoria celor prevăzute mai sus, efectuarea de cercetări în
vederea stabilirii cu exactitate a normelor legale încălcate (în
special cu privire la infracțiunea de ăînșelăciune cu privire la
calitatea mărfurilor”, faptă prevăzută și pedepsită de art. 297 din
Codul penal);
— asigurarea unui climat de normalitate pe timpul
desfășurării acțiunilor de control, în conformitate cu prevederile
legale în vigoare.
Ministerul Agriculturii și Dezvoltării Rurale, prin direcțiile
pentru agricultură județene, respectiv a municipiului București:
— verificarea conformității îngrășămintelor;
— constatarea contravențiilor și aplicarea sancțiunilor în
conformitate cu prevederile legale în vigoare.
Ministerul Finanțelor Publice, prin structurile specializate
ale Gărzii Financiare:
— verificarea autorizațiilor de funcționare în conformitate cu
prevederile legale în vigoare;
— verificarea documentelor de proveniență a mărfurilor;

Georgeta N. Stoica

— verificarea respectării legislației în domeniul financiarcontabil;
— verificarea modului de respectare a legislației privind
dotarea cu case de marcat;
— verificarea respectării normelor fiscale în vigoare.
• Controlul va urmări verificarea pe lanțul comercial a tuturor
livrărilor, respectiv intrărilor de marfă, acțiunea urmând să
cuprindă toți operatorii economici implicați în actul comercial al
produselor identificate.
Autoritatea Națională pentru Protecția Consumatorilor:
— verificarea existenței documentelor de proveniență a
mărfurilor sub aspectul încadrării într-una dintre categoriile:
periculoase, falsificate sau contrafăcute;
— verificarea condițiilor de depozitare, păstrare și expunere
la comercializare prevăzute de producător;
— verificarea prezenței semnelor organoleptice de alterare,
modificări ale aspectului, deteriorări ale ambalajului;
— verificarea modului de etichetare, în conformitate cu
prevederile legale în vigoare;
— verificarea posibilității ca activitățile desfășurate să
constituie practici comerciale incorecte, înșelătoare.
Autoritatea Națională Sanitară Veterinară și pentru
Siguranța Alimentelor:
— verificarea conformității și siguranței alimentelor, așa cum
sunt definite prin lege;
— verificarea conformității hranei pentru animale și a
produselor medicinale veterinare;
— constatarea contravențiilor și aplicarea sancțiunilor, în
conformitate cu prevederile prevăzute în legislația specifică în
vigoare.
Art. 2. — (1) Echipele de control mixte se constituie în
conformitate cu prevederile prezentului ordin.
(2) Echipele de control mixte efectuează controale în toate
unitățile identificate ca desfășurând activități de comercializare
a unor substanțe/produse noi cu efecte psihoactive, dăunătoare
sănătății, altele decât cele reglementate.
(3) Declanșarea acțiunilor de control se efectuează în
conformitate cu prevederile prezentului ordin.
Art. 3. — Mărfurile ridicate se predau organelor de poliție în
vederea verificării acestora sub aspectul existenței substanțelor
stupefiante și psihotrope (droguri), care, după caz, se restituie
organului care a efectuat ridicarea. Acesta va proceda la
distrugerea mărfurilor conform prevederilor legale în vigoare.
CAPITOLUL II
Dispoziții finale
Art. 4. — Sinteza acțiunilor realizate la nivelul fiecărui județ,
respectiv al municipiului București se transmite lunar, prin
instituția prefectului, conform modelului ce va fi pus la dispoziție
de Ministerul Administrației și Internelor.
Art. 5. — La încheierea controlului, membrii echipei de
control întocmesc procese-verbale de aplicare a contravenției
sau, după caz, de constatare a infracțiunii, potrivit competențelor
legale.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 123/17.II.2011 conține 16 pagini.

Prețul: 3,20 lei

&JUYDGY|520844]
ISSN 1453—4495

