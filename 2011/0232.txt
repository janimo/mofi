Anul 179 (XXIII) — Nr. 232

PARTEA I

Luni, 4 aprilie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 13 din 18 ianuarie 2011 referitoare la excepția de
neconstituționalitate a prevederilor art. 39 alin. (1) și
(5) și art. 55 alin. (1) lit. b) din Legea administrației
publice locale nr. 215/2001 ........................................

2–4

Decizia nr. 19 din 18 ianuarie 2011 referitoare la excepția de
neconstituționalitate a prevederilor art. 2 lit. a), art. 4
alin. (3) și art. 7—11 din Ordonanța de urgență a
Guvernului nr. 24/2008 privind accesul la propriul
dosar și deconspirarea Securității ..............................

4–6

Decizia nr. 39 din 20 ianuarie 2011 referitoare la excepția de
neconstituționalitate a dispozițiilor art. 32 alin. (2) din
Ordonanța Guvernului nr. 2/2001 privind regimul juridic
al contravențiilor și ale art. 118 alin. (1) din Ordonanța
de urgență a Guvernului nr. 195/2002 privind circulația
pe drumurile publice ..................................................

6–8

Decizia nr. 143 din 8 februarie 2011 referitoare la excepția de
neconstituționalitate a prevederilor art. 23 din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989 ....................................................

9–10

Decizia nr. 144 din 8 februarie 2011 referitoare la excepția de
neconstituționalitate a prevederilor art. 5 alin. (2) din
titlul X ăCirculația juridică a terenurilor” al Legii
nr. 247/2005 privind reforma în domeniile proprietății
și justiției, precum și unele măsuri adiacente ............

10–11

Decizia nr. 148 din 8 februarie 2011 referitoare la excepția de
neconstituționalitate a prevederilor art. 24 alin. (2) din
Legea nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997 ..............

12–13

Decizia nr. 153 din 8 februarie 2011 referitoare la excepția de
neconstituționalitate a prevederilor art. 48 din Legea
fondului funciar nr. 18/1991 și ale art. 5 din
Legea nr. 312/2005 privind dobândirea dreptului de
proprietate privată asupra terenurilor de către cetățenii
străini și apatrizi, precum și de către persoanele
juridice străine ............................................................

13–16

2

MONITORUL OFICIAL AL ROMÂNIEI, PARTEA I, Nr. 232/4.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 13
din 18 ianuarie 2011

referitoare la excepția de neconstituționalitate a prevederilor art. 39 alin. (1) și (5)
și art. 55 alin. (1) lit. b) din Legea administrației publice locale nr. 215/2001
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 39 alin. (1) și (5) și art. 55 alin. (1) lit. b) din
Legea administrației publice locale nr. 215/2001, excepție
ridicată de Consiliul Local al Orașului Popești-Leordeni în
Dosarul nr. 9.362/3/2010 al Tribunalului București — Secția
a IX-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 9.362/3/2010, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 39 alin. (1) și (5) și art. 55 alin. (1) lit. b) din
Legea administrației publice locale nr. 215/2001. Excepția de
neconstituționalitate a fost ridicată de pârâtul Consiliul Local al
Orașului Popești-Leordeni într-o cauză având ca obiect
soluționarea cererii de dizolvare de drept introdusă de primarul
orașului.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 120 alin. (1) și ale art. 121
alin. (2). În acest sens, arată că se încalcă principiul autonomiei
locale și principiul potrivit căruia între autoritatea deliberativă a
autonomiei locale (consiliul local) și autoritatea executivă în plan
local (primarul) nu există raporturi de subordonare, principiu
instituit prin legea-cadru a administrației publice locale [art. 6
alin. (2)], dar consfințit și la nivel constituțional.
Dispozițiile art. 55 alin. (1) lit. b) creează instituției primarului
posibilitatea de a obține dizolvarea de drept a consiliului local
(autoritate locală autonomă) pe care nu îl agreează din diferite
motive, prin înscrierea pe ordinea de zi de către primar a unor
proiecte de hotărâri care nu pot fi adoptate la momentul
respectiv. Practic, prin dispozițiile de lege criticate s-a dat
posibilitatea primarului de a decide cu privire la funcționarea sau
dizolvarea consiliului local, constituindu-se, în mod indirect, un
instrument de control abuziv al unei autorități locale (instituția

primarului) asupra altei autorități locale (consiliul local), control
nejustificat de normele legale sau constituționale.
Mai arată că primarul, care are atribuția de a convoca
ședințele ordinare, oricând ar putea să obțină dizolvarea de
drept a consiliului local prin înscrierea pe ordinea de zi a unor
proiecte de hotărâri care, la momentul respectiv, nu servesc
interesului preeminent al publicului sau care sunt contrare
principiilor care guvernează activitatea administrației publice
locale. În aceste condiții, este evident că se va crea premisa
care va atrage dizolvarea consiliului local, respectiv
neadoptarea de către acesta în 3 ședințe consecutive a
proiectelor de hotărâri înscrise pe ordinea de zi de către primar.
Autonomia locală — definită de către literatura de specialitate
ca aptitudinea legală a autorităților autonome de a decide, în mod
independent și sub propria răspundere, în limitele legii, asupra
problemelor colectivităților teritoriale în care funcționează —
exclude implicarea altor autorități în luarea deciziilor conform
plenitudinii de competență. Or, în speță, dreptul consiliului local
de a acționa în mod independent este afectat, întrucât, sub
presiunea posibilității dizolvării de drept, acesta este constrâns
de a adopta proiecte de hotărâri introduse de primar pe ordinea
de zi care, poate, nu sunt în acord cu interesele publice locale.
Prin urmare, se arogă instituției primarului prerogativele unui
organ ierarhic superior consiliului local.
De asemenea, prin aplicarea dispozițiilor de lege criticate se
realizează, în mod indirect, inclusiv încălcarea principiului
eligibilității. Având în vedere că primarul oricând poate determina
dizolvarea consiliului local, ai cărui consilieri sunt aleși prin vot
universal, egal, direct, secret și liber exprimat, finalitatea
principiului constituțional al eligibilității este în mod inevitabil
afectată, întrucât permite unei autorități publice să lipsească de
efecte alegerile locale desfășurate în acord cu dispozițiile
constituționale.
Tribunalul București — Secția a IX-a contencios
administrativ și fiscal consideră că excepția de
neconstituționalitate este neîntemeiată, deoarece dizolvarea
consiliului local intervine ca o consecință a neadoptării unei
hotărâri în 3 ședințe ordinare consecutive, motivul fiind fondat pe
nefuncționalitatea autorității publice deliberative, însă o hotărâre
poate presupune aprobarea propunerii primarului, concretizată
în proiectul de hotărâre înscris pe ordinea de zi sau respingerea
propunerii primarului. Prin urmare, pe de-o parte, este
recunoscută competența consiliului local de a aproba sau
respinge orice proiect de hotărâre, promovat de autoritatea
publică executivă, iar, pe de altă parte, nu se încalcă principiul
prevăzut de art. 121 alin. (2) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, întrucât reglementează una din
modalitățile de dizolvare de drept a consiliului local, legiuitorul

MONITORUL OFICIAL AL ROMÂNIEI, PARTEA I, Nr. 232/4.IV.2011
sancționând astfel lipsa de funcționare a acestuia, dacă în
decurs de 3 ședințe ordinare consecutive nu a adoptat nicio
hotărâre. Sesizarea de către primar a instanței de contencios
administrativ pentru dizolvarea de drept ca urmare a
nefuncționării autorității deliberative nu încalcă principiul
autonomiei locale, deoarece consiliile locale și primarii
funcționează în condițiile legii. În plus, autonomia locală nu
poate fi interpretată ca reprezentând suveranitate și
independența colectivităților locale, deoarece acestea nu sunt
în afara statului, a legilor adoptate de Parlament. Totodată,
activitatea consiliilor locale trebuie să se circumscrie regulilor pe
care legiuitorul le-a edictat în vederea creării cadrului legal de
funcționare a acestora. Invocă în acest sens deciziile Curții
Constituționale nr. 252/2010 și nr. 1.567/2009 referitoare la
principiul autonomiei locale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 39 alin. (1) și (5) și art. 55 alin. (1) lit. b) din
Legea administrației publice locale nr. 215/2001, republicată în
Monitorul Oficial al României, Partea I, nr. 123 din 20 februarie
2007, având următorul cuprins:
— Art. 39 alin. (1) și (5): ă(1) Consiliul local se întrunește în
ședințe ordinare, lunar, la convocarea primarului. [...]
(5) În invitația la ședință se vor preciza data, ora, locul
desfășurării și ordinea de zi a acesteia.”;
— Art. 55 alin. (1) lit. b): ă(1) Consiliul local se dizolvă de drept
sau prin referendum local. Consiliul local se dizolvă de drept:
[...]
b) în cazul în care nu a adoptat în 3 ședințe ordinare
consecutive nicio hotărâre.”
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 120 alin. (1) privind principiile descentralizării, autonomiei
locale și deconcentrării serviciilor publice și ale art. 121 alin. (2)
potrivit cărora ăConsiliile locale și primarii funcționează, în
condițiile legii, ca autorități administrative autonome și rezolvă
treburile publice din comune și din orașe”.
Examinând excepția de neconstituționalitate, Curtea reține
că, prin Decizia nr. 252 din 16 martie 2010, publicată în
Monitorul Oficial al României, Partea I, nr. 349 din 27 mai 2010,
a respins ca neîntemeiată excepția de neconstituționalitate a
dispozițiilor art. 55 alin. (1) lit. b) din Legea nr. 215/2001 —
raportată la prevederile constituționale cuprinse în art. 21
referitor la accesul liber la justiție, art. 37 referitor la dreptul de
a fi ales, art. 57 privind exercitarea cu bună-credință a drepturilor
și libertăților și art. 121 referitor la autoritățile comunale și
orășenești prin care se realizează autonomia locală.
Cu acel prilej, Curtea a reținut că ătextul de lege care
enumeră condițiile în care consiliile locale se dizolvă de drept
reprezintă o concretizare a dispozițiilor art. 121 alin. (2) din
Constituție, potrivit cărora consiliile locale și primarii
funcționează, în condițiile legii, ca autorități administrative
autonome și rezolvă treburile publice din comune și din orașe.
De aceea, activitatea consiliilor locale trebuie să se circumscrie

3

regulilor pe care legiuitorul le-a edictat în vederea creării cadrului
legal de funcționare a acestora”. Totodată, Curtea a constatat
că ăprincipiul autonomiei locale, consacrat la nivel constituțional
prin dispozițiile art. 120 alin. (1), nu justifică existența unei
autonomii de decizie în afara acestui cadru legal, a cărui
respectare este obligatorie”.
Întrucât criticile de neconstituționalitate din prezenta cauză
privesc, parțial, aceleași aspecte și având în vedere că nu au
intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziei menționate își păstrează valabilitatea și în cauza de
față.
Cu privire la celelalte critici de neconstituționalitate, Curtea
constată că și acestea sunt neîntemeiate, deoarece dizolvarea
de drept a consiliului local are loc, în cazul prevăzut de art. 55
alin. (1) lit. b) din Legea administrației publice locale
nr. 215/2001, atunci când acesta nu a adoptat în 3 ședințe
ordinare consecutive nicio hotărâre, indiferent că aceasta ar fi de
aprobare a propunerii primarului sau de respingere a propunerii
acestuia. Potrivit art. 45 alin. (1) din Legea nr. 215/2001, în
exercitarea atribuțiilor ce îi revin, consiliul local adoptă hotărâri.
Or, din moment ce sancțiunea dizolvării de drept intervine atunci
când nu se adoptă nicio hotărâre — indiferent care ar fi
aceasta — în 3 ședințe ordinare consecutive, în mod eronat se
susține în motivarea excepției de neconstituționalitate că
primarul poate controla dizolvarea consiliului local, prin faptul că
poate face numai propuneri nerealiste care nu pot fi aprobate
de către consiliul local. Pe de altă parte, în conformitate cu
art. 45 alin. (6) din aceeași lege, proiectele de hotărâri pot fi
propuse de consilieri locali, de primar, viceprimar sau de
cetățeni. Prin urmare, înșiși consilierii locali pot propune proiecte
de hotărâri pe care să le poată adopta ulterior consiliul local.
Rațiunea legiuitorului atunci când a prevăzut acest caz de
dizolvare de drept a fost aceea că, ținând cont de faptul că în
3 ședințe consecutive consiliul local nu a reușit să adopte nicio
hotărâre, era necesară instituirea unei sancțiuni pentru
neîndeplinirea rolului constituțional al acestei autorități
administrative autonome, și anume acela de a rezolva ătreburile
publice din comune și din orașe”, așa cum prevede art. 121
alin. (2) din Legea fundamentală. În același sens, s-a prevăzut
în Legea nr. 215/2001 că prezența consilierilor locali la ședințe
este obligatorie și că ședințele consiliului local sunt publice.
În consecință, nu se poate susține că prin instituirea unui caz
de dizolvare de drept a consiliului local pentru neîndeplinirea
atribuțiilor ce îi revin primarul ar avea prerogativele unui organ
ierarhic superior consiliului local.
Referitor la pretinsa încălcare a principiului eligibilității prin
faptul că, astfel cum susține autorul excepției de
neconstituționalitate, primarul — autoritate executivă — poate
oricând determina dizolvarea consiliului local — autoritate
deliberativă —, ai cărui consilieri sunt aleși prin vot universal,
egal, direct, secret și liber exprimat, Curtea constată că nici
această susținere nu este întemeiată, deoarece sancțiunea
dizolvării de drept a consiliului local intervine pentru
neîndeplinirea unor atribuțiilor legale și, mai mult, chiar
constituționale, această autoritate administrativă autonomă —
consiliul local — trebuind să acționeze în numele și în interesul
colectivităților locale pe care le reprezintă. Astfel, potrivit art. 51
alin. (1) din Legea nr. 215/2001, în exercitarea mandatului,
consilierii locali sunt în serviciul colectivității locale. Or, prin
neadoptarea vreunei hotărâri în 3 ședințe ordinare consecutive,
nu se mai pot realiza atribuțiile de soluționare și de gestionare,
în numele și în interesul colectivităților locale pe care le
reprezintă, ale treburilor publice.

4

MONITORUL OFICIAL AL ROMÂNIEI, PARTEA I, Nr. 232/4.IV.2011

În final, Curtea reține, referitor la criticile privind eventualele
abuzuri în exercitarea funcției de primar, că, potrivit art. 55
alin. (2) din Legea nr. 215/2001, instanța de contencios
administrativ — fiind sesizată cu privire la cazurile de dizolvare
de drept de orice persoană interesată — analizează situația de
fapt și se pronunță cu privire la dizolvarea consiliului local.

Cu privire la art. 39 alin. (1) și (5) din Legea nr. 215/2001,
Curtea reține că acestea reglementează probleme procedurale
privind convocarea de către primar a consiliului local în ședințe
ordinare, lunar, și elementele pe care trebuie să le conțină
invitația la ședință, fără a contraveni în vreun fel dispozițiilor
art. 121 din Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 39 alin. (1) și (5) și art. 55 alin. (1) lit. b)
din Legea administrației publice locale nr. 215/2001, excepție ridicată de Consiliul Local al Orașului Popești-Leordeni în Dosarul
nr. 9.362/3/2010 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 19
din 18 ianuarie 2011

referitoare la excepția de neconstituționalitate a prevederilor art. 2 lit. a), art. 4 alin. (3) și art. 7—11
din Ordonanța de urgență a Guvernului nr. 24/2008 privind accesul la propriul dosar
și deconspirarea Securității
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a art. 2 lit. a), art. 4 alin. (3) și art. 7—11 din Ordonanța de
urgență a Guvernului nr. 24/2008 privind accesul la propriul
dosar și deconspirarea Securității, excepție ridicată de Octavian
Stoenescu în Dosarul nr. 1.489/2/2009 al Înaltei Curți de Casație
și Justiție — Secția contencios administrativ și fiscal.
La apelul nominal răspunde avocatul autorului excepției de
neconstituționalitate, Carmen Zăbrăuțanu, cu delegație de
substituire pentru avocatul Adrian Cristea, cu împuternicire
avocațială la dosar, și consilierul juridic Mihaela Jugaru, pentru
Consiliul Național pentru Studierea Arhivelor Securității, cu
delegație la dosar.
Procedura de citare a fost legal îndeplinită.
Cauza este în stare de judecată. Președintele Curții acordă
cuvântul avocatului autorului excepției de neconstituționalitate,
care solicită admiterea acesteia, având în vedere că dispozițiile

criticate reiau dispoziții declarate neconstituționale prin Decizia
Curții Constituționale nr. 51/2008.
Consilierul juridic al Consiliului Național pentru Studierea
Arhivelor Securității solicită respingerea excepției de
neconstituționalitate având în vedere jurisprudența recentă a
Curții Constituționale.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate,
invocând în acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 mai 2010, pronunțată în Dosarul
nr. 1.489/2/2009, Înalta Curte de Casație și Justiție – Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 2 lit. a), art. 4 alin. (3) și art. 7—11 din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității.
Excepția de neconstituționalitate a fost ridicată de recurentul
Octavian Stoenescu într-o cauză având ca obiect soluționarea
recursului declarat împotriva Sentinței civile nr. 2.125 din 20 mai
2009, pronunțată de Curtea de Apel București, prin care a fost
admisă acțiunea formulată de Consiliul Național pentru
Studierea Arhivelor Securității și s-a constatat calitatea de
lucrător al Securității.

MONITORUL OFICIAL AL ROMÂNIEI, PARTEA I, Nr. 232/4.IV.2011
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, deoarece, în jurisprudența sa, Curtea
Europeană a Drepturilor Omului a criticat și a condamnat
prevederi de lege similare ale altor țări est-europene, constatând
că atragerea disprețului public, alături de interdicția ocupării unor
funcții publice, se încadrează în domeniul încălcării dreptului la
viață privată, consfințit de art. 8 din Convenția pentru apărarea
drepturilor omului și a libertăților fundamentale și de art. 14 din
Declarația Universală a Drepturilor Omului.
De asemenea, arată că prevederile de lege criticate sunt
neconstituționale, deoarece transformă Consiliul Național pentru
Studierea Arhivelor Securității într-o instanță extraordinară, cu
rol privilegiat, fiind unicul depozitar și gestionar al Arhivei fostei
Securități.
În final, invocă nerespectarea de către prevederile de lege
criticate a Deciziei Curții Constituționale nr. 51/2008.
Înalta Curte de Casație și Justiție — Secția contencios
administrativ și fiscal consideră că excepția de
neconstituționalitate este neîntemeiată, deoarece dispozițiile de
lege criticate nu sunt de natură a încălca dreptul la un proces
echitabil și la soluționarea cauzelor într-un termen rezonabil, ci
constituie o garanție a aplicării principiului prevăzut de art. 21
alin. (3) din Constituție și de art. 6 paragraful 1 din Convenția
pentru apărarea drepturilor omului și a libertăților fundamentale,
procedura de judecată respectând principiile fundamentale
privind oralitatea, contradictorialitatea, publicitatea și dreptul la
apărare, părțile având deopotrivă posibilitatea de a uza de
garanțiile prevăzute de legea procesuală civilă pentru a-și
susține poziția asupra problemelor de fapt și de drept.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 lit. a), art. 4 alin. (3) și art. 7—11 din Ordonanța
de urgență a Guvernului nr. 24/2008 privind accesul la propriul
dosar și deconspirarea Securității, publicată în Monitorul Oficial
al României, Partea I, nr. 182 din 10 martie 2008, astfel cum
acestea au fost modificate prin Legea nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității,
lege publicată în Monitorul Oficial al României, Partea I, nr. 800
din 28 noiembrie 2008.
Textele de lege criticate reglementează structurile abilitate
din cadrul Consiliului Național pentru Studierea Arhivelor
Securității să efectueze acțiunile de verificare, atribuțiile
Consiliului, căile de atac împotriva adeverințelor eliberate în
urma notelor de constatare și condițiile în care se poate exercita
acțiunea în constatarea calității de lucrător al Securității sau de
colaborator al acesteia.
Autorul excepției de neconstituționalitate consideră că
prevederile de lege criticate contravin dispozițiilor constituționale

5

ale art. 1, 4, 11, 15, 16, 20, 21, 24, 26, 37, 41, 53, 58, 124, 126,
131 și 132, precum și celor ale art. 6, 8, 9 și 14 din Convenția
pentru apărarea drepturilor omului și a libertăților fundamentale.
De asemenea, susține că se încalcă și prevederile Rezoluției
1.096/1996 a Adunării Parlamentare a Consiliului Europei.
Examinând excepția de neconstituționalitate, Curtea reține
că asupra prevederilor de lege criticate s-a pronunțat în
numeroase cauze, constatând constituționalitatea acestora.
Astfel, prin Decizia nr. 1.502 din 10 noiembrie 2009, publicată
în Monitorul Oficial al României, Partea I, nr. 795 din
20 noiembrie 2009, Curtea a reținut că ordonanța de urgență
criticată operează, pe de o parte, o modificare substanțială a
regimului juridic aplicabil persoanelor constatate ca fiind
lucrătoare sau colaboratoare ale Securității față de Legea
nr. 187/1999 privind accesul la propriul dosar și deconspirarea
poliției politice comuniste, declarată neconstituțională prin
Decizia Curții Constituționale nr. 51 din 31 ianuarie 2008,
publicată în Monitorul Oficial al României, Partea I, nr. 95 din
6 februarie 2008, iar, pe de altă parte, o reconfigurare a
Consiliului Național pentru Studierea Arhivelor Securității, ca
autoritate administrativă autonomă, lipsită de atribuții
jurisdicționale, ale cărei acte sunt supuse controlului instanțelor
de judecată.
Totodată, prin Decizia nr. 1.311 din 14 octombrie 2010,
publicată în Monitorul Oficial al României, Partea I, nr. 760 din
15 noiembrie 2010, Curtea a respins excepția de
neconstituționalitate a dispozițiilor criticate din Ordonanța de
urgență a Guvernului nr. 24/2008 ca neîntemeiată, reținând că,
în condițiile în care acțiunea în constatarea calității de lucrător al
Securității este introdusă la o instanță de judecată, a cărei
hotărâre poate fi atacată cu recurs, dispozițiile Ordonanței de
urgență a Guvernului nr. 24/2008 nu sunt de natură a încălca
dreptul la un proces echitabil și dreptul la apărare și nici celelalte
drepturi și libertăți fundamentale invocate, părțile având,
deopotrivă, posibilitatea de a uza de garanțiile prevăzute de
legea procesuală civilă pentru a-și susține poziția asupra
problemelor de fapt și de drept.
Prin Decizia nr. 1.512 din 17 noiembrie 2009, publicată în
Monitorul Oficial al României, Partea I, nr. 21 din 12 ianuarie
2010, Curtea a constatat că nu este întemeiată nici critica
referitoare la pretinsa nerespectare a principiului egalității în
drepturi, deoarece art. 11 alin. (1) din Ordonanța de urgență a
Guvernului nr. 24/2008 nu instituie niciun privilegiu sau nicio
discriminare pe criterii arbitrare, fiind aplicabil tuturor
persoanelor aflate în ipoteza normei.
Prin aceeași decizie, Curtea a mai reținut că prevederile
art. 2 lit. a) din Ordonanța de urgență a Guvernului nr. 24/2008,
stabilind elementele care trebuie întrunite pentru ca o persoană
să fie calificată lucrător al Securității, nu încalcă principiul
constituțional al neretroactivității legii civile, de vreme ce efectele
atribuirii unei astfel de calități se produc numai pentru viitor, din
momentul intrării în vigoare a reglementării legale. Totodată,
Ordonanța de urgență a Guvernului nr. 24/2008 urmărește
deconspirarea prin consemnarea publică a persoanelor care au
participat la activitatea de poliție politică comunistă, fără să
promoveze răspunderea juridică și politică a acestora și fără să
creeze premisele unei forme de răspundere morală și juridică
colectivă, pentru simpla participare la activitatea serviciilor de
informații, în condițiile lipsei de vinovăție și a vreunei încălcări a
drepturilor omului și a libertăților fundamentale.
Întrucât criticile de neconstituționalitate din prezenta cauză
privesc în esență aceleași aspecte și având în vedere că nu au
intervenit elemente noi, de natură să determine schimbarea
jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.

6

MONITORUL OFICIAL AL ROMÂNIEI, PARTEA I, Nr. 232/4.IV.2011

În final, Curtea reține, pe de o parte, că dispozițiile
Ordonanței de urgență a Guvernului nr. 24/2008 nu contravin
nici celorlalte prevederi invocate din Constituție și din Convenția
pentru apărarea drepturilor omului și a libertăților fundamentale,

iar, pe de altă parte, că prevederile constituționale ale art. 41
privind munca și protecția socială a muncii, ale art. 131
referitoare la rolul Ministerului Public și ale art. 132 privind
statutul procurorilor nu au relevanță în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a art. 2 lit. a), art. 4 alin. (3) și art. 7—11 din Ordonanța de
urgență a Guvernului nr. 24/2008 privind accesul la propriul dosar și deconspirarea Securității, excepție ridicată de Octavian
Stoenescu în Dosarul nr. 1.489/2/2009 al Înaltei Curți de Casație și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 39
din 20 ianuarie 2011

referitoare la excepția de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul juridic al contravențiilor și ale art. 118 alin. (1)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale art. 118
alin. (1) din Ordonanța de urgență a Guvernului nr. 195/2002
privind circulația pe drumurile publice, excepție ridicată de
Marius-Emanuel Busuioc în Dosarul nr. 2.094/303/2009 al
Tribunalului București — Secția a IX-a contencios administrativ
și fiscal, de Viorel Ciolacu în Dosarul nr. 2.765/338/2009 al
Tribunalului Brașov — Secția comercială și de contencios
administrativ și de Bogdan-Mihai Sonohat în Dosarul
nr. 3.992/330/2009 al Judecătoriei Urziceni.
La apelul nominal lipsesc părțile, față de care procedura de
citare este legal îndeplinită.

Curtea, având în vedere obiectul excepțiilor de
neconstituționalitate ridicate în dosarele nr. 1.255D/2010,
nr. 1.407D/2010 și nr. 1.567D/2010, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.407D/2010 și
nr. 1.567D/2010 la Dosarul nr. 1.255D/2010, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 21 ianuarie 2010, pronunțată în Dosarul
nr. 2.094/303/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor.

MONITORUL OFICIAL AL ROMÂNIEI, PARTEA I, Nr. 232/4.IV.2011
Excepția a fost ridicată de Marius-Emanuel Busuioc cu
ocazia soluționării recursului într-o cauză având ca obiect o
plângere contravențională.
Prin Încheierea din 30 aprilie 2010, pronunțată în Dosarul
nr. 2.765/338/2009, Tribunalul Brașov — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor.
Excepția a fost ridicată de Viorel Ciolacu cu ocazia
soluționării recursului formulat într-o cauză având ca obiect o
plângere contravențională.
Prin Încheierea din 17 decembrie 2009, pronunțată în
Dosarul nr. 3.992/330/2009, Judecătoria Urziceni a sesizat
Curtea Constituțională cu excepția de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale
art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice.
Excepția a fost ridicată de Bogdan-Mihai Sonohat cu ocazia
soluționării unei plângeri contravenționale.
În motivarea excepției de neconstituționalitate autorii
acesteia susțin că prevederile art. 32 alin. (2) din Ordonanța
Guvernului nr. 2/2001 și ale art. 118 alin. (1) din Ordonanța de
urgență a Guvernului nr. 195/2002, care stabilesc competența
teritorială a judecătoriei în circumscripția căreia a fost săvârșită
fapta în vederea soluționării plângerii împotriva procesuluiverbal de constatare a contravenției, încalcă principiul separației
și echilibrului puterilor în stat și obligația respectării Constituției,
a supremației sale și a legilor, egalitatea în drepturi, accesul liber
la justiție, dreptul la un proces echitabil, prezumția de
nevinovăție, condițiile și limitele restrângerii exercițiului unor
drepturi sau al unor libertăți, precum și dispozițiile constituționale
privind reglementarea prin lege organică a contenciosului
administrativ și a organizării și funcționării Consiliului Superior al
Magistraturii, a instanțelor judecătorești, a Ministerului Public și
a Curții de Conturi. Astfel, consideră că stabilirea instanței pe
criteriul locului săvârșirii faptei determină o inegalitate de
mijloace între simplii cetățeni și autoritățile publice, prin crearea
unui obstacol considerabil pentru petenții care nu locuiesc în
raza teritorială a judecătoriei în a cărei circumscripție a fost
săvârșită contravenția, care sunt expuși la efectuarea unor
cheltuieli nerezonabile legate de deplasarea la instanță, și,
totodată, prelungește nejustificat durata procesului, petenții fiind
nevoiți să solicite amânări pentru a-și asigura apărarea. Mai
arată că locul săvârșirii faptei, de care depinde stabilirea
instanței competente, poate fi indicat greșit în procesul-verbal
de constatare a contravenției, cu sau fără intenție. De
asemenea, consideră că dispozițiile de lege criticate se abat de
la principiul care guvernează legislația contenciosului
administrativ privind posibilitatea alegerii instanței competente
de către persoana contestatoare și contravin și prevederilor
art. 12 din Codul de procedură civilă, care dau posibilitatea
reclamantului să aleagă între mai multe instanțe deopotrivă
competente. Totodată, autorul excepției Viorel Ciolacu susține
că utilizarea sintagmei ăîn a cărei circumscripție a fost săvârșită
contravenția” instituie o prezumție de vinovăție în sarcina
persoanei care formulează plângere contravențională, aceasta
recunoscând implicit săvârșirea faptei imputate.
Tribunalul București — Secția a IX-a contencios
administrativ și fiscal și Tribunalul Brașov — Secția
comercială și de contencios administrativ apreciază ca fiind

7

neîntemeiate criticile de neconstituționalitate aduse dispozițiilor
art. 32 alin. (2) din Ordonanța Guvernului nr. 2/2001.
Judecătoria Urziceni consideră că excepția de
neconstituționalitate este neîntemeiată, deoarece art. 32 alin. (2)
din Ordonanța Guvernului nr. 2/2001 și art. 118 alin. (1) din
Ordonanța de urgență a Guvernului nr. 195/2002 nu aduc nicio
atingere prevederilor invocate din Legea fundamentală.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, și ale art. 118
alin. (1) din Ordonanța de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006,
modificate prin Ordonanța de urgență a Guvernului nr. 69/2007,
publicată în Monitorul Oficial al României, Partea I, nr. 443 din
29 iunie 2007, dispoziții care au următorul cuprins:
— Art. 32 alin. (2) din Ordonanța Guvernului nr. 2/2001:
ăPlângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”;
— Art. 118 alin. (1) din Ordonanța de urgență a Guvernului
nr. 195/2002: ăÎmpotriva procesului-verbal de constatare a
contravențiilor se poate depune plângere, în termen de 15 zile
de la comunicare, la judecătoria în a cărei rază de competență
a fost constatată fapta.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) și (5) cu privire la principiul separației și echilibrului
puterilor în stat și la obligația respectării Constituției, a
supremației sale și a legilor, ale art. 16 alin. (1) referitoare la
egalitatea în drepturi, ale art. 21 alin. (1), (2) și (3) privind
accesul liber la justiție și dreptul la un proces echitabil, ale art. 23
alin. (11) referitoare la prezumția de nevinovăție, ale art. 53
referitoare la condițiile și limitele restrângerii exercițiului unor
drepturi sau al unor libertăți și ale art. 73 pct. 3 lit. k) și l) privind
reglementarea prin lege organică a contenciosului administrativ
și a organizării și funcționării Consiliului Superior al Magistraturii,
a instanțelor judecătorești, a Ministerului Public și a Curții de
Conturi.

8

MONITORUL OFICIAL AL ROMÂNIEI, PARTEA I, Nr. 232/4.IV.2011

Examinând excepția de neconstituționalitate, Curtea
constată că dispozițiile art. 32 alin. (2) din Ordonanța Guvernului
nr. 2/2001 și ale art. 118 alin. (1) din Ordonanța de urgență a
Guvernului nr. 195/2002 au mai fost supuse controlului instanței
de contencios constituțional prin raportare la aceleași prevederi
din Legea fundamentală invocate și în prezenta cauză și față de
critici similare.
Astfel, prin Decizia nr. 813 din 27 septembrie 2007, publicată
în Monitorul Oficial al României, Partea I, nr. 705 din
18 octombrie 2007, Decizia nr. 464 din 22 aprilie 2008, publicată
în Monitorul Oficial al României, Partea I, nr. 378 din 19 mai
2008, și Decizia nr. 528 din 9 aprilie 2009, publicată în Monitorul
Oficial al României, Partea I, nr. 334 din 20 mai 2009, Curtea a
respins ca neîntemeiate criticile de neconstituționalitate,
statuând că aceste dispoziții de lege, care instituie norme de
procedură privind soluționarea plângerii formulate împotriva
procesului-verbal de constatare și sancționare a contravenției, și
anume instanța competentă să soluționeze plângerea, nu
încalcă egalitatea în drepturi, liberul acces la justiție și dreptul la
un proces echitabil, întrucât, prin reglementarea criticată,
legiuitorul nu a înțeles să limiteze controlul judecătoresc al
actelor administrative ale autorităților publice, ci să asigure un
climat de ordine, indispensabil exercitării în condiții optime a
acestor drepturi constituționale, prin asigurarea administrării cu
celeritate a probelor strânse de lucrătorii poliției rutiere. În plus,
această modalitate de reglementare reprezintă opțiunea
legiuitorului, fiind în conformitate cu dispozițiile art. 126 alin. (2)
din Constituție cu privire la competența instanțelor judecătorești
și procedura de judecată.
De asemenea, prin Decizia nr. 1.128 din 27 noiembrie 2007,
publicată în Monitorul Oficial al României, Partea I, nr. 872 din
20 decembrie 2007, și prin Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, Curtea Constituțională a statuat că art. 32 alin. (2)
din Ordonanța Guvernului nr. 2/2001 reprezintă o aplicare a
principiului specialia generalibus derogant, în sensul
competenței atribuite legiuitorului de art. 126 alin. (2) din
Constituție, care poate institui, pentru situații deosebite, reguli

speciale în ceea ce privește stabilirea competenței instanțelor
de judecată și a procedurii de judecată. Or, în cauza de față este
criticată o ordonanță a Guvernului ce reglementează regimul
juridic al contravențiilor, procedura aplicabilă fiind una specială,
derogatorie de la normele dreptului comun, și nu procedura
contenciosului administrativ.
În același sens este și jurisprudența recentă a Curții
Constituționale, de exemplu Decizia nr. 357 din 25 martie 2010,
publicată în Monitorul Oficial al României, Partea I, nr. 317 din
14 mai 2010, și Decizia nr. 1.089 din 21 septembrie 2010,
publicată în Monitorul Oficial al României, Partea I, nr. 679 din
7 octombrie 2010.
În ceea ce privește critica referitoare la încălcarea prezumției
de nevinovăție, Curtea constată că nici aceasta nu poate fi
primită. Astfel, prin Decizia nr. 349 din 18 septembrie 2003,
publicată în Monitorul Oficial al României, Partea I, nr. 780 din
6 noiembrie 2003, Curtea a reținut că persoana împotriva căreia
s-a întocmit procesul-verbal de constatare a contravenției nu
este pusă în fața unui verdict definitiv de vinovăție și de
răspundere, ci doar în fața unui act administrativ de constatare,
ale cărui efecte pot fi înlăturate prin exercitarea căilor de atac
prevăzute de lege.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.
În plus, în cauza de față, autorii excepției invocă contradicția
dintre dispozițiile de lege criticate și prevederile din materia
contenciosului administrativ, respectiv din procedura civilă.
O asemenea critică nu poate fi însă reținută, întrucât
examinarea constituționalității unui text de lege are în vedere
compatibilitatea acestuia cu dispoziții din Constituție sau din
actele internaționale la care România este parte, iar nu
compararea prevederilor mai multor legi între ele și nici
coroborarea lor sau posibilele contradicții din cadrul legislației
interne.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale art. 118 alin. (1) din Ordonanța de urgență a Guvernului nr. 195/2002
privind circulația pe drumurile publice, excepție ridicată de Marius-Emanuel Busuioc în Dosarul nr. 2.094/303/2009 al Tribunalului
București — Secția a IX-a contencios administrativ și fiscal, de Viorel Ciolacu în Dosarul nr. 2.765/338/2009 al Tribunalului
Brașov — Secția comercială și de contencios administrativ și de Bogdan-Mihai Sonohat în Dosarul nr. 3.992/330/2009 al
Judecătoriei Urziceni.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 232/4.IV.2011

9

CURTEA CONSTITUȚIONALĂ

D E C I Z I A Nr. 143
din 8 februarie 2011

referitoare la excepția de neconstituționalitate a prevederilor art. 23 din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 23 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Scherg
Kurmes Mariana Persida, Scherg Christian, Cornelius Scherg,
Walter Scherg Kurmes, Herbert Konstanze și Mossmann Sibyle
în Dosarul nr. 7.934/62/2009 al Tribunalului Brașov — Secția
a III-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă jurisprudența în materie a
Curții Constituționale, și anume Decizia nr. 1.341/2009.
C U R T E A,

având în vedere actele și lucrările dosarului, constată
următoarele:
Prin Încheierea din 4 martie 2010, pronunțată în Dosarul
nr. 7.934/62/2009, Tribunalul Brașov — Secția a III-a civilă a
sesizat Curtea Constituțională cu excepția de
neconstituționalitate a prevederilor art. 23 din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945— 22 decembrie 1989,
excepție ridicată de Scherg Kurmes Mariana Persida, Scherg
Christian, Cornelius Scherg, Walter Scherg Kurmes, Herbert
Konstanze și Mossmann Sibyle într-o cauză având ca obiect
Legea nr. 10/2001.
În motivarea excepției de neconstituționalitate autorii
acesteia susțin că prevederile legale criticate sunt
neconstituționale, întrucât impunerea unui termen în care să se
depună actele necesare dovedirii calității de persoană
îndreptățită încalcă, în special, dreptul de proprietate consfințit
de Constituție, respectiv art. 44 alin. (2), potrivit căruia
proprietatea privată este garantată și ocrotită de lege, indiferent
de titular. De asemenea, se critică și faptul că persoana
interesată este nevoită să facă dovada dreptului său de
proprietate, în condițiile în care, la momentul preluării imobilului
de către statul român, i-au fost preluate atât imobilul, cât și
actele doveditoare ale proprietății asupra acestuia, aceste acte
fiind deținute de instituțiile statului român.

Tribunalul Brașov — Secția a III-a civilă consideră că
excepția de neconstituționalitate invocată este neîntemeiată,
reglementarea criticată fiind în concordanță cu normele
constituționale și convenționale invocate în susținerea excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 23 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, care
au următorul cuprins:
ăActele doveditoare ale dreptului de proprietate ori, după caz,
ale calității de asociat sau acționar al persoanei juridice, precum
și, în cazul moștenitorilor, cele care atestă această calitate și,
după caz, înscrisurile care descriu construcția demolată și orice
alte înscrisuri necesare evaluării pretențiilor de restituire
decurgând din prezenta lege, pot fi depuse până la data
soluționării notificării.”
Autorii excepției invocă încălcarea dispozițiilor constituționale
ale art. 21 privind liberul acces la justiție și ale art. 44 alin. (2)
referitoare la dreptul de proprietate privată. Totodată, invocă
contrarietatea textului de lege criticat cu prevederile art. 13 din
Convenția pentru apărarea drepturilor omului și a libertăților
fundamentale, coroborat cu art. 11 alin. (2) din Constituția
României.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prin raportare la aceleași
dispoziții constituționale și convenționale, și cu o motivare
similară.
În acest sens este Decizia nr. 1.341/2009, publicată în
Monitorul Oficial al României, Partea I, nr. 844 din 7 decembrie
2009, prin care Curtea a statuat că legiuitorul are competența
exclusivă de a stabili regulile de desfășurare a procesului în fața
instanțelor judecătorești, soluție ce rezultă și din dispozițiile
constituționale ale art. 126 alin. (2), potrivit cărora ăCompetența
instanțelor judecătorești și procedura de judecată sunt
prevăzute numai prin lege”; astfel că, pentru situații deosebite,
legiuitorul poate stabili reguli speciale de procedură, precum și

10

MONITORUL OFICIAL AL ROMÂNIEI, PARTEA I, Nr. 232/4.IV.2011

modalități de exercitare a drepturilor procesuale, astfel încât
liberul acces la justiție să nu fie afectat.
Așa fiind, exercitarea unui drept de către titularul său nu
poate avea loc decât într-un anumit cadru, prevăzut de legiuitor,
cu respectarea anumitor exigențe, între care și stabilirea unor
termene după a căror expirare valorificarea respectivului drept
nu mai este posibilă.
În ceea ce privește susținerile autorilor referitoare la proba
dreptului de proprietate, Curtea Constituțională s-a pronunțat
prin Decizia nr. 1.148/2008, publicată în Monitorul Oficial al
României, Partea I, nr. 778 din 20 noiembrie 2008, prilej cu care
a statuat că reglementarea administrării doar a probei cu
înscrisuri în procedura de restituire a imobilelor preluate în mod
abuziv în perioada 6 martie 1945—22 decembrie 1989, ca o
excepție de la regula administrării probelor în procesul civil,
reprezintă prerogativa exclusivă a legiuitorului, în conformitate

cu art. 126 din Constituție, avându-se în vedere și obiectul
restituirii, respectiv bunurile imobile, fără a fi încălcate, astfel,
drepturile fundamentale ale justițiabililor.
De asemenea, Curtea a reținut că instituirea unor reguli
speciale de procedură, inclusiv în ceea ce privește
administrarea probelor, nu este contrară dreptului la un proces
echitabil, atât timp cât ele asigură egalitatea juridică a părților în
utilizarea lor. Atât în sistemul nostru procesual, cât și în alte țări,
legea poate limita posibilitatea folosirii anumitor instrumente
procesuale aflate la îndemâna acestora, cum sunt depozițiile
martorilor, fără ca prin aceasta să se încalce litera sau spiritul
Legii fundamentale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 23 din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Scherg Kurmes
Mariana Persida, Scherg Christian, Cornelius Scherg, Walter Scherg Kurmes, Herbert Konstanze și Mossmann Sibyle în Dosarul
nr. 7.934/62/2009 al Tribunalului Brașov — Secția a III-a civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 144
din 8 februarie 2011

referitoare la excepția de neconstituționalitate a prevederilor art. 5 alin. (2) din titlul X
ăCirculația juridică a terenurilor” al Legii nr. 247/2005 privind reforma
în domeniile proprietății și justiției, precum și unele măsuri adiacente
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 5 alin. (2) din titlul X ăCirculația juridică a
terenurilor” al Legii nr. 247/2005 privind reforma în domeniile
proprietății și justiției, precum și unele măsuri adiacente,

excepție ridicată de Vasile Cristian Ombaș în Dosarul
nr. 15.674/300/2009 al Judecătoriei Sectorului 2 București —
Secția civilă.
La apelul nominal răspunde, pentru autorul excepției,
avocatul Mihaela Manuceanu, cu delegație la dosar. Lipsesc
celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul avocatului, care solicită admiterea excepției de
neconstituționalitate. În acest sens, arată că reglementarea
criticată contravine dispozițiilor constituționale ale art. 44
referitoare la proprietatea privată, precum și principiului libertății
contractuale.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale.

MONITORUL OFICIAL AL ROMÂNIEI, PARTEA I, Nr. 232/4.IV.2011
C U R T E A,

având în vedere actele și lucrările dosarului, constată
următoarele:
Prin Încheierea din 24 martie 2010, pronunțată în Dosarul
nr. 15.674/300/2009, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor art. 5 alin. (2) din titlul X
ăCirculația juridică a terenurilor” al Legii nr. 247/2005
privind reforma în domeniile proprietății și justiției, precum
și unele măsuri adiacente, excepție ridicată de Vasile Cristian
Ombaș într-o cauză având ca obiect o hotărâre care să țină loc
de act autentic de vânzare-cumpărare.
În motivarea excepției de neconstituționalitate autorul
acesteia susține că textul de lege criticat încalcă normele
constituționale ale art. 44 alin. (1) și (3) întrucât ăobligația
asumată prin antecontract este una de a face, și nu una de a
da, respectiv aceea de a încheia actul în forma autentică”,
precum și principiul libertății contractuale. Se susține, totodată,
că sunt încălcate și dispozițiile constituționale ce reglementează
cazurile în care o persoană poate fi lipsită de proprietate, cu
încălcarea voinței sale, cazuri prevăzute în mod expres și
limitativ de Constituție.
Judecătoria Sectorului 2 București — Secția civilă și-a
exprimat opinia în sensul că excepția de neconstituționalitate
invocată este neîntemeiată. În acest sens, arată că nu poate fi
vorba de încălcarea dreptului de proprietate, nefiind vorba de o
privare arbitrară de acest drept, ci de executarea unei convenții
care, dacă a fost legal încheiată, se impune cu putere de lege
între cocontractanți. În susținerea acestui punct de vedere,
invocă jurisprudența în materie a Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

11

Obiectul excepției de neconstituționalitate îl constituie
prevederile art. 5 alin. (2) din titlul X ăCirculația juridică a
terenurilor” al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, care prevăd că ăÎn situația în care după încheierea
unui antecontract cu privire la teren, cu sau fără construcții, una
dintre părți refuză ulterior să încheie contractul, partea care și-a
îndeplinit obligațiile poate sesiza instanța competentă care
poate pronunța o hotărâre care să țină loc de contract.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 44
alin. (1) și (3) referitoare la dreptul de proprietate, precum și
principiului libertății de voință a părților contractante.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate.
Astfel, prin Decizia nr. 714 din 17 iunie 2008, publicată în
Monitorul Oficial al României, Partea I, nr. 578 din 31 iulie 2008,
și Decizia nr. 460 din 20 aprilie 2010, publicată în Monitorul
Oficial al României, Partea I, nr. 332 din 19 mai 2010, Curtea a
statuat că art. 5 alin. (2) din titlul X al Legii nr. 247/2005
reglementează situația în care se încheie un antecontract având
ca obiect un teren cu sau fără construcții, iar ulterior una dintre
părți refuză să încheie contractul la care s-a obligat prin
promisiune, instanța de judecată putând să pronunțe, la
sesizarea părții care și-a îndeplinit obligațiile, o hotărâre care să
țină loc de contract.
De asemenea, Curtea a reținut că prin încheierea unui
antecontract sub forma unei promisiuni sinalagmatice de
vânzare și de cumpărare a unui imobil, se naște în sarcina
părților obligația de a face, respectiv de a încheia un contract
de vânzare-cumpărare în viitor. În caz de neexecutare a acestei
obligații de către o parte, se poate cere de către cealaltă parte,
printr-o acțiune în instanță, pronunțarea unei hotărâri ce ține loc
de contract de vânzare-cumpărare. Astfel, Curtea a constatat
că prevederile de lege criticate nu contravin dispozițiilor
constituționale ale art. 44, deoarece, în cazul în care instanța
de judecată nu pronunță o hotărâre care să țină loc de contract
de vânzare-cumpărare, partea în culpă este obligată la plata de
daune-interese.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.
Așa fiind, Curtea constată că textul de lege criticat nu încalcă
dreptul de proprietate sau principiul libertății contractuale, ci se
referă doar la executarea unei obligații de a face, și anume
obligația de a încheia, în viitor, un contract.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 5 alin. (2) din titlul X ăCirculația juridică a
terenurilor” al Legii nr. 247/2005 privind reforma în domeniile proprietății și justiției, precum și unele măsuri adiacente, excepție
ridicată de Vasile Cristian Ombaș în Dosarul nr. 15.674/300/2009 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 232/4.IV.2011
CURTEA CONSTITUȚIONALĂ

D E C I Z I A Nr. 148
din 8 februarie 2011

referitoare la excepția de neconstituționalitate a prevederilor art. 24 alin. (2) din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 24 alin. (2) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție ridicată de
Regia Națională a Pădurilor Romsilva — Direcția Silvică Gorj în
Dosarul nr. 16.757/318/2009 al Judecătoriei Târgu Jiu.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 februarie 2010, pronunțată în Dosarul
nr. 16.757/318/2009, Judecătoria Târgu Jiu a sesizat Curtea
Constituțională cu excepția de neconstituționalitate a
prevederilor art. 24 alin. (2) din Legea nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
excepție ridicată de Regia Națională a Pădurilor Romsilva —
Direcția Silvică Gorj într-o cauză având ca obiect fond funciar.
În motivarea excepției de neconstituționalitate autorul
acesteia susține că prevederile legale criticate sunt
neconstituționale întrucât încalcă dreptul de proprietate atât al
statului, cât și al adevăraților proprietari, persoane fizice sau
persoane juridice, datorită faptului că prin aceste dispoziții
permisive ale Legii nr. 1/2000 s-a ajuns ca suprafețele de teren
dispuse a fi retrocedate prin hotărâri judecătorești și hotărâri ale
comisiilor județene de fond funciar să depășească suprafața
proprietate privată a unităților administrativ-teritoriale. Consideră
că proprietatea nu poate fi retrocedată pe un alt amplasament,
deoarece nu s-ar mai respecta dreptul de proprietate garantat
de art. 1 din Protocolul nr. 1 la Convenția pentru apărarea
drepturilor omului și a libertăților fundamentale, prevederile
art. 24 alin. (2) din Legea nr. 1/2000 instituind astfel o
restrângere a exercițiului dreptului de proprietate privată a
statului asupra terenului dobândit în mod legal.

Judecătoria Târgu Jiu arată că excepția de
neconstituționalitate invocată este neîntemeiată. În acest sens,
apreciază că textul de lege criticat este constituțional, fiind
introdus în cuprinsul Legii nr. 1/2000 pentru a da eficiență
juridică principiului de drept civil referitor la neretroactivitatea
legii civile, principiu potrivit căruia legea civilă se aplică numai
situațiilor apărute în practică după intrarea ei în vigoare, nu și
anterior.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 24 alin. (2) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, lege publicată în
Monitorul Oficial al României, Partea I, nr. 8 din 12 ianuarie
2000.
Textul de lege criticat a fost modificat de art. I pct. 24 din
titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, și are următorul conținut: ăSe exceptează de la
reconstituirea dreptului de proprietate pe vechile amplasamente
terenurile atribuite foștilor proprietari, cu respectarea
prevederilor Legii fondului funciar nr. 18/1991, cu modificările și
completările ulterioare, pentru care s-au eliberat titluri de
proprietate sau procese-verbale de punere în posesie.”
Autorul
excepției
invocă
încălcarea
dispozițiilor
constituționale ale art. 44 alin. (1) și (2) privind dreptul de
proprietate privată, ale art. 53 referitoare la restrângerea
exercițiului unor drepturi sau al unor libertăți și celor ale art. 136
alin. (2) și (4) privind proprietatea, precum și a dispozițiilor art. 1
din Protocolul nr. 1 la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate.
În acest sens, prin deciziile nr. 605 din 28 aprilie 2009 și
nr. 652 din 28 aprilie 2009, publicate în Monitorul Oficial al
României, Partea I, nr. 415 din 17 iunie 2009, Curtea a reținut
că, în principiu, ăîn domeniul legilor fondului funciar, legiuitorul a

MONITORUL OFICIAL AL ROMÂNIEI, PARTEA I, Nr. 232/4.IV.2011
optat pentru reconstituirea dreptului de proprietate asupra
terenurilor agricole sau forestiere pe vechile amplasamente.
Astfel, Legea nr. 1/2000, în art. 2 alin. (1), prevede că «În
aplicarea prevederilor prezentei legi reconstituirea dreptului de
proprietate se face pe vechile amplasamente, dacă acestea nu
au fost atribuite legal altor persoane». Aceste dispoziții constituie
expresia aplicării principiului restitutio in integrum, în deplină
concordanță cu principiul garantării dreptului de proprietate
prevăzut la art. 44 alin. (1) teza întâi din Constituție. Excepția
expres prevăzută de lege o constituie situația în care terenurile
au fost atribuite în mod legal altor persoane, așa cum

13

reglementează și prevederile art. 24 alin. (2) din lege, care fac
trimitere la prevederile Legii fondului funciar nr. 18/1991, cu
modificările și completările ulterioare. Această excepție
reprezintă transpunerea în plan normativ a principiului
constituțional al neretroactivității legii civile și consacrarea prin
lege a adagiului «tempus regit actum».”
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 24 alin. (2) din Legea nr. 1/2000 pentru
reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție ridicată de Regia Națională a Pădurilor Romsilva — Direcția Silvică Gorj în
Dosarul nr. 16.757/318/2009 al Judecătoriei Târgu Jiu.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 153*)
din 8 februarie 2011

referitoare la excepția de neconstituționalitate a prevederilor art. 48
din Legea fondului funciar nr. 18/1991 și ale art. 5 din Legea nr. 312/2005
privind dobândirea dreptului de proprietate privată asupra terenurilor de către cetățenii străini
și apatrizi, precum și de către persoanele juridice străine
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 48 din Legea fondului funciar nr. 18/1991 și

ale art. 5 din Legea nr. 312/2005 privind dobândirea dreptului
de proprietate privată asupra terenurilor de către cetățenii străini
și apatrizi, precum și de către persoanele juridice străine,
excepție ridicată din oficiu de Tribunalul Galați — Secția civilă în
Dosarul nr. 1.036/324/2009 al acestei instanțe, de Doris Ispan,
Doris Mirela Ispan-Suciu și Michael Ispan în Dosarul
nr. 17.202/325/2008 al Tribunalului Timiș — Secția civilă,
precum și de către Matei Lecca în Dosarul nr. 1.289/110/2009 al
Tribunalului Bacău — Secția civilă.
La apelul nominal se prezintă autorul excepției, Matei Lecca,
personal și asistat de avocatul Minodora Cliveti, cu delegație
depusă la dosar, și partea Șerban Petru Sturza, prin mandatar
Didina Cosor. Lipsesc celelalte părți, față de care procedura de
citare a fost legal îndeplinită.

*) A se vedea opinia separată semnată de judecătorul Augustin Zegrean, formulată la Decizia nr. 1.002 din 6 noiembrie 2007 referitoare la excepția de
neconstituționalitate a dispozițiilor art. 48 din Legea fondului funciar nr. 18/1991, publicată în Monitorul Oficial al României, Partea I, nr. 801 din 23 noiembrie 2007.

14

MONITORUL OFICIAL AL ROMÂNIEI, PARTEA I, Nr. 232/4.IV.2011

Magistratul-asistent referă asupra cauzelor și arată că în
Dosarul nr. 1.345D/2010 partea Regia Națională a Pădurilor
Romsilva — Direcția Silvică Galați a depus note scrise prin care
solicită respingerea excepției de neconstituționalitate ca
neîntemeiată.
Curtea, din oficiu, pune în discuție problema conexării
dosarelor nr. 1.345D/2010, nr. 1.399D/2010 și nr. 1.661D/2010,
având în vedere obiectul excepției de neconstituționalitate.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 1.399D/2010 și
nr. 1.661D/2010 la Dosarul nr. 1.345D/2010, care este primul
înregistrat.
Cauza fiind în stare de judecată, președintele acordă
cuvântul avocatului Minodora Cliveti, care solicită admiterea
excepției de neconstituționalitate. În acest sens, arată că art. 48
din Legea fondului funciar, în actuala sa reglementare, astfel
cum a fost modificat prin Legea nr. 169/1997, reduce drastic
sfera de aplicabilitate a acestei legi și privează pe foștii cetățeni
români, care nu și-au redobândit statutul de cetățean român, de
dreptul de a-și redobândi dreptul de proprietate asupra
terenurilor. Așa fiind, apreciază că Legea nr. 169/1997 reprezintă
un ărecul la democrație”, iar actuala redactare a art. 48 din
Legea nr. 18/1991 este anacronică, fiind în contradicție cu noua
ordine constituțională.
Mandatarul Didina Cosor depune note scrise la dosar și
solicită,
de
asemenea,
admiterea
excepției
de
neconstituționalitate.
Reprezentantului Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 24 februarie 2010, pronunțată în Dosarul
nr. 1.036/324/2009, Tribunalul Galați — Secția civilă a sesizat
Curtea Constituțională cu excepția de neconstituționalitate
a prevederilor art. 48 din Legea fondului funciar nr. 18/1991
și ale art. 5 din Legea nr. 312/2005 privind dobândirea
dreptului de proprietate privată asupra terenurilor de către
cetățenii străini și apatrizi, precum și de către persoanele
juridice străine, excepție ridicată, din oficiu, de către instanța
de judecată într-o cauză civilă având ca obiect fond funciar —
anulare titlu de proprietate.
Prin Încheierea din 4 decembrie 2009, pronunțată în Dosarul
nr. 1.289/110/2009, și Încheierea din 21 ianuarie 2010,
pronunțată în Dosarul nr. 17.202/325/2008, Tribunalul Timiș —
Secția civilă și Tribunalul Bacău — Secția civilă au sesizat
Curtea Constituțională cu excepția de neconstituționalitate
a prevederilor art. 48 din Legea fondului funciar nr. 18/1991,
excepție ridicată de Doris Ispan, Doris Mirela Ispan-Suciu și
Michael Ispan, precum și de către Matei Lecca în cauze civile
având ca obiect fond funciar.
În motivarea excepției de neconstituționalitate autorii
susțin că prevederile art. 48 din Legea fondului funciar
nr. 18/1991 și a cele ale art. 5 din Legea nr. 312/2005 sunt
neconstituționale, în măsura în care interdicția aplicată
cetățenilor străini de a dobândi dreptul de proprietate privată
asupra terenurilor se extinde și asupra foștilor proprietari,
cetățeni români la data preluării. În acest context, apreciază că
după modificarea Constituției, în anul 2003, incapacitățile
speciale prevăzute de art. 48 din Legea nr. 18/1991 ar trebui
reapreciate, iar reparațiile acordate trebuie raportate la calitatea
de cetățean român la data preluării, la Declarația Universală a

Drepturilor Omului și la celelalte tratate semnate de România.
De asemenea, arată că prin Legea fondului funciar, modificată
și completată, s-a dorit înlăturarea efectelor abuzurilor săvârșite
de fostul regim față de toate persoanele care aveau cetățenie
română la data preluării, astfel încât este inechitabil și
discriminatoriu să se refuze reconstituirea dreptului de
proprietate asupra terenurilor forestiere unora dintre foștii
proprietari pe motiv că nu mai au cetățenia română. O opinie
contrară ar fi în dezacord cu dispozițiile art. 44 alin. (3) și art. 46
din Constituție, precum și cu cele ale art. 1 din primul Protocol
adițional la Convenția pentru apărarea drepturilor omului și a
libertăților fundamentale și are efecte similare unei noi
deposedări. Ca atare, condiționarea dobândirii dreptului de
proprietate de statutul de cetățean român, după trecerea unui
interval de 7 ani de la data aderării României la Uniunea
Europeană, contravine normelor constituționale și convenționale
menționate.
Tribunalul Bacău — Secția civilă consideră că excepția de
neconstituționalitate este întemeiată. În acest sens, arată că,
având în vedere natura juridică a reconstituirii dreptului de
proprietate privată asupra terenurilor pentru moștenitorii foștilor
proprietari, decedați la data apariției Legii nr. 18/1991, și față de
dispozițiile Constituției României din anul 1991, care interziceau
cetățenilor străini, fără nicio excepție privind transmiterea
acestui drept prin moștenire legală, să dobândească dreptul de
proprietate privată asupra terenurilor, interdicția din art. 48 al
Legii fondului funciar este în gravă contradicție cu noile norme
constituționale, care garantează dreptul de moștenire legală
pentru cetățenii străini. Apreciază că această interdicție trebuia
să fie considerată abrogată de către instanțe, în temeiul art. 154
din Constituție, întrucât nu mai era în conformitate cu noua
ordine constituțională. Din acest punct de vedere, instanța
apreciază că textul de lege criticat contravine dispozițiilor art. 44
alin. (2) din Constituție.
Tribunalul Timiș — Secția civilă apreciază că excepția de
neconstituționalitate este neîntemeiată. În acest sens, arată că
instanța de contencios constituțional s-a pronunțat în
numeroase rânduri asupra prevederilor art. 48 din Legea
nr. 18/1991, statuând că acest text de lege nu contravine
Constituției.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 48 din
Legea nr. 18/1991 și cele ale art. 5 din Legea nr. 312/2005 sunt
constituționale. În acest sens, arată că textele de lege criticate
reprezintă opțiunea legiuitorului, ele nu aduc atingere dreptului
la moștenire și sunt în deplină conformitate cu dispozițiile art. 44
alin. (1) din Legea fundamentală, potrivit cărora conținutul și
limitele dreptului de proprietate se stabilesc prin lege.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, notele scrise depuse la dosar, susținerile părților
prezente, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 232/4.IV.2011
Obiectul excepției de neconstituționalitate îl constituie
prevederile art. 48 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, și cele ale art. 5 din Legea nr. 312/2005 privind
dobândirea dreptului de proprietate privată asupra terenurilor de
către cetățenii străini și apatrizi, precum și de către persoanele
juridice străine, publicată în Monitorul Oficial al României,
Partea I, nr. 1.008 din 14 noiembrie 2005.
Textele de lege criticate au următorul cuprins:
— Art. 48 din Legea fondului funciar nr. 18/1991: ăCetățenii
români cu domiciliul în străinătate, precum și foștii cetățeni
români care și-au redobândit cetățenia română, indiferent dacă
și-au stabilit sau nu domiciliul în țară, pot face cerere de
reconstituire a dreptului de proprietate pentru suprafețele de
terenuri agricole sau terenuri cu destinație forestieră, prevăzute
la art. 45, care le-au aparținut în proprietate, dar numai până la
limita prevăzută la art. 3 lit. h) din Legea nr. 187/1945, de familie,
pentru terenurile agricole, și nu mai mult de 30 ha de familie,
pentru terenurile cu destinație forestieră, în termenul, cu
procedura și în condițiile prevăzute la art. 9 alin. (3)—(9).”;
— Art. 5 din Legea nr. 312/2005: ă(1) Cetățeanul unui stat
membru, apatridul cu domiciliul într-un stat membru sau în
România, precum și persoana juridică constituită în conformitate
cu legislația unui stat membru pot dobândi dreptul de proprietate
asupra terenurilor agricole, pădurilor și terenurilor forestiere la
împlinirea unui termen de 7 ani de la data aderării României la
Uniunea Europeană.
(2) Dispozițiile alin. (1) nu se aplică fermierilor care
desfășoară activități independente și sunt, după caz:
a) cetățeni ai statelor membre sau apatrizi cu domiciliul
într-un stat membru, care își stabilesc reședința în România;
b) apatrizi cu domiciliul în România.
(3) Cetățenii statelor membre sau apatrizii cu domiciliul
într-un stat membru își dovedesc calitatea de fermier care
desfășoară
activități
independente
cu
documente
emise/eliberate de autoritățile competente din statul membru
sau de proveniență. Apatrizii cu domiciliul în România fac
dovada acestei calități cu atestatul eliberat, în acest sens, de
către Ministerul Agriculturii, Pădurilor și Dezvoltării Rurale.
(4) Persoanele prevăzute la alin. (2) dobândesc dreptul de
proprietate asupra terenurilor agricole, pădurilor și terenurilor
forestiere în aceleași condiții cu cele aplicabile cetățenilor
români, de la data aderării României la Uniunea Europeană.
(5) Destinația terenurilor agricole, pădurilor și a terenurilor
forestiere nu poate fi schimbată pe durata perioadei de tranziție
de către persoanele prevăzute la alin. (2).”
În opinia autorilor excepției de neconstituționalitate, textele
de lege criticate contravin dispozițiilor constituționale ale art. 44
alin. (3) referitoare la expropriere și celor ale art. 46 care
consacră dreptul la moștenire, precum și art. 1 din primul
Protocol adițional la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
dispoziții constituționale și cu motivări similare.
Astfel, cu privire la prevederile art. 48 din Legea fondului
funciar nr. 18/1991, în jurisprudența sa, de exemplu Decizia
nr. 879/2010, publicată în Monitorul Oficial al României, Partea I,
nr. 582 din 17 august 2010, Curtea a reținut că prevederile Legii
nr. 18/1991 au ca scop reconstituirea dreptului de proprietate
sau constituirea acestuia în favoarea foștilor cooperatori, a
moștenitorilor acestora și a altor persoane care, la data intrării
în vigoare a legii, nu aveau calitatea de proprietari asupra
terenurilor care constituie fondul funciar al României. Dreptul de
proprietate al acestor persoane este reconstituit sau, după caz,
constituit în temeiul și în condițiile legii. În acest context, legea

15

prevede categoriile de persoane îndreptățite a formula cererile
de reconstituire a dreptului de proprietate, dispozițiile art. 48
stabilind posibilitatea de a solicita reconstituirea și pentru
cetățenii români cu domiciliul în străinătate, precum și pentru
foștii cetățeni români care și-au redobândit cetățenia română,
indiferent dacă și-au stabilit sau nu domiciliul în țară. Așadar,
având în vedere obiectul de reglementare al legii — proprietatea
funciară — și scopul declarat al acesteia — retrocedarea către
foștii proprietari sau moștenitorii acestora a dreptului de
proprietate asupra terenurilor preluate de cooperativele agricole
de producție sau de către stat —, reglementarea condițiilor în
care operează această retrocedare, inclusiv sub aspectul
persoanelor îndreptățite, constituie opțiunea legiuitorului,
condiționarea exercitării dreptului de a formula cerere de
reconstituire a dreptului de proprietate asupra terenurilor de
calitatea de cetățean român reprezentând o astfel de opțiune,
care este pe deplin constituțională.
Astfel, dispozițiile art. 44 alin. (2) teza a doua din Constituție,
deși nu mai prevăd in terminis interdicția dobândirii dreptului de
proprietate asupra terenurilor de către cetățenii străini și apatrizi,
nu o înlătură, ci doar precizează cazurile și condițiile în care
aceștia pot dobândi un asemenea drept, restrângând astfel
sfera de aplicare a acestei incapacități speciale. Potrivit normei
constituționale, una dintre modalitățile de dobândire a dreptului
de proprietate asupra terenurilor de către cetățenii străini sau
apatrizi este moștenirea legală, ceea ce presupune că aceștia,
după anul 2003, pot dobândi terenuri în condițiile dreptului
comun (art. 650 din Codul civil și următoarele), Legea
nr. 18/1991, republicată, fiind o lege specială care are ca
destinatari doar pe cetățenii români.
Pe de altă parte, legea are ca scop reconstituirea dreptului
de proprietate în favoarea unor persoane care, la data intrării în
vigoare a legii, nu aveau calitatea de proprietari. Prin urmare,
nu se poate invoca, în aplicarea prevederilor Legii nr. 18/1991,
garantarea și ocrotirea constituțională a dreptului de proprietate
în persoana reclamanților, câtă vreme aceștia nu sunt titulari ai
acestui drept, ce urmează a se naște ulterior.
În ceea ce privește critica prevederilor art. 5 din Legea
nr. 312/2005, sub aspectul condiționării dobândirii dreptului de
proprietate numai după împlinirea unui termen de 7 ani de la
data aderării României la Uniunea Europeană, în jurisprudența
sa, instanța de contencios constituțional a statuat că
ăexercitarea unui drept de către titularul său nu poate avea loc
decât într-un anumit cadru, prestabilit de legiuitor, cu
respectarea anumitor exigențe, cărora li se subsumează și
instituirea unor termene, după a căror expirare valorificarea
respectivului drept nu mai este posibilă.” Așa fiind, Curtea a
constatat că, ădeparte de a constitui o negare a dreptului în sine,
asemenea exigențe dau expresie ordinii de drept, precum și
drepturilor sau intereselor legitime ale altor persoane, cărora
statul este ținut să le acorde ocrotire, în egală măsură.”
De altfel, art. 44 alin. (2) din Constituție prevede că ăCetățenii
străini și apatrizii pot dobândi dreptul de proprietate privată
asupra terenurilor numai în condițiile rezultate din aderarea
României la Uniunea Europeană și din alte tratate internaționale
la care România este parte, pe bază de reciprocitate, în
condițiile prevăzute prin lege organică, [...]”.
Or, Curtea constată că Legea nr. 312/2005 privind
dobândirea dreptului de proprietate privată asupra terenurilor de
către cetățenii străini și apatrizi, precum și de către persoanele
juridice străine prevede tocmai aceste condiții în care cetățenii
străini pot dobândi terenuri în România.
Întrucât nu au intervenit elemente noi, de natură a determina
o reconsiderare a jurisprudenței, atât considerentele, cât și
soluția pronunțată de Curte în deciziile menționate sunt valabile
și în prezenta cauză.

16

MONITORUL OFICIAL AL ROMÂNIEI, PARTEA I, Nr. 232/4.IV.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 48 din Legea fondului funciar nr. 18/1991
și ale art. 5 din Legea nr. 312/2005 privind dobândirea dreptului de proprietate privată asupra terenurilor de către cetățenii străini
și apatrizi, precum și de către persoanele juridice străine, excepție ridicată, din oficiu, de Tribunalul Galați — Secția civilă în Dosarul
nr. 1.036/324/2009 al acestei instanțe, de Doris Ispan, Doris Mirela Ispan-Suciu și Michael Ispan în Dosarul nr. 17.202/325/2008
al Tribunalului Timiș — Secția civilă, precum și de către Matei Lecca în Dosarul nr. 1.289/110/2009 al Tribunalului Bacău — Secția
civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 232/4.IV.2011 conține 16 pagini.

Prețul: 3,20 lei

&JUYDGY|521933]
ISSN 1453—4495

