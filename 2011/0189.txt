PARTEA I

Anul 179 (XXIII) — Nr. 189

Vineri, 18 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 5 din 18 ianuarie 2011 referitoare la excepția de
neconstituționalitate a dispozițiilor art. 4 alin. (2) și
art. 6 alin. (1) din Ordonanța Guvernului nr. 5/2001
privind procedura somației de plată ..........................

2–3

Decizia nr. 9 din 18 ianuarie 2011 referitoare la excepția de
neconstituționalitate a dispozițiilor art. 7201 alin. 2 din
Codul de procedură civilă ..........................................

3–4

Decizia nr. 10 din 18 ianuarie 2011 referitoare la excepția de
neconstituționalitate a dispozițiilor art. 324 alin. 1
pct. 1 teza a doua din Codul de procedură civilă ......

4–5

Decizia nr. 11 din 18 ianuarie 2011 referitoare la excepția de
neconstituționalitate a dispozițiilor art. 204 din Codul
de procedură civilă ....................................................

6–7

Decizia nr. 38 din 20 ianuarie 2011 referitoare la excepția de
neconstituționalitate a dispozițiilor art. 363 alin. 3 din
Codul de procedură penală ........................................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
168.

— Ordin al ministrului afacerilor externe privind
extinderea activității Secției consulare a Ambasadei
României în Irak în localitatea Erbil............................

9–10

ACTE ALE CONSILIULUI CONCURENȚEI
421.

— Ordin pentru punerea în aplicare a Instrucțiunilor
privind regulile de acces la dosarul Consiliului
Concurenței în cazurile referitoare la art. 5, 6 și 9 din
Legea concurenței nr. 21/1996, art. 101 și 102 din
Tratatul privind funcționarea Uniunii Europene,
precum și în cazurile de concentrări economice ........

11–15

2

MONITORUL OFICIAL AL ROMÂNIEI, PARTEA I, Nr. 189/18.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 5
din 18 ianuarie 2011

referitoare la excepția de neconstituționalitate a dispozițiilor art. 4 alin. (2) și art. 6 alin. (1)
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 alin. (2) și art. 6 alin. (1) din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială Construcții Căi
Ferate și alte Căi de Comunicație — S.A. din Sinaia în Dosarul
nr. 1.725/310/2009 al Judecătoriei Sinaia.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2010, pronunțată în Dosarul nr.
1.725/310/2009, Judecătoria Sinaia a sesizat Curtea
Constituțională cu excepția de neconstituționalitate a
prevederilor art. 4 alin. (2) și art. 6 alin. (1) din Ordonanța
Guvernului nr. 5/2001 privind procedura somației de plată.
Excepția a fost invocată de Societatea Comercială
Construcții Căi Ferate și alte Căi de Comunicație — S.A. din
Sinaia într-un dosar având ca obiect emiterea unei somații de
plată.
În motivarea excepției de neconstituționalitate autorul
acesteia susține că dispozițiile legale criticate încalcă, pe de o
parte, dreptul la apărare, prin faptul că nu se pot administra toate
probele legale pentru stabilirea situației de fapt reale și prin
faptul că partea nefiind citată nu își poate angaja avocat, iar pe
de altă parte, este îngrădit accesul liber la justiție, întrucât
instanța de judecată examinează cererea fără exercitarea
obligației de aflare a adevărului, doar pe baza susținerilor
creditoarei și fără ca debitoarea să poată administra probe în
apărare.
Judecătoria Sinaia consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (2) și art. 6 alin. (1) din Ordonanța
Guvernului nr. 5/2001 privind procedura somației de plată,
publicată în Monitorul Oficial al României, Partea I, nr. 422 din
30 iulie 2001, cu modificările și completările ulterioare, texte de
lege care au următorul conținut:
— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1): ăDacă nu a intervenit închiderea dosarului
în condițiile art. 5, judecătorul va examina cererea pe baza
actelor depuse, precum și a explicațiilor și lămuririlor părților, ce
i-au fost prezentate potrivit art. 4.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 21 privind accesul liber la justiție și art. 24 privind dreptul
la apărare.
Examinând excepția de neconstituționalitate, Curtea reține
că s-a pronunțat în numeroase cauze asupra dispozițiilor
Ordonanței Guvernului nr. 5/2001, atât în ansamblul ei, cât și
prin examinarea separată a dispozițiilor sale, prin raportare la
aceleași norme constituționale invocate și în prezenta cauză.
De exemplu, prin Decizia nr. 497 din 29 septembrie 2005,
publicată în Monitorul Oficial al României, Partea I, nr. 1.003 din
11 noiembrie 2005, Curtea a reținut, în esență, că Ordonanța
Guvernului nr. 5/2001 reglementează o procedură specială și
accelerată, derogatorie de la normele procedurii civile, care
urmărește recuperarea într-un timp cât mai scurt a creanțelor
certe, lichide și exigibile, ce reprezintă obligații contractuale de
plată a unor sume de bani. Acest caracter special al procedurii
a determinat limitarea mijloacelor de probă utilizabile la
înscrisuri, în prima fază, completate ulterior cu explicațiile și
lămuririle date de părți, limitarea fiind deopotrivă valabilă pentru
ambele părți, în condiții identice pentru exercitarea dreptului la
apărare. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Totodată, textele de lege criticate conțin norme de
procedură asupra cărora legiuitorul este suveran a legifera,
evident cu respectarea drepturilor și libertăților fundamentale, în
temeiul art. 126 alin. (2) din Constituție, potrivit căruia
competența și procedura de judecată sunt stabilite de lege.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 189/18.III.2011
Totodată, Curtea constată că prevederile legale criticate nu
îngrădesc în niciun fel dreptul părții interesate de a-și angaja un

3

apărător care să îl reprezinte sau să îl asiste în fața instanței de
judecată.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1, 2, 3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4 alin. (2) și art. 6 alin. (1) din Ordonanța
Guvernului nr. 5/2001 privind procedura somației de plată, excepție ridicată de Societatea Comercială Construcții Căi Ferate și alte
Căi de Comunicație — S.A. din Sinaia în Dosarul nr. 1.725/310/2009 al Judecătoriei Sinaia.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 9
din 18 ianuarie 2011

referitoare la excepția de neconstituționalitate a dispozițiilor art. 7201 alin. 2
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 7201 alin. 2 din Codul de procedură civilă,
excepție ridicată de Societatea Comercială Rei Sistem Grup —
S.R.L. din București în Dosarul nr. 13.870/4/2009 al Judecătoriei
Sectorului 4 București — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 martie 2010, pronunțată în Dosarul
nr. 13.870/4/2009, Judecătoria Sectorului 4 București —
Secția civilă a sesizat Curtea Constituțională cu excepția de
neconstituționalitate a prevederilor art. 7201 alin. 2 din
Codul de procedură civilă.
Excepția a fost invocată de Societatea Comercială Rei
Sistem Grup — S.R.L. din București într-un dosar având ca
obiect pretenții bănești.
În motivarea excepției de neconstituționalitate autorul
acesteia susține, în esență, că art. 7201 alin. 2 din Codul de
procedură civilă este contrar prevederilor constituționale,
întrucât, pe de o parte, îngrădește dreptul la apărare a părții

chemate la conciliere directă, iar, pe de altă parte, dă naștere
unei inegalități prin neasigurarea unei garanții legale reale cu
privire la obligativitatea ca pretențiile formulate în scris să fie
însoțite de înscrisurile pe care se sprijină.
Judecătoria Sectorului 4 București — Secția civilă
consideră că excepția de neconstituționalitate este
neîntemeiată. În opinia instanței de judecată, prin dispozițiile
legale criticate se oferă părților posibilitatea să beneficieze de
totalitatea drepturilor și regulilor procedurale în vederea
valorificării propriilor pretenții sau în vederea dovedirii
netemeiniciei pretențiilor adversarului și, în special, posibilitatea
folosirii unui apărător, nefiind îngrădit dreptul unei părți de a
beneficia de asistență juridică. În cazul neîndeplinirii sau
îndeplinirii necorespunzătoare, procedura de conciliere directă
poate fi supusă examinării de către instanța de judecată, în fața
căreia partea poate beneficia de asistența unui apărător și poate
formula apărări cu privire la acest aspect.
Instanța arată că dispozițiile legale criticate nu creează o
discriminare sau vreun privilegiu pentru persoanele aflate în
postura îndeplinirii respectivei proceduri în încercarea lor de a
soluționa amiabil o pricină comercială, nefiind, astfel, înfrântă
dispoziția constituțională a art. 16 alin. (1).
Instanța mai apreciază că autorul nu formulează o veritabilă
critică de neconstituționalitate a art. 7201 alin. 2 din Codul de
procedură civilă, ci mai degrabă încearcă o motivare a excepției
de prematuritate invocată în cauză, criticând modalitatea de
îndeplinire a procedurii concilierii directe.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 189/18.III.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7201 alin. 2 din Codul de procedură civilă,
prevederi care au următorul conținut: ăÎn scopul arătat la alin. 1,
reclamantul va convoca partea adversă, comunicându-i în scris
pretențiile sale și temeiul lor legal, precum și toate actele
doveditoare pe care se sprijină acestea. Convocarea se va face
prin scrisoare recomandată cu dovadă de primire, prin
telegramă, telex, fax sau orice alt mijloc de comunicare care
asigură trimiterea textului actului și confirmarea primirii acestuia.
Convocarea se poate face prin înmânarea înscrisurilor sub
semnătură de primire.”
După modificările aduse prin Legea nr. 202/2010 privind
unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, prevederile art. 7201 alin. 2 din Codul de
procedură civilă au următorul conținut: ăÎn scopul soluționării
litigiului prin conciliere directă, reclamantul va convoca partea

adversă, comunicându-i în scris pretențiile sale și temeiul lor
legal, precum și toate actele doveditoare pe care se sprijină
acestea. Convocarea se va face prin scrisoare recomandată cu
dovadă de primire, prin telegramă, telex, fax sau orice alt mijloc
de comunicare ce asigură trimiterea textului actului și
confirmarea primirii acestuia. Convocarea se poate face prin
înmânarea înscrisurilor sub semnătură de primire.”
Curtea constată că legiuitorul a preluat soluția legislativă din
vechea reglementare, astfel că, potrivit jurisprudenței sale
constante, Curtea Constituțională se va pronunța asupra noilor
prevederi.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) privind egalitatea în drepturi și art. 24 privind
dreptul la apărare.
Examinând excepția de neconstituționalitate, Curtea reține
că în motivarea excepției de neconstituționalitate autorul
acesteia relevă aspecte ce țin de interpretarea și aplicarea legii
de către instanța de judecată, invocându-se o posibilă exercitare
abuzivă a unor drepturi de către partea potrivnică, în temeiul
textelor de lege criticate. Or, soluționarea acestor probleme
revine competenței instanței de judecată, singura în măsură să
decidă cu privire la modul de aplicare a legii, iar nu instanței de
contencios constituțional.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 7201 alin. 2 din Codul de procedură civilă,
excepție ridicată de Societatea Comercială Rei Sistem Grup — S.R.L. din București în Dosarul nr. 13.870/4/2009 al Judecătoriei
Sectorului 4 București — Secția civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 10
din 18 ianuarie 2011

referitoare la excepția de neconstituționalitate a dispozițiilor art. 324 alin. 1 pct. 1 teza a doua
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor prevederilor art. 324 pct. 1 teza a doua din Codul
de procedură civilă, excepție ridicată de Viorica Nițu (Bitu) în
Dosarul nr. 4.904/114/2009 al Tribunalului Buzău — Secția
civilă.
La apelul nominal se prezintă personal autorul excepției,
lipsind celelalte părți, față de care procedura de citare a fost
legal îndeplinită. Cauza fiind în stare de judecată, președintele
Curții Constituționale acordă cuvântul autorului excepției de
neconstituționalitate care solicită admiterea acesteia.

MONITORUL OFICIAL AL ROMÂNIEI, PARTEA I, Nr. 189/18.III.2011
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2010, pronunțată în Dosarul nr.
4.904/114/2009, Tribunalul Buzău — Secția civilă a sesizat
Curtea Constituțională cu excepția de neconstituționalitate
a prevederilor art. 324 pct. 1 teza a doua din Codul de
procedură civilă.
Excepția a fost invocată de Viorica Nițu (Bitu), într-un dosar
având ca obiect soluționarea unei cereri de revizuire.
În motivarea excepției de neconstituționalitate autorul
acesteia susține că dispozițiile art. 324 pct. 1 teza a doua din
Codul de procedură civilă sunt contrare prevederilor
constituționale, întrucât reglementarea corectă ar trebui ca, și
în alte cazuri de revizuire și contestație în anulare, să prevadă
că termenul curge de la data luării la cunoștință a hotărârii și nu
de la pronunțare. Acest termen lipsește revizuientul de a lua la
cunoștință de motivarea hotărârii atacate, pentru a motiva
cererea de revizuire în mod corespunzător când se constată
existența vreunuia din cazurile prevăzute de art. 322 pct. 2 din
Codul de procedură civilă, mai ales că, în conformitate cu
art. 264 din Codul de procedură civilă, motivarea se poate face
de către judecător în termen de cel mult 30 de zile de la
pronunțare.
Tribunalul Buzău — Secția civilă consideră că excepția de
neconstituționalitate este neîntemeiată. În opinia instanței de
judecată, dispozițiile legale criticate nu încalcă dreptul unei
persoane de a se adresa justiției pentru apărarea drepturilor, a
libertăților sau a intereselor sale legitime și nici nu exclud de la
exercițiul drepturilor procesuale a vreunei categorii sau grup
social. Dreptul la un proces echitabil înseamnă posibilitatea
rezonabilă a oricărei părți de a expune cauza sa instanței de
judecată, în condiții care să nu o dezavantajeze față de partea
adversă, ceea ce se realizează și prin asigurarea dreptului său
la apărare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

5

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat de autorul acesteia, îl constituie prevederile art. 324
pct. 1 teza a doua din Codul de procedură civilă. Din analiza
excepției de neconstituționalitate, Curtea constată că obiectul
acesteia îl constituie prevederile art. 324 alin. 1 pct. 1 teza a
doua din Codul de procedură civilă, prevederi care au următorul
cuprins: ăTermenul de revizuire este de o lună și se va socoti:
1. în cazurile prevăzute de art. 322 pct. 1, 2 și 7 al. 1, de la
comunicare a hotărârilor definitive, iar când hotărârile au fost
date de instanțe de recurs după evocarea fondului, de la
pronunțare; pentru hotărârile prevăzute la punctul 7 al. 2 de la
pronunțarea ultimei hotărâri; [...]”
În opinia autorului excepției de neconstituționalitate
prevederile legale criticate contravin dispozițiilor constituționale
ale art. 21 alin. (1)—(3) privind accesul liber la justiție și dreptul
la un proces echitabil.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 1.663 din 15 decembrie 2009,
publicată în Monitorul Oficial al României, Partea I, nr. 112 din 19
februarie 2010, Decizia nr. 214 din 28 februarie 2008, publicată
în Monitorul Oficial al României, Partea I, nr. 342 din 2 mai 2008,
Decizia nr. 1.083 din 14 octombrie 2008, publicată în Monitorul
Oficial al României, Partea I, nr. 786 din 25 noiembrie 2008, și
Decizia nr. 817 din 19 mai 2009, publicată în Monitorul Oficial al
României, Partea I, nr. 549 din 6 august 2009, Curtea a reținut
că hotărârea atacată prin intermediul revizuirii nu este criticată
în raport cu materialul dosarului existent la data pronunțării
acelei hotărâri, ci numai pe baza unor împrejurări noi,
necunoscute de instanța de judecată la data pronunțării. De
aceea, formularea și motivarea unei cereri de revizuire nu
depind în mod direct de cunoașterea argumentării instanței, care
a stat la baza pronunțării hotărârii atacate.
Totodată, Curtea a statuat că obligația părților de a-și exercita
drepturile procesuale în cadrul termenelor stabilite de lege
reprezintă expresia aplicării principiului privind dreptul persoanei
la judecarea procesului său în mod echitabil și într-un termen
rezonabil.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 324 alin. 1 pct. 1 teza a doua din Codul de
procedură civilă, excepție ridicată de Viorica Nițu (Bitu) în Dosarul nr. 4.904/114/2009 al Tribunalului Buzău — Secția civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

6

MONITORUL OFICIAL AL ROMÂNIEI, PARTEA I, Nr. 189/18.III.2011
CURTEA CONSTITUȚIONALĂ

D E C I Z I A Nr. 11
din 18 ianuarie 2011

referitoare la excepția de neconstituționalitate a dispozițiilor art. 204
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 204 din Codul de procedură civilă, excepție
ridicată de Cecilia Ionescu în Dosarul nr. 2.114/283/2008 al
Judecătoriei Pucioasa.
La apelul nominal se prezintă personal partea Gheorghe
Șerban, lipsind cealaltă parte, față de care procedura de citare
a fost legal îndeplinită. Cauza fiind în stare de judecată,
președintele acordă cuvântul părții prezente, care solicită
respingerea excepției de neconstituționalitate.
Reprezentantului Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2010, pronunțată în Dosarul
nr. 2.114/283/2008, Judecătoria Pucioasa a sesizat Curtea
Constituțională cu excepția de neconstituționalitate a
prevederilor art. 204 din Codul de procedură civilă.
Excepția a fost invocată de Cecilia Ionescu într-un dosar
având ca obiect o acțiune în grănițuire.
În motivarea excepției de neconstituționalitate autorul
acesteia susține că dispozițiile art. 204 din Codul de procedură
civilă sunt neconstituționale, întrucât instituirea unei proceduri
de recuzare a expertului, care, spre deosebire de judecător, nu
înfăptuiește acte de jurisdicție, ceea ce ar fi justificat cercetarea
ăimunității” și independenței acestuia, are drept consecință
prelungirea pe o durată nerezonabilă a procesului.
Judecătoria Pucioasa, contrar prevederilor art. 29 alin. (4)
din Legea nr. 47/1992, nu și-a exprimat opinia asupra excepției
de neconstituționalitate invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat de autorul acesteia, îl constituie prevederile art. 204 din
Codul de procedură civilă, prevederi care au următorul cuprins:
ăExperții se vor recuza pentru aceleași motive ca și judecătorii.
Recuzarea trebuie să fie cerută în termen de 5 zile de la
numirea expertului, dacă motivul ei există la această dată; în
celelalte cazuri termenul va curge de la data când s-a ivit motivul
de recuzare.
Recuzările se judecă în ședință publică, cu citarea părților și
a expertului.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 20 referitor la tratatele internaționale privind drepturile
omului, art. 21 alin. (3) privind soluționarea cauzelor într-un
termen rezonabil, precum și celor ale art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile art. 204 din Codul de procedură civilă
prevăd posibilitatea recuzării experților numiți pentru lămurirea
acelor împrejurări de fapt cu privire la care instanța consideră
necesară cunoașterea părerii unor specialiști. În ceea ce
privește motivele de recuzare, experții sunt asimilați
judecătorilor, însă procedura de soluționare a cererilor diferă. O
deosebire constă în aceea că expertul trebuie să fie recuzat în
termenul prevăzut de art. 204 alin. 2 din Codul de procedură
civilă. Din coroborarea acestor dispoziții cu cele ale art. 305 din
cod, întrucât expertiza nu poate fi dispusă decât cu ocazia
judecății în primă instanță și apel, rezultă că expertul poate fi
recuzat numai în aceste etape procesuale. Chiar dacă, în
condițiile art. 312 alin. 4 din același cod, după admiterea
recursului, tribunalele și curțile de apel vor judeca pricina în fond,
această împrejurare nu este de natură a schimba datele cu
privire la posibilitatea formulării cererii de recuzare a expertului
care a efectuat expertiza, întrucât judecarea în fond este
ulterioară judecării recursului.
Așadar dispozițiile art. 204 din Codul de procedură civilă nu
conduc la o durată nerezonabilă a procesului, ci au fost edictate
pentru a conferi garanții sporite părților care au dreptul la
judecarea cauzei lor în mod echitabil.
Experții reprezintă auxiliari ai justiției care, de cele mai multe
ori, întocmesc rapoarte sau formulează opinii în domenii
specializate care nu pot fi cunoscute aprofundat de către
instanța judecătorească. Opinia experților desemnați într-o
cauză poate fi decisivă pentru soluționarea acesteia. În aceste
condiții, legiuitorul a considerat necesară instituirea unor garanții
suplimentare prin acordarea posibilității de a recuza pe unii
experți cu privire la care se ivesc dubii referitoare la
corectitudinea lor. Instanța judecătorească are competența de a
aprecia în privința experților recuzați într-un proces.

MONITORUL OFICIAL AL ROMÂNIEI, PARTEA I, Nr. 189/18.III.2011

7

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 204 din Codul de procedură civilă, excepție
ridicată de Cecilia Ionescu în Dosarul nr. 2.114/283/2008 al Judecătoriei Pucioasa.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 38
din 20 ianuarie 2011

referitoare la excepția de neconstituționalitate a dispozițiilor art. 363 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 363 alin. 3 din Codul de procedură penală,
excepție ridicată de Ioan Mărginean în Dosarul
nr. 3.099/257/2008 al Tribunalului Sibiu — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
CURTEA,
având în vedere actele și lucrările dosarului, reține
următoarele:
Prin Încheierea din 15 martie 2010, pronunțată în Dosarul
nr. 3.099/257/2008, Tribunalul Sibiu — Secția penală a
sesizat Curtea Constituțională cu excepția de
neconstituționalitate a dispozițiilor art. 363 alin. 3 din Codul
de procedură penală.
Excepția a fost ridicată de Ioan Mărginean cu ocazia
soluționării apelului declarat într-o cauză penală.
În motivarea excepției de neconstituționalitate, autorul
acesteia susține că prevederile art. 363 alin. 3 din Codul de
procedură penală încalcă egalitatea în drepturi, dreptul la un
proces echitabil, dreptul la apărare, condițiile și limitele

restrângerii exercițiului unor drepturi sau libertăți, precum și
dispozițiile constituționale referitoare la folosirea căilor de atac,
întrucât pentru partea care, deși prezentă la unele termene de
judecată, a lipsit de la dezbateri și de la pronunțare, termenul
de declarare a apelului începe să curgă de la comunicarea
copiei de pe dispozitivul hotărârii, iar pentru partea care a fost
prezentă la dezbateri, dar nu și la pronunțarea hotărârii,
termenul de apel curge de la pronunțare. Textul de lege criticat
generează, astfel, o inegalitate de tratament între cetățeni,
întrucât instituie pentru cei din a doua categorie o prezumție de
cunoaștere a hotărârii pronunțate, iar termenul procedural în
care poate fi exercitat dreptul de a ataca hotărârea
judecătorească curge, deși titularul dreptului nu are cunoștință
de cele dispuse prin hotărâre.
Tribunalul Sibiu — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
CURTEA,
examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

8

MONITORUL OFICIAL AL ROMÂNIEI, PARTEA I, Nr. 189/18.III.2011

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 363 alin. 3 din Codul de procedură penală, având
următorul cuprins: ăPentru partea care a fost prezentă la
dezbateri sau la pronunțare, termenul curge de la pronunțare.
Pentru părțile care au lipsit atât la dezbateri, cât și la pronunțare,
precum și pentru inculpatul deținut ori pentru inculpatul militar
în termen, militar cu termen redus, rezervist concentrat, elev al
unei instituții militare de învățământ, ori pentru inculpatul internat
într-un centru de reeducare sau într-un institut medical-educativ,
care au lipsit de la pronunțare, termenul curge de la
comunicarea copiei de pe dispozitiv.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (3) privind valorile supreme ale statului de drept,
ale art. 16 referitoare la egalitatea în drepturi, ale art. 21 alin. (3)
privind dreptul la un proces echitabil, ale art. 24 referitoare la
dreptul la apărare, ale art. 53 alin. (2) privind condițiile și limitele
restrângerii exercițiului unor drepturi sau libertăți și ale art. 129
referitoare la folosirea căilor de atac.
Examinând excepția de neconstituționalitate, Curtea
constată că prevederile art. 363 alin. 3 din Codul de procedură
penală au mai fost supuse controlului de constituționalitate prin
raportare la aceleași dispoziții din Constituție, invocate și în
prezenta cauză, și față de critici similare. În acest sens este
Decizia nr. 636 din 24 noiembrie 2005, publicată în Monitorul
Oficial al României, Partea I, nr. 1.137 din 15 decembrie 2005,
prin care Curtea a respins ca neîntemeiată excepția de
neconstituționalitate, reținând că prevederile de lege criticate
sunt norme de procedură, stabilite de legiuitor în temeiul
prerogativelor conferite de art. 126 alin. (2) din Constituție, și nu
aduc atingere dreptului la apărare, respectiv dreptului la un
proces echitabil al părților, care au posibilitatea să cunoască
soluția instanței și să acționeze în consecință, exercitându-și
fără nicio îngrădire drepturile procesuale prevăzute de lege,
inclusiv în cazul amânării de pronunțare. Astfel, chiar dacă
instanța dispune amânarea pronunțării, partea prezentă la
dezbateri poate afla data pronunțării hotărârii și deci soluția
instanței, având, prin urmare, posibilitatea să exercite împotriva
acesteia căile de atac în condițiile legii. Mai mult, pentru situațiile

în care părțile sunt în imposibilitatea de a promova căile de atac
în termenele prevăzute de lege, legiuitorul a reglementat
repunerea în termen, art. 364 alin. 1 din Codul de procedură
penală stabilind în acest sens că ăapelul declarat după expirarea
termenului prevăzut de lege este considerat ca fiind făcut în
termen, dacă instanța de apel constată că întârzierea a fost
determinată de o cauză temeinică de împiedicare, iar cererea
de apel a fost făcută în cel mult 10 zile de la începerea executării
pedepsei sau a despăgubirilor civile”. Astfel, și în aceste cazuri
este asigurată deplina exercitare a dreptului la apărare,
respectiv la un proces echitabil, criticile autorului excepției fiind
neîntemeiate.
Curtea constată că nu poate fi reținută nici pretinsa încălcare,
prin dispozițiile art. 363 alin. 3 din Codul de procedură penală,
a prevederilor constituționale, care reglementează egalitatea în
drepturi. Potrivit jurisprudenței constante a Curții Constituționale,
egalitate nu înseamnă uniformitate, astfel încât la situații diferite
regimul juridic aplicabil nu poate fi decât diferit. Situația diferită
a părților prezente la dezbateri sau la pronunțare, care, în
cunoștință de cauză, pot să promoveze căile de atac împotriva
hotărârii pronunțate, justifică un tratament juridic diferit, respectiv
stabilirea ca moment de la care începe să curgă termenul pentru
declararea acestor căi de atac pe cel al pronunțării hotărârii.
De altfel, potrivit art. 129 din Constituție, invocat chiar de
autorul excepției ca temei al criticilor sale, exercitarea căilor de
atac împotriva hotărârilor judecătorești se face ăîn condițiile
legii”. Eventuala lipsă de diligență a părții care, deși a fost
prezentă la dezbateri sau la pronunțarea hotărârii judecătorești,
nu promovează căile de atac împotriva acesteia în termenul
prevăzut de lege nu poate constitui temei al criticii de
neconstituționalitate.
În același sens este și Decizia nr. 1.374 din 27 octombrie
2009, publicată în Monitorul Oficial al României, Partea I, nr. 821
din 30 noiembrie 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 363 alin. 3 din Codul de procedură penală,
excepție ridicată de Ioan Mărginean în Dosarul nr. 3.099/257/2008 al Tribunalului Sibiu — Secția penală.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 189/18.III.2011

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind extinderea activității Secției consulare a Ambasadei României în Irak în localitatea Erbil
Ținând cont de prevederile art. 7 din Constituția României, republicată,
având în vedere Memorandumul intern nr. G5-4/2246 din 13 decembrie 2010 și acordul autorităților din Irak transmis prin
Nota verbală nr. 32 din data de 28 ianuarie 2011,
în baza art. 4 alin. (5) din Convenția de la Viena din 24 aprilie 1963 privind relațiile consulare, ratificată de România prin
Decretul nr. 481/1971,
în temeiul art. 4 alin. (5) și art. 9 alin. (1) teza a II-a din Hotărârea Guvernului nr. 100/2004 privind organizarea și
funcționarea Ministerului Afacerilor Externe, cu modificările și completările ulterioare,
ministrul afacerilor externe emite următorul ordin:
Art. 1. — Începând cu data prezentului ordin, Secția
consulară a Ambasadei României în Irak își extinde activitatea
prin intermediul unui Birou consular care va funcționa în orașul
Erbil, denumit în continuare Biroul Erbil.
Art. 2. — Biroul Erbil gestionează activitatea consulară
desfășurată de Ambasada României în relația cu cetățenii
români care solicită asistență și protecție consulară, cu cetățenii
străini care solicită eliberarea de vize de intrare în România și cu
autoritățile locale din Irak.
Art. 3. — (1) Biroul Erbil funcționează cu următoarea schemă
de personal:
— un diplomat cu atribuții consulare — membru al
personalului diplomatic al României acreditat la Ambasada
României la Bagdad;
— funcționari consulari — personal nelucrător din cadrul
Ambasadei României la Bagdad și/sau personal selecționat de
pe plan local.
(2) Personalul diplomatic și nediplomatic care deservește
Biroul Erbil al Secției consulare a Ambasadei României la
Bagdad este selecționat din cadrul personalului misiunii
diplomatice și este desemnat prin dispoziția șefului misiunii
diplomatice a României la Bagdad, cu avizul obligatoriu al

Departamentului consular și al Departamentului resurse umane
din cadrul Ministerului Afacerilor Externe.
Art. 4. — (1) Cheltuielile aferente funcționării Biroului Erbil
sunt suportate din bugetul prevăzut pentru Ambasada României
la Bagdad.
(2) Evidența financiar-contabilă a activității Biroului Erbil se
efectuează de către funcționarul cu atribuții financiar-contabile al
ambasadei.
(3) Încasările rezultate din colectarea taxelor consulare,
taxelor pentru serviciile efectuate în regim de urgență și
recuperările de cheltuieli pentru efectuarea de servicii consulare
se depun săptămânal în conturile bancare special prevăzute ale
Ambasadei României la Bagdad.
Art. 5. — Se aprobă fișa de competențe ale Biroului Erbil,
prevăzută în anexa care face parte integrantă din prezentul
ordin.
Art. 6. — Departamentul consular, Departamentul resurse
umane din cadrul Ministerului Afacerilor Externe și Ambasada
României la Bagdad asigură îndeplinirea prevederilor
prezentului ordin prin efectuarea formalităților și obținerea
autorizațiilor necesare atât în România, cât și în Irak.
Art. 7. — Prezentul ordin se publică în Monitorul Oficial al
României, Partea I.

Ministrul afacerilor externe,
Teodor Baconschi
București, 24 februarie 2011.
Nr. 168.
ANEXĂ

FIȘA DE COMPETENȚE

ale Biroului din Erbil al Secției consulare a Ambasadei României în Irak
Articol unic. — Biroul consular din Erbil este parte integrantă

1. protejează în statul de reședință interesele României și

a Secției consulare a Ambasadei României în Irak, în afara

ale cetățenilor săi, persoane fizice sau juridice, în limitele admise

sediului acesteia, funcționează în baza art. 4 alin. (5) din

de dreptul internațional;

Convenția de la Viena din 24 aprilie 1963 privind relațiile

2. favorizează dezvoltarea relațiilor comerciale, economice,

consulare, ratificată de România prin Decretul nr. 481/1971, și

culturale și științifice între România și statul de reședința și

are următoarele competențe:

promovează în orice alt mod relații amicale între acestea,

10

MONITORUL OFICIAL AL ROMÂNIEI, PARTEA I, Nr. 189/18.III.2011

conform dispozițiilor Convenției de la Viena din 24 aprilie 1963
privind relațiile consulare;
3. obține informații, prin toate mijloacele licite, despre
condițiile și evoluția vieții comerciale, economice, culturale și
științifice a statului de reședință, face rapoarte în această
privință către Centrala Ministerului Afacerilor Externe, denumit în
continuare MAE, al României și dă informații persoanelor
interesate;
4. acordă ajutor și asistență cetățenilor, persoane fizice și
juridice, ai României;
5. personalul consular al Biroului Erbil acționează în calitate
de notar și de ofițer de stare civilă și exercită funcții similare,
precum și unele funcții de ordin administrativ, în măsura în care
legile și regulamentele statului de reședință nu se opun la
aceasta;
6. apără interesele cetățenilor români, persoane fizice sau
juridice, în succesiunile de pe teritoriul statului de reședință, în
conformitate cu legile și regulamentele statului de reședință;
7. apără, în limitele fixate de legile și regulamentele statului
de reședință, interesele minorilor și incapabililor, cetățeni ai
statului trimițător, mai ales atunci când este cerută instituirea
unei tutele sau curatele cu privire la ei;
8. preia cereri de eliberare a vizelor de intrare în România, le
procesează și eliberează vize de intrare în România;
9. sub rezerva practicilor și procedurilor în vigoare în statul de
reședință, îi reprezintă pe cetățenii români sau ia măsuri în
scopul asigurării reprezentării lor adecvate în fața tribunalelor
sau a altor autorități ale statului de reședință pentru a cere, în
conformitate cu legile și regulamentele statului de reședință,
adoptarea de măsuri provizorii în vederea apărării drepturilor și
intereselor acestor cetățeni atunci când, din cauza absenței lor
sau din orice altă cauză, ei nu își pot apăra în timp util drepturile
și interesele;
10. transmite acte judiciare și extrajudiciare sau efectuează
comisii rogatorii în conformitate cu acordurile internaționale în
vigoare sau, în lipsa unor asemenea acorduri, în orice mod
compatibil cu legile și regulamentele statului de reședință;
11. exercită drepturile de control și de inspecție prevăzute de
legile și regulamentele României asupra navelor maritime și a
navelor fluviale având naționalitatea statului român și asupra
aeronavelor înmatriculate în acest stat, ca și asupra echipajelor
lor;
12. acordă asistență navelor și aeronavelor române, precum
și echipajelor lor, primește declarațiile asupra curselor acestor
nave, examinează și vizează documentele de bord și, fără a
prejudicia prerogativele autorităților statului de reședință, face
anchete privind incidentele survenite în cursul călătoriei și
reglementează, în măsura în care legile și regulamentele
României autorizează aceasta, divergențele de orice natură
dintre căpitan, ofițeri și marinari;
13. exercită orice alte funcții încredințate Biroului consular
de către Centrala MAE, care nu sunt interzise de legile și
regulamentele statului de reședință ori la care statul de reședință
nu se opune sau care sunt menționate în acordurile
internaționale în vigoare dintre statul trimițător și statul de
reședință;

14. își desfășoară activitatea sub coordonarea șefului
misiunii diplomatice a României în Irak;
15. îndeplinește funcțiile consulare prevăzute de Convenția
de la Viena din 24 aprilie 1963 privind relațiile consulare și de
reglementările interne în materie, între care, în special,
următoarele:
a) urmărește modul de respectare a cadrului juridic bilateral,
precum și a înțelegerilor multilaterale la care România și Irak
sunt părți;
b) informează, la cerere, cetățenii români sau străini, asupra
cadrului juridic bilateral și a principalelor reglementări legale în
vigoare;
c) în baza Legii cetățeniei române nr. 21/1991, republicată,
preia și transmite MAE cererile de clarificare a cetățeniei,
acordarea cetățeniei, renunțarea la cetățenia română;
d) îndeplinește, la cererea persoanelor fizice și juridice
române, actele notariale prevăzute de lege;
e) procură și transmite, la cerere, acte judiciare și
extrajudiciare, certificate de naștere, de căsătorie, de deces,
certificate de cazier judiciar, adeverințe de stagiu militar;
f) întocmește acte de stare civilă pentru cetățenii români aflați
în străinătate, la cererea acestora;
g) preia și soluționează cererile de eliberare a pașapoartelor
electronice, temporare și a titlurilor de călătorie;
h) transmite în Centrala MAE actele de stare civilă primite de
la autoritățile statului de reședință;
i) acordă asistență și protecție navelor și aeronavelor
române, echipajelor, pasagerilor și încărcăturii acestora;
j) urmărește respectarea acordurilor bilaterale în materie
consulară;
k) răspunde la solicitările avocaților statului de reședință și
români din zona de competență, altele decât apărarea gratuită;
l) asigură corespondența cu autoritățile locale ale statului de
reședință și române în materie de extrădări și expulzări;
m) asigură asistență consulară asociațiilor românilor din
teritoriul de competență și bisericilor românești;
n) șeful biroului semnează întreaga corespondență a biroului
cu autoritățile locale din zona de competență;
o) predă săptămânal prin bancă încasările consulare
serviciului financiar-contabil al Ambasadei României la Bagdad,
cu completarea registrelor consulare, potrivit instrucțiunilor
Centralei MAE;
p) soluționează cererile primite la ghișeu, inclusiv cererile de
viză pentru cetățenii străini care au nevoie de viză de intrare în
România conform legislației în vigoare a Uniunii Europene și a
României;
q) înregistrează nașterile și căsătoriile cetățenilor români din
aria de competență și efectuează formalitățile de înscriere în
registrele de stare civilă a actelor de stare civilă înregistrate la
autoritățile din teritoriul de competență;
r) întocmește corespondența cu autoritățile statului de
reședință privind cetățenii români aflați în închisori, inclusiv
vizitarea acestora la locurile de detenție;
s) urmărește și soluționează corespondența legată de minorii
aflați neînsoțiți pe teritoriul statului de reședință.
t) îndeplinește orice altă sarcină de serviciu transmisă
Biroului consular, pe cale ierarhică.

MONITORUL OFICIAL AL ROMÂNIEI, PARTEA I, Nr. 189/18.III.2011

11

ACTE ALE CONSILIULUI CONCURENȚEI
CONSILIUL CONCURENȚEI

ORDIN
pentru punerea în aplicare a Instrucțiunilor privind regulile de acces la dosarul Consiliului
Concurenței în cazurile referitoare la art. 5, 6 și 9 din Legea concurenței nr. 21/1996, art. 101 și 102
din Tratatul privind funcționarea Uniunii Europene, precum și în cazurile de concentrări economice
În temeiul prevederilor art. 20 alin. (4) lit. d), art. 21 alin. (2), art. 27 alin. (2) și (4) și ale art. 28 alin. (1) din Legea concurenței
nr. 21/1996, republicată, cu modificările și completările ulterioare,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței,
se pun în aplicare Instrucțiunile privind regulile de acces la
dosarul Consiliului Concurenței în cazurile referitoare la art. 5, 6
și 9 din Legea concurenței nr. 21/1996, art. 101 și 102 din
Tratatul privind funcționarea Uniunii Europene, precum și în
cazurile de concentrări economice, prevăzute în anexa care
face parte integrantă din prezentul ordin.
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.

Art. 3. — La data intrării în vigoare a prezentului ordin,
Ordinul președintelui Consiliului Concurenței nr. 78/2006 pentru
punerea în aplicare a Instrucțiunilor privind regulile de acces la
dosarul Consiliului Concurenței în cazurile referitoare la art. 5 și
6 din Legea concurenței nr. 21/1996 și în cazurile de concentrări
economice, publicat în Monitorul Oficial al României, Partea I,
nr. 371 din 28 aprilie 2006, se abrogă.
Art. 4. — Prezentul ordin intră în vigoare la data publicării în
Monitorul Oficial al României, Partea I.

Președintele Consiliului Concurenței,
Bogdan Marius Chirițoiu
București, 2 martie 2011.
Nr. 421.
ANEXĂ

INSTRUCȚIUNI

privind regulile de acces la dosarul Consiliului Concurenței în cazurile referitoare la art. 5, 6 și 9
din Legea concurenței nr. 21/1996, art. 101 și 102 din Tratatul privind funcționarea Uniunii Europene,
precum și în cazurile de concentrări economice
În temeiul art. 27 alin. (1) și (3) din Legea concurenței nr. 21/1996, republicată, cu modificările și completările
ulterioare,
Consiliul Concurenței adoptă prezentele instrucțiuni.
I. Introducere. Obiect de reglementare
1. Accesul la dosarul Consiliului Concurenței constituie una
dintre garanțiile procedurale menite a contribui la respectarea
principiului egalității de tratament și a dreptului la apărare.
Dreptul de acces la dosar este prevăzut de alin. (2)—(4) ale
art. 44 din Legea concurenței nr. 21/1996, republicată, cu
modificările și completările ulterioare, denumită în continuare
lege, potrivit cărora, după transmiterea raportului de investigație
și înainte de data audierilor, părțile în cauză pot consulta dosarul
și obține copii și extrase ale actelor procedurii de investigație.
2. Dreptul evidențiat anterior este distinct de dreptul general
de acces la informațiile de interes public și nu intră în sfera de
aplicare a reglementărilor privind liberul acces la informațiile de
interes public1, care urmăresc un alt scop.
3. În sensul prezentelor instrucțiuni, expresia acces la dosar
semnifică accesul permis reprezentanților autorităților și
instituțiilor administrației publice centrale sau locale2,
persoanelor, întreprinderilor și asociațiilor de întreprinderi al
căror comportament face obiectul raportului de investigație al
Consiliului Concurenței și a căror audiere este dispusă potrivit
prevederilor art. 43 alin. (1) din lege.

Aceeași expresie ori expresia ăacces la documente” este
folosită în regulamentele Consiliului Concurenței și cu privire la
autorii plângerilor sau alte părți implicate a căror audiere poate
fi admisă, potrivit prevederilor art. 43 alin. (2) din lege. Aceste
situații sunt diferite de cea a destinatarilor raportului de
investigație și, prin urmare, nu intră în sfera definiției noțiunii de
ăacces la dosar” reglementată de prezentele instrucțiuni. Aceste
situații fac obiectul unei secțiuni separate din prezentele
instrucțiuni.
4. Prezentele instrucțiuni stabilesc care sunt informațiile
pentru care se acordă accesul la dosar, când se acordă accesul
și care sunt procedurile de urmat pentru realizarea accesului la
dosar.
II. Sfera de aplicare a accesului la dosar
A. Cine are drept de acces la dosar

5. Accesul la dosar, potrivit prevederilor pct. 1, este menit să
asigure exercitarea efectivă a dreptului la apărare împotriva
concluziilor și propunerilor din raportul de investigație. În acest
sens, atât în cazurile prevăzute la art. 5, 6 sau 9 din lege, art. 101
și 102 din Tratatul privind funcționarea Uniunii Europene,

1 Legea nr. 544/2001 privind liberul acces la informațiile de interes public, publicată în Monitorul Oficial al României, Partea I, nr. 663 din 23 octombrie
2001, cu modificările și completările ulterioare.
2 În cazurile privind posibila încălcare a art. 9 din lege.

12

MONITORUL OFICIAL AL ROMÂNIEI, PARTEA I, Nr. 189/18.III.2011

denumit în continuare TFUE, cât și în cazurile privind
concentrările economice, accesul la dosar este asigurat, la
cerere, persoanelor, reprezentanților autorităților și instituțiilor
administrației publice centrale sau locale3, întreprinderilor4,
respectiv asociațiilor de întreprinderi al căror comportament face
obiectul raportului de investigație al Consiliului Concurenței,
denumite în continuare destinatari ai raportului de investigație.
B. La ce documente se acordă accesul

Conținutul dosarului Consiliului Concurenței
6. Dosarul Consiliului Concurenței, într-o investigație privind
posibila încălcare a legii, precum și a prevederilor art. 101 și 102
din TFUE cuprinde toate documentele5 care au fost obținute,
produse și/sau adunate de către Consiliul Concurenței în cadrul
investigației.
7. Accesul la declarațiile întreprinderilor efectuate în vederea
aplicării politicii de clemență este acordat numai destinatarilor
raportului de investigație, în următoarele condiții:
a) dacă se angajează — împreună cu reprezentanții legali
care primesc acces în numele lor — să nu realizeze nicio copie,
utilizând mijloace mecanice sau electronice, a informațiilor din
declarațiile la care li s-a permis accesul; și
b) dacă se asigură că informațiile obținute din declarație vor
fi utilizate exclusiv pentru proceduri judiciare sau administrative
care au ca obiect aplicarea art. 5 alin. (1) din lege sau a art. 101
din TFUE.
Altor persoane, precum autorii plângerilor, de exemplu, nu li
se va acorda accesul la declarațiile efectuate în vederea aplicării
politicii de clemență. Consiliul Concurenței consideră că acest
tip de protecție specifică nu se mai justifică din momentul în care
solicitantul dezvăluie unor terțe persoane conținutul cererii.
8. În cursul unei investigații desfășurate potrivit prevederilor
art. 34 și următoarelor din lege, Consiliul Concurenței poate
aduna o serie de documente, dintre care unele, ca urmare a
unei cercetări mai detaliate, se dovedesc a nu avea legătură cu
obiectul investigației în cauză. Aceste documente pot fi returnate
celor de la care au fost ridicate. După returnare, aceste
documente nu mai fac parte din dosarul cauzei.
Documente accesibile
9. Destinatarii raportului de investigație, astfel cum sunt
definiți la pct. 5, trebuie să aibă posibilitatea de a cunoaște
informațiile din dosar, astfel încât, pe baza acestora, să își poată
face cunoscut, în mod efectiv, punctul de vedere cu privire la
concluziile la care a ajuns echipa de investigație, exprimate în
raportul de investigație. În acest sens, li se acordă accesul la
documentele din dosarul Consiliului Concurenței, astfel cum
este definit la pct. 6, cu excepția documentelor interne,
secretelor de afaceri ale altor întreprinderi sau a altor informații
confidențiale.
10. Rezultatele unui studiu comandat în legătură cu obiectul
investigației sunt accesibile pentru consultare împreună cu
mențiunile privind sursele de informare și metodologia de studiu,
3

ținându-se cont, atunci când este cazul, de protecția drepturilor
de proprietate intelectuală.
Documente inaccesibile
Documente interne
11. Documentele interne din dosarul Consiliului Concurenței
nu pot avea caracter incriminator sau dezincriminator6. Acestea
nu constituie parte a probelor pe care Consiliul Concurenței se
întemeiază în evaluarea unui caz. Părților nu li se permite
accesul la documentele interne din dosarul Consiliului
Concurenței.
12. Direcțiile de specialitate ale Consiliului Concurenței nu
au obligația de a redacta procese-verbale ale întâlnirilor cu
diverși participanți. În cazul în care Consiliul Concurenței decide
să consemneze aceste întâlniri, astfel de documente constituie
interpretarea proprie a autorității de concurență cu privire la cele
exprimate în cadrul respectivelor întruniri, motiv pentru care sunt
considerate documente interne. Cu toate acestea, atunci când
participanții la întâlnire și-au însușit, prin semnătură, procesulverbal al întâlnirii, acest document va fi accesibil după
înlăturarea secretelor de afaceri sau a altor informații
confidențiale din conținutul său. Astfel de documente constituie
parte a dovezilor pe care Consiliul Concurenței le poate utiliza
în evaluarea unui caz7.
13. În situația unui studiu comandat având legătură cu
procedurile inițiate de Consiliul Concurenței, corespondența
dintre Consiliul Concurenței și cel ce realizează studiul,
referitoare la evaluarea muncii acestuia sau în legătura cu
aspecte financiare ale studiului, face parte din categoria
documentelor interne, fiind inaccesibilă.
Corespondența cu alte autorități
14. Un caz particular de documente interne este reprezentat
de corespondența Consiliului Concurenței cu alte autorități
publice care nu sunt destinatari ai raportului de investigație,
precum și documentele interne primite de aceste autorități.
Aceste documente neaccesibile sunt, de exemplu:
a) corespondența dintre Consiliul Concurenței și alte
autorități publice;
b) corespondența dintre Consiliul Concurenței și alte
autorități de concurență din statele membre ale Uniunii
Europene, precum și cea dintre Consiliul Concurenței și Comisia
Europeană, potrivit prevederilor Regulamentului (CE) nr. 1/2003
al Consiliului din 16 decembrie 2002 privind punerea în aplicare
a normelor de concurență prevăzute la articolele 81 și 82 din
tratat, publicat în Jurnalul Oficial al Comunităților Europene
nr. L 1 din 4 ianuarie 2003.
15. În circumstanțe excepționale, Consiliul Concurenței
acordă accesul la documentele ce provin de la autoritățile de
concurență din alte state membre numai după înlăturarea
informațiilor secrete de afaceri sau a altor informații
confidențiale. Consiliul Concurenței va consulta autoritatea
publică care a remis documentele, înainte de a permite accesul,
cu scopul de a identifica secretele de afaceri sau alte informații

În cazurile privind posibila încălcare a art. 9 din lege.
În cuprinsul prezentelor instrucțiuni, termenul întreprindere include atât întreprinderile, cât și asociațiile de întreprinderi. Termenul persoană se referă
atât la persoana fizică, cât și la persoana juridică. Multe entități sunt în același timp și persoane juridice și întreprinderi, iar, în acest caz, ele sunt acoperite de ambii
termeni. Aceeași situație este și în cazul în care o persoană fizică este întreprindere în înțelesul art. 5 și 6 din lege, respectiv art. 101 și 102 din TFUE. În procedurile
legate de concentrări economice trebuie să se țină seama și de persoanele prevăzute la art. 10 din lege, chiar dacă este vorba de persoane fizice. În cazul entităților
fără personalitate juridică, dar care nu sunt nici întreprinderi și sunt implicate în procedurile desfășurate de Consiliul Concurenței, acesta din urmă aplică, atunci
când este cazul, mutatis mutandis, principiile stipulate în prezentele instrucțiuni.
5 Conform prezentelor instrucțiuni, termenul document se referă la orice tip de informație, indiferent de modul de stocare a datelor. Acesta acoperă
totodată și orice dispozitiv de stocare a datelor care este sau poate deveni disponibil.
6 Exemple de documente interne sunt: proiecte, opinii, note ale compartimentelor Consiliului Concurenței sau ale altor autorități publice.
7 Declarațiile obținute în temeiul art. 351 din lege, respectiv explicațiile furnizate în temeiul art. 36 alin. (1) lit. c) din lege fac parte, în mod normal, din
categoria documentelor accesibile.
4

MONITORUL OFICIAL AL ROMÂNIEI, PARTEA I, Nr. 189/18.III.2011
confidențiale. Este situația documentelor care fac parte din
elementele de probă folosite în procesul de investigare, într-un
mod similar documentelor obținute de la terți. Aceste reguli se
aplică, în particular, documentelor și informațiilor obținute potrivit
prevederilor art. 12 din Regulamentul (CE) nr. 1/2003.
Informații confidențiale
16. Dosarul Consiliului Concurenței poate conține și
documente ce includ alte două categorii de informații, și anume
secrete de afaceri și alte informații confidențiale, cu privire la
care accesul la dosar poate fi parțial sau total restricționat. Se
acordă accesul, dacă este posibil, la o versiune neconfidențială
a informațiilor inițiale, astfel cum aceasta a fost transmisă de
întreprinderea care beneficiază de acordarea caracterului
confidențial. În situația în care confidențialitatea poate fi
asigurată prin rezumarea informațiilor relevante, se acordă
accesul la acest rezumat. Toate celelalte documente sunt
accesibile în forma lor inițială.
Secretele de afaceri
17. Dacă dezvăluirea unor informații despre activitatea
economică a unei întreprinderi poate dăuna grav intereselor
acelei întreprinderi, aceste informații constituie secrete de
afaceri8. Informațiile ce ar putea fi calificate drept secrete de
afaceri sunt, cu titlu de exemplu: informații tehnice și/sau
financiare legate de know-how-ul unei întreprinderi, metode de
evaluare a costurilor, procese și secrete de producție, surse de
aprovizionare, cantități produse și vândute, cote de piață, liste
de clienți și distribuitori, planuri de marketing, structura costurilor
și a prețurilor, strategia de vânzări.
Alte informații confidențiale
18. Categoria ăalte informații confidențiale” cuprinde
informații, altele decât secretele de afaceri, care pot fi
considerate confidențiale, în măsura în care dezvăluirea
acestora poate dăuna semnificativ unei persoane sau unei
întreprinderi. În funcție de circumstanțele specifice fiecărui caz,
alte informații confidențiale pot fi reprezentate de informațiile
transmise de către terți despre agenții economici implicați care
ar putea exercita o presiune determinantă din punct de vedere
economic și comercial asupra concurenților sau asupra
partenerilor comerciali, clienților ori furnizorilor. Instanțele
comunitare au confirmat că este legitim refuzul de a dezvălui
întreprinderilor anumite adrese primite de la clienții acestora, din
moment ce această dezvăluire i-ar putea expune pe autorii
adreselor riscului unor măsuri represive9. Prin urmare, noțiunea
de ăalte informații confidențiale” poate include informații care ar
permite părților să îi identifice pe autorii plângerilor sau pe alți
terți, atunci când aceștia din urmă au o opțiune motivată de a
rămâne anonimi, pe care o probează în scris.
Criterii pentru acceptarea cererilor referitoare la tratamentul
confidențial
19. Informațiile vor fi calificate ca fiind confidențiale atunci
când persoana, autoritatea sau instituția publică ori
întreprinderea în cauză a făcut o solicitare motivată în acest
sens și această solicitare a fost acceptată de Consiliul
Concurenței10.
8

13

20. Solicitările de acordare a caracterului confidențial trebuie
să aibă ca obiect informații care corespund descrierii menționate
anterior pentru secretele de afaceri sau alte informații
confidențiale. Motivele pentru care se solicită ca informațiile
respective să fie tratate ca secrete de afaceri sau ca alte
informații confidențiale trebuie fundamentate. Cererile de
confidențialitate sunt formulate numai cu privire la informațiile
obținute de Consiliul Concurenței de la aceeași persoană fizică
sau întreprindere, iar nu cu privire la informațiile obținute din alte
surse. În solicitare este necesar să se identifice părțile față de
care informațiile deținute de Consiliul Concurenței sunt
considerate confidențiale.
21. Informațiile referitoare la o întreprindere care sunt deja
cunoscute de către terți11, cărora li s-au comunicat informațiile
respective de către această întreprindere, în mod normal, nu
sunt considerate ca fiind informații confidențiale12. Informațiile
care și-au pierdut importanța comercială13 nu mai pot fi
considerate, în general, confidențiale. Ca regulă generală,
Consiliul Concurenței prezumă că informațiile referitoare la
vânzări, datele privind cotele de piață ale părților și alte informații
similare care sunt mai vechi de 5 ani nu mai sunt confidențiale.
22. În procedurile desfășurate în cazurile privind practicile
anticoncurențiale, calificarea unei informații ca fiind confidențială
nu constituie în sine o interdicție de a dezvălui o astfel de
informație dacă aceasta este necesară pentru a dovedi o
pretinsă încălcare (document incriminator) sau este necesară
pentru disculparea unei părți (document dezincriminator).
În acest caz, Consiliul Concurenței apreciază, de la caz la
caz, dacă necesitatea de a proteja dreptul la apărare al
destinatarilor raportului de investigație prin intermediul asigurării
accesului la dosar, într-un mod cât mai larg posibil, poate depăși
ca importanță preocuparea de a proteja informațiile confidențiale
ale altor părți. Aceasta impune o evaluare a tuturor elementelor
relevante și în special a următoarelor elemente:
a) măsura în care informația contribuie în mod determinant
la stabilirea existenței sau inexistenței faptei ilegale și forța sa
probantă;
b) măsura în care informația este indispensabilă;
c) gradul de sensibilitate al anumitor informații (în ce măsură
dezvăluirea acestor informații vatămă interesele persoanei sau
ale întreprinderii în cauză);
d) aprecierea preliminară a gravității presupusei încălcări.
Considerații similare se aplică și procedurilor desfășurate în
cazul concentrărilor economice, atunci când Consiliul
Concurenței consideră că dezvăluirea de informații este
necesară.
23. Atunci când Consiliul Concurenței intenționează să
dezvăluie informații, persoanei, autorității publice sau
întreprinderii implicate trebuie să îi fie garantată posibilitatea de
a furniza o versiune neconfidențială a documentelor care conțin
respectiva informație, cu aceeași valoare probantă ca a
documentelor inițiale. Versiunea neconfidențială va fi furnizată în
același format ca varianta confidențială, înlocuind pasajele
șterse cu un rezumat al acestora.

Decizia din 18 septembrie 1996 în Cazul T-353/94 Postbank NV împotriva Comisiei (1996) ECR II-921, paragraful 87.
Instanțele comunitare s-au pronunțat asupra acestei probleme atât în cazuri de pretins abuz de poziție dominantă (art. 82 din TFUE) [Cazul T-65/89
BPB Industries și British Gypsum (1993) ECR II-389, Cazul C-310/93 P BPB Industries și British Gypsum (1995) ECR I-865], cât și în cazuri de concentrare
economică [Cazul T-221/95 Endemol împotriva Comisiei (1999) ECR II-1299, paragraful 69, și Cazul T-5/02 Laval împotriva Comisiei (2002) ECR II-4381,
paragraful 98 și următoarele].
10 A se vedea pct. 44.
11 În cazul unui grup sau al unei asociații, calitatea de ăterț” se va aprecia față de grup sau asociație.
12 Cu toate acestea, secretele de afaceri sau alte informații confidențiale comunicate unei asociații profesionale de către membrii săi nu își pierd caracterul
de secret profesional în ceea ce îi privește pe terți și nu pot fi transmise autorului plângerii. A se vedea cauzele conexate 209-215 și 218/78 Fedetab, Culegere
1980, p. 3.125, pct. 46.
13 Spre exemplu, datorită trecerii timpului.
9

14

MONITORUL OFICIAL AL ROMÂNIEI, PARTEA I, Nr. 189/18.III.2011

C. Când este acordat accesul la dosar

24. Anterior transmiterii de către Consiliul Concurenței a
raportului de investigație, potrivit prevederilor pct. 1, părțile în
cauză nu au drept de acces la dosar.
25. Accesul la dosar va fi asigurat la cerere și, de regulă, o
singură dată, după transmiterea de către Consiliul Concurenței
a raportului de investigație, în scopul asigurării principiului
egalității de tratament și al dreptului de apărare al destinatarilor
raportului de investigație. Accesul la dosar poate fi asigurat de
către membrii echipei de investigație sau de către o altă
persoană din cadrul Consiliului Concurenței desemnată de
președinte și ale cărei date de contact vor fi indicate în adresa
prin care se permite consultarea dosarului și obținerea, contra
cost, de copii și extrase ale actelor procedurii de investigație.
Ca regulă generală, părțile nu au acces la observațiile altor părți
la raportul de investigație.
26. Accesul la dosar va fi acordat la acele documente primite
după transmiterea observațiilor, în etapele ulterioare ale
procedurii administrative, în situația în care aceste documente
pot constitui noi elemente de probă — fie de natură
incriminatoare, fie de natură exoneratoare — ce au legătură cu
susținerile din raportul de investigație care privesc partea în
cauză. Prevederile prezentului punct se aplică în special atunci
când Consiliul Concurenței intenționează să reia o parte a
procedurii datorită apariției de noi probe.
III. Aspecte referitoare la autorul plângerii și alte părți
implicate în procedurile Consiliului Concurenței
27. Prezenta secțiune se referă la situațiile în care Consiliul
Concurenței poate sau trebuie să acorde acces autorului
plângerii la anumite documente pe care le conține dosarul în
procedurile privind practicile anticoncurențiale sau altor părți
implicate în procedurile privind concentrările economice. Din
perspectiva sferei de aplicare și a drepturilor deținute, aceste
situații sunt diferite de accesul la dosar, astfel cum este definit
în secțiunea II.
A. Furnizarea de documente autorilor plângerilor în proceduri
privind practicile anticoncurențiale

28. În jurisprudența europeană s-a stabilit14 că autorii
plângerilor nu au aceleași drepturi și garanții ca părțile vizate de
investigație. Autorii plângerilor nu pot pretinde dreptul de acces
la dosar așa cum a fost stabilit pentru destinatarii raportului de
investigație.
29. Totuși, într-o etapă prealabilă declanșării unei investigații,
autorul plângerii care, potrivit prevederilor art. 40 alin. (2) din
lege, a fost informat de intenția Consiliului Concurenței de a-i
respinge plângerea poate solicita accesul la documentele pe
care Consiliul Concurenței și-a bazat analiza preliminară.
Autorului plângerii i se va acorda accesul la aceste documente
o singură dată, ca urmare a informării făcute de Consiliul
Concurenței în sensul intenției de a-i respinge plângerea. În
acest scop, autorul plângerii nu poate, cu toate acestea, avea
acces la secrete de afaceri sau la alte informații confidențiale
care aparțin altor părți implicate în procedură.
30. Dacă în urma analizei unei plângeri se declanșează
procedura de investigație, președintele Consiliului Concurenței,
potrivit prevederilor art. 43 alin. (2) din lege, poate admite
audierea autorului plângerii, la cererea acestuia. Cu toate
acestea, procedurile Consiliului Concurenței în cazurile de
concurență nu constituie proceduri contradictorii între autorul
plângerii, pe de o parte, și destinatarii raportului de investigație,

pe de altă parte. Din acest motiv, drepturile procedurale ale
autorului plângerii sunt mai limitate decât dreptul la apărare al
destinatarilor raportului de investigație.
31. Autorul plângerii a cărui audiere a fost admisă de către
președintele Consiliului Concurenței poate primi o copie a
versiunii neconfidențiale a raportului de investigație numai la
cerere și dacă președintele Consiliului Concurenței apreciază
că este util în interesul investigației. Autorul plângerii nu are
drept de acces la secretele de afaceri sau la alte informații
confidențiale pe care Consiliul Concurenței le-a obținut pe
parcursul investigației.
32. Documentele la care autorul plângerii a avut acces în
contextul procedurilor puse în aplicare de Consiliul Concurenței
nu pot fi utilizate decât în proceduri judiciare și administrative
pentru aplicarea regulilor privind concurența și doar în scopul
pentru care au fost solicitate.
B. Furnizarea de documente altor părți implicate în cadrul
procedurilor privind concentrările economice

33. Accesul la documente în cadrul procedurilor privind
concentrările economice poate fi acordat, la cerere, altor părți
implicate în procedura declanșată de Consiliul Concurenței,
cărora li s-a transmis raportul de investigație, atunci când
autoritatea de concurență apreciază că accesul este necesar
pentru ca respectivele părți implicate să își poată prezenta
observațiile.
34. Alte părți implicate înseamnă participanți la concentrarea
propusă, altele decât părțile care au notificat operațiunea, cum
ar fi vânzătorul și întreprinderea ce constituie obiectul operațiunii
de concentrare economică.
C. Furnizarea de documente în cadrul unor situații specifice
prevăzute de lege

Impunerea de măsuri interimare
35. Consiliul Concurenței poate impune orice măsură
interimară pe care o consideră necesară, înainte de emiterea
unei decizii, în caz de urgență determinată de riscul unui
prejudiciu grav și ireparabil adus concurenței, în condițiile legii.
36. În cadrul acestei proceduri, părțile care au fost informate
de către Consiliul Concurenței cu privire la intenția de a adopta
măsuri interimare, în termenul stabilit pentru prezentarea în scris
a observațiilor, pot solicita accesul la documentele pe care
Consiliul Concurenței își bazează evaluarea preliminară. Părțile
care solicită accesul la documente nu pot avea acces la
secretele de afaceri și la alte informații confidențiale ce aparțin
altor părți implicate în procedură.
Acțiunea în despăgubiri pentru prejudiciul cauzat de o
practică anticoncurențială
37. Potrivit prevederilor art. 61 din lege, atunci când Consiliul
Concurenței adoptă o decizie prin care este sancționată o
practică anticoncurențială, persoanele fizice sau juridice care se
consideră prejudiciate prin respectiva practică anticoncurențială
pot formula cereri privind acordarea de despăgubiri, în termen
de 2 ani de la data la care decizia Consiliului Concurenței
rămâne definitivă și irevocabilă.
38. În astfel de cazuri, pentru soluționarea cererilor privind
acordarea de despăgubiri, instanțele pot solicita Consiliului
Concurenței documentele din cadrul dosarului care a stat la
baza emiterii deciziei. În acest scop, primind aceste documente,
instanțele vor asigura respectarea confidențialității informațiilor
reprezentând secrete de afaceri, precum și a altor informații
confidențiale.

14 A se vedea Cazul T-17/93 Matra-Hachette S.A. împotriva Comisiei (1994) ECR II-595, paragraful 34. Tribunalul a hotărât că drepturile terților, așa cum
au fost prevăzute de art. 19 din Regulamentul Consiliului nr. 17 (înlocuit în prezent cu art. 27 din Regulamentul CE nr. 1/2003), erau limitate la dreptul de a participa
la procedura administrativă.

MONITORUL OFICIAL AL ROMÂNIEI, PARTEA I, Nr. 189/18.III.2011
IV. Procedura de punere în aplicare a accesului la dosar
A. Procedura preliminară

39. Orice persoană care transmite informații sau observații în
cadrul unei proceduri declanșate sau care furnizează ulterior
informații suplimentare Consiliului Concurenței în cadrul
aceleiași proceduri cu privire la practici anticoncurențiale ori
concentrări economice are obligația de a identifica în mod clar
informațiile pe care le consideră confidențiale, cu prezentarea
în scris a argumentelor în acest sens, și de a furniza o versiune
separată, neconfidențială, în termenul stabilit de Consiliul
Concurenței pentru transmiterea informațiilor.
40. Fără a se aduce atingere prevederilor pct. 39, Consiliul
Concurenței poate solicita tuturor părților, în toate cazurile în
care acestea furnizează documente15, să identifice documentele
sau părți ale documentelor în care consideră că există secrete
de afaceri sau alte informații confidențiale ce le aparțin și să
identifice părțile față de care informațiile respective urmează să
fie considerate confidențiale.
41. În scopul rezolvării cu celeritate a solicitărilor de acordare
a confidențialității potrivit prevederilor pct. 40, Consiliul
Concurenței poate stabili un termen până la care persoanele,
întreprinderile sau asociațiile de întreprinderi trebuie:
a) să își justifice solicitarea de confidențialitate cu privire la
fiecare document, parte de document, declarație sau parte de
declarație;
b) să furnizeze Consiliului Concurenței o versiune
neconfidențială a documentelor sau declarațiilor, în care
pasajele confidențiale sunt înlăturate.
În cadrul procedurilor privind practici anticoncurențiale,
părțile în cauză trebuie să furnizeze în termenul-limită stabilit un
rezumat al fiecărui pasaj eliminat.
42. Varianta neconfidențială și descrierea informațiilor
înlăturate trebuie concepute astfel încât să permită oricărui
destinatar al raportului de investigație care are acces la dosar să
determine dacă informația înlăturată poate fi considerată
relevantă pentru apărarea sa și, astfel, dacă sunt suficiente
motive pentru a solicita Consiliului Concurenței accesul la
informațiile calificate ca fiind confidențiale.
B. Tratamentul informațiilor confidențiale

43. În cazul în care părțile implicate în procedurile Consiliului
Concurenței nu respectă prevederile pct. 39—41, autoritatea de
concurență poate considera că documentele sau declarațiile în
cauză nu conțin informații confidențiale. Consiliul Concurenței
poate considera că persoana sau întreprinderea în cauză nu are
obiecții la dezvăluirea documentelor ori a declarațiilor în
întregimea lor.
44. Atât în cadrul procedurilor privind practici
anticoncurențiale, cât și în cadrul celor privind concentrări
economice, în cazul persoanei sau al întreprinderii care
îndeplinește condițiile prevăzute la pct. 39—41, în măsura în
care acestea sunt aplicabile, Consiliul Concurenței va putea:
a) să accepte provizoriu solicitările de confidențialitate care
la o lectură prima facie par a fi justificate; sau
b) să informeze partea în cauză că nu acceptă acordarea în
tot sau în parte a caracterului confidențial solicitat, în cazurile în
care solicitarea nu este justificată.
45. Consiliul Concurenței poate reveni, într-o etapă mai
avansată a procedurii, asupra acceptării provizorii a solicitării
acordării caracterului confidențial.

15

46. Atunci când Consiliul Concurenței nu consideră de la
început cererea de confidențialitate ca temeinică sau atunci
când consideră că trebuie să revină asupra acceptării provizorii
a acestei cereri și are, astfel, intenția de a dezvălui informațiile
în cauză, va garanta părții în cauză posibilitatea de a-și exprima
punctul de vedere. În astfel de cazuri, Consiliul Concurenței
informează în scris partea în cauză cu privire la intenția sa de a
dezvălui informațiile, arătând motivele și stabilind o dată-limită
până la care aceasta își poate preciza, în scris, punctul de
vedere. În măsura în care, ulterior transmiterii acestui punct de
vedere, va exista un dezacord în ceea ce privește solicitarea de
acordare a confidențialității, partea în cauză se poate adresa
președintelui Consiliului Concurenței.
47. Atunci când există riscul ca o întreprindere în măsură să
exercite o presiune economică sau comercială asupra
concurenților ori asupra partenerilor, clienților sau furnizorilor săi
să adopte măsuri represive împotriva acestora, ca o consecință
a colaborării lor la investigația desfășurată de către Consiliul
Concurenței, acesta din urmă va proteja identitatea autorilor prin
acordarea accesului la versiunea neconfidențială ori la
rezumatul informațiilor vizate16. Solicitările de a rămâne anonim
în aceste circumstanțe vor fi tratate potrivit prevederilor
prezentelor instrucțiuni.
C. Modalități de acces la dosar

48. Consiliul Concurenței va permite accesul la dosar prin
examinarea dosarului accesibil la sediul său și efectuarea de
copii ale documentelor pe suport hârtie sau în format electronic,
luându-se în considerare condițiile tehnice existente.
49. Pentru a facilita accesul la dosar, destinatarii raportului de
investigație vor primi, odată cu comunicarea acordului privind
accesul la dosar, o listă a documentelor care fac parte din
dosarul Consiliului Concurenței, astfel cum este definit la pct. 6.
50. Accesul la probe este acordat, astfel cum acestea există
în dosarul Consiliului Concurenței, în forma lor inițială. Consiliul
Concurenței nu are obligația să furnizeze traducerea
documentelor de la dosar în cazul în care acestea au fost
transmise într-o limbă străină.
51. În măsura în care un destinatar al raportului de
investigație consideră, după ce i s-a acordat accesul la dosar, că
îi este necesară pentru apărarea sa cunoașterea unor informații
inaccesibile, poate formula o cerere motivată în acest sens către
președintele Consiliului Concurenței, având în vedere
competențele acestuia prevăzute la art. 44 alin. (2) și (4) din
lege.
52. Accesul la dosar potrivit prevederilor prezentelor
instrucțiuni este acordat cu condiția ca informația, odată
obținută, să fie folosită numai în cadrul procedurilor judiciare și
administrative pentru aplicarea regulilor privind concurența și
doar în scopul pentru care au fost solicitate.
53. Nicio dispoziție a prezentelor instrucțiuni nu interzice
Consiliului Concurenței să dezvăluie și să utilizeze informațiile
necesare pentru a dovedi o încălcare a legii, precum și a
prevederilor art. 101 și 102 din TFUE.
54. Prevederile prezentei secțiuni, cu excepția celor de la
pct. 49 și 51, se aplică și în situația acordării accesului la
documente autorilor plângerilor în cadrul procedurilor privind
practicile anticoncurențiale, precum și altor părți implicate în
cazul procedurilor privind concentrările economice.

15 În cadrul procedurilor privind concentrările economice, principiile stabilite în prezentul punct și în cele subsecvente se aplică și persoanelor prevăzute
la art. 10 alin. (1) lit. b) din lege.
16 A se vedea Cazul T- 5/02 Tetra Laval împotriva Comisiei, pct. 98, 104 și 105.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 189/18.III.2011 conține 16 pagini.

Prețul: 3,20 lei

&JUYDGY|521506]
ISSN 1453—4495

