Anul 179 (XXIII) — Nr. 33

PARTEA I

LEGI, DECRETE, HOTĂRÂRI ȘI ALTE ACTE

Joi, 13 ianuarie 2011

SUMAR

Pagina

2–4

Decizia nr. 1.279 din 12 octombrie 2010 referitoare la excepția
de neconstituționalitate a dispozițiilor art. XIII alin. (1)
teza întâi din Ordonanța de urgență a Guvernului
nr. 32/2001 pentru reglementarea unor probleme
financiare....................................................................

10–11

Decizia nr. 1.657 din 28 decembrie 2010 referitoare la
sesizarea de neconstituționalitate a dispozițiilor Legii
bugetului de stat pe anul 2011 ..................................

Decizia nr. 1.274 din 12 octombrie 2010 referitoare la excepția
de neconstituționalitate a dispozițiilor art. 6 din Legea
nr. 26/1990 privind registrul comerțului, ale art. 46 din
Legea nr. 31/1990 privind societățile comerciale și ale
art. 3 din Normele metodologice nr. P/608/773 din
15 aprilie 1998 și 21 aprilie 1998 privind modul de
ținere a registrelor comerțului și de efectuare a
înregistrărilor, emise de Camera de Comerț și Industrie
a României și de Ministerul Justiției ..........................

Pagina

Decizia nr. 1.460 din 9 noiembrie 2010 referitoare la excepția
de neconstituționalitate a prevederilor art. 29 alin. (5)
și (7) din Legea nr. 317/2004 privind Consiliul Superior
al Magistraturii ............................................................

DECIZII ALE CURȚII CONSTITUȚIONALE

Nr.

12–14

4–6

DECIZII ALE PRIMULUI-MINISTRU
4.

— Decizie privind aprobarea suspendării, la cerere, a
raportului de serviciu al domnului Mihai Prisăcariu,
consilier de soluționare a contestațiilor în domeniul
achizițiilor publice în cadrul Consiliului Național de
Soluționare a Contestațiilor ........................................

14

ACTE ALE COMISIEI NAȚIONALE
A VALORILOR MOBILIARE

Decizia nr. 1.355 din 21 octombrie 2010 referitoare la excepția
de neconstituționalitate a dispozițiilor art. 2067 alin. (9)
și art. 20628 alin. (12) din Legea nr. 571/2003 privind
Codul fiscal ................................................................

6–8

Decizia nr. 1.368 din 26 octombrie 2010 referitoare la excepția
de neconstituționalitate a dispozițiilor art. 45 și art. 86
alin. (6) din Ordonanța Guvernului nr. 92/2003 privind
Codul de procedură fiscală ........................................

8–10

4.

— Ordin pentru aprobarea Instrucțiunii nr. 1/2011
privind transmiterea pe cale electronică a procedurilor
interne elaborate în conformitate cu reglementările
incidente ale Comisiei Naționale a Valorilor Mobiliare
de către intermediarii înscriși în Registrul Comisiei
Naționale a Valorilor Mobiliare....................................

15–16

2

MONITORUL OFICIAL AL ROMÂNIEI, PARTEA I, Nr. 33/13.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.274
din 12 octombrie 2010

referitoare la excepția de neconstituționalitate a dispozițiilor art. 6 din Legea nr. 26/1990
privind registrul comerțului, ale art. 46 din Legea nr. 31/1990 privind societățile comerciale
și ale art. 3 din Normele metodologice nr. P/608/773 din 15 aprilie 1998 și 21 aprilie 1998
privind modul de ținere a registrelor comerțului și de efectuare a înregistrărilor, emise de Camera
de Comerț și Industrie a României și de Ministerul Justiției
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. 6 din Legea nr. 26/1990 privind registrul
comerțului și ale art. 46 din Legea nr. 31/1990 privind societățile
comerciale, excepție ridicată de Mihai Dumitrică în Dosarul
nr. 31.552/2009 al judecătorului delegat la Oficiul Registrului
Comerțului de pe lângă Tribunalul Argeș și care formează
obiectul Dosarului Curții Constituționale nr. 756D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 757D/2010,
având ca obiect aceeași excepție de neconstituționalitate,
ridicată de Mihai Dumitrică în Dosarul nr. 31.560/2009 al
Judecătorului delegat la Oficiul Registrului Comerțului de pe
lângă Tribunalul Argeș.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 758D/2010,
având ca obiect excepția de neconstituționalitate a dispozițiilor
art. 6 din Legea nr. 26/1990 privind registrul comerțului și ale
art. 3 din Normele metodologice nr. P/608/773 din 15 aprilie
1998 și 21 aprilie 1998 privind modul de ținere a registrelor
comerțului și de efectuare a înregistrărilor, emise de Camera de
Comerț și Industrie a României și de Ministerul Justiției, excepție
ridicată de Societatea Comercială ăFinanciar Urban” — S.R.L.
din Pitești în Dosarul nr. 43.357/2009 al judecătorului delegat la
Oficiul Registrului Comerțului de pe lângă Tribunalul Argeș.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că nu se opune
conexării cauzelor.
Curtea, având în vedere identitatea parțială de obiect a
cauzelor, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 757D/2010 și
nr. 758D/2010 la Dosarul nr. 756D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției de
neconstituționalitate a Normelor metodologice nr. P/608/773 și

ca neîntemeiată a excepției de neconstituționalitate a celorlalte
dispoziții de lege criticate, invocând în acest sens jurisprudența
Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 17 iunie 2009, pronunțate în dosarele
nr. 31.552/2009 și nr. 31.560/2009, judecătorul delegat la
Oficiul Registrului Comerțului de pe lângă Tribunalul Argeș
a sesizat Curtea Constituțională cu excepția de
neconstituționalitate a dispozițiilor art. 6 din Legea
nr. 26/1990 privind registrul comerțului și ale art. 46 din
Legea nr. 31/1990 privind societățile comerciale, excepție
ridicată de Mihai Dumitrică în cauze având ca obiect
soluționarea unor cereri de înregistrare de mențiuni în registrul
comerțului.
Prin Încheierea din 31 iulie 2009, pronunțată în Dosarul
nr. 43.357/2009, judecătorul delegat la Oficiul Registrului
Comerțului de pe lângă Tribunalul Argeș a sesizat Curtea
Constituțională cu excepția de neconstituționalitate a
dispozițiilor art. 6 din Legea nr. 26/1990 privind registrul
comerțului și ale art. 3 din Normele metodologice P/608/773
din 15 aprilie 1998 și 21 aprilie 1998 privind modul de ținere
a registrelor comerțului și de efectuare a înregistrărilor,
emise de Camera de Comerț și Industrie a României și de
Ministerul Justiției, excepție ridicată de Societatea Comercială
ăFinanciar Urban” — S.R.L. din Pitești într-o cauză având ca
obiect soluționarea unei cereri de înregistrare de mențiuni în
registrul comerțului.
În motivarea excepției de neconstituționalitate autorii
acesteia susțin că dispozițiile art. 6 din Legea nr. 26/1990,
raportate la cele ale art. 46 din Legea nr. 31/1990, încalcă
accesul liber la justiție și dreptul la apărare, deoarece prevăd că
nu se citează acționarii, administratorii sau ceilalți reprezentanți
legali ai societății comerciale în cauzele prin care se
soluționează cererile depuse de terți pentru înregistrarea unor
mențiuni în registrul comerțului. Totodată, consideră că se
creează inechități în administrarea actului de justiție, deoarece
actuala formulare a art. 46 din Legea nr. 31/1990 lasă la
latitudinea judecătorului delegat de a hotărî dacă o cerere de
intervenție prin care se solicită apărarea unor interese legitime
este sau nu admisibilă în respectiva cauză.
Judecătorul delegat la Oficiul Registrului Comerțului de
pe lângă Tribunalul Argeș apreciază, în Dosarele
nr. 756D/2010 și nr. 757D/2010, că excepția de
neconstituționalitate este neîntemeiată, iar în dosarul
nr. 758D/2010, acesta nu și-a exprimat opinia.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 33/13.I.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 6 din Legea nr. 26/1990 privind registrul
comerțului, republicată în Monitorul Oficial al României, Partea I,
nr. 49 din 4 februarie 1998, cu modificările și completările
ulterioare, ale art. 46 din Legea nr. 31/1990 privind societățile
comerciale, republicată în Monitorul Oficial al României, Partea I,
nr. 1.066 din 17 noiembrie 2004, și ale art. 3 din Normele
metodologice ale Camerei de Comerț și Industrie a României și
Ministerului Justiției nr. P/608/773/1998 privind modul de ținere
a registrelor comerțului și de efectuare a înregistrărilor, publicate
în Monitorul Oficial al României, Partea I, nr. 176 din 11 mai 1998.
Dispozițiile art. 6 din Legea nr. 26/1990 au următorul cuprins:
ă(1) Înregistrările în registrul comerțului se fac pe baza unei
încheieri a judecătorului delegat sau, după caz, a unei hotărâri
judecătorești irevocabile, în afară de cazurile în care legea
prevede altfel.
(11) Judecătorul-delegat întâi sesizat spre a dispune
înregistrarea în registrul comerțului a mențiunilor privind
fuziunea, divizarea sau schimbarea sediului social al unei
persoane juridice în alt județ se va pronunța, prin aceeași
încheiere, și asupra înmatriculării persoanelor juridice astfel
înființate, radierii celor care își încetează existența ori
înregistrării în registrul comerțului a modificării actelor
constitutive ale persoanelor juridice care dobândesc o parte din
patrimoniul persoanei juridice divizate, după caz, precum și
asupra înmatriculării și radierii persoanelor juridice care își
schimbă sediul social în alt județ.
(2) Încheierile judecătorului delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.
(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată.
(6) În cazul admiterii recursului, decizia instanței de recurs
va fi menționată în registrul comerțului.”
Dispozițiile art. 46 din Legea nr. 31/1990 au următorul
cuprins:
ă(1) Când actul constitutiv nu cuprinde mențiunile prevăzute
de lege ori cuprinde clauze prin care se încalcă o dispoziție
imperativă a legii sau când nu s-a îndeplinit o cerință legală
pentru constituirea societății, judecătorul-delegat, din oficiu sau
la cererea oricăror persoane care formulează o cerere de
intervenție, va respinge, prin încheiere, motivat, cererea de

3

înmatriculare, în afară de cazul în care asociații înlătură
asemenea neregularități. Judecătorul-delegat va lua act în
încheiere de regularizările efectuate.
(2) În cazul în care au fost formulate cereri de intervenție,
judecătorul va cita intervenienții și se va pronunța asupra
cererilor acestora în condițiile art. 49 și următoarele din Codul de
procedură civilă, nefiind aplicabile dispozițiile art. 335 din Codul
de procedură civilă.”
Autorii excepției de neconstituționalitate susțin că prevederile
de lege criticate încalcă dispozițiile constituționale ale art. 16
privind egalitatea cetățenilor în fața legii și a autorităților publice,
art. 21 privind accesul liber la justiție, art. 44 privind dreptul de
proprietate privată, art. 45 privind libertatea economică, art. 124
privind înfăptuirea justiției și art. 135 privind economia.
Examinând excepția de neconstituționalitate, Curtea
constată următoarele:
I. Cu privire la dispozițiile art. 3 din Normele metodologice
nr. P/608/773/1998, Curtea reține că, potrivit art. 146 lit. d) teza
întâi din Constituție, instanța de contencios constituțional
ăhotărăște asupra excepțiilor de neconstituționalitate privind
legile și ordonanțele, ridicate în fața instanțelor judecătorești sau
de arbitraj comercial”. De asemenea, potrivit art. 29 alin. (1) din
Legea nr. 47/1992, Curtea Constituțională ădecide asupra
excepțiilor ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare”.
Astfel fiind, normele metodologice nu pot constitui obiect al
controlului de constituționalitate și, în consecință, excepția de
neconstituționalitate a dispozițiilor art. 3 din Normele
metodologice nr. P/608/773/1998 privind modul de ținere a
registrelor comerțului și de efectuare a înregistrărilor este
inadmisibilă.
II. Referitor la dispozițiile art. 46 din Legea nr. 31/1990 privind
societățile comerciale, Curtea constată că autorii excepției de
neconstituționalitate solicită, în realitate, modificarea și
completarea prevederilor de lege, ceea ce excedează
competenței Curții Constituționale, întrucât, potrivit prevederilor
art. 2 alin. (3) din Legea nr. 47/1992, republicată în Monitorul
Oficial al României, Partea I, nr. 643 din 16 iulie 2004, ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”.
III.
Sub
aspectul
admisibilității
excepției
de
neconstituționalitate a dispozițiilor art. 6 din Legea nr. 26/1990,
Curtea observă că art. 1 din Ordonanța de urgență a Guvernului
nr. 116/2009 pentru instituirea unor măsuri privind activitatea de
înregistrare în registrul comerțului (publicată în Monitorul Oficial
al României, Partea I, nr. 926 din 30 decembrie 2009), aprobată
cu modificări și completări prin Legea nr. 84/2010 (publicată în
Monitorul Oficial al României, Partea I, nr. 323 din 17 mai 2010),
astfel cum a fost modificat prin articolul unic din Ordonanța de
urgență a Guvernului nr. 85/2010 (publicată în Monitorul Oficial
al României, Partea I, nr. 654 din 22 septembrie 2010) prevede
următoarele: ăPrin derogare de la prevederile Legii nr. 26/1990
privind registrul comerțului, republicată, cu modificările și
completările ulterioare, ale Legii nr. 31/1990 privind societățile
comerciale, republicată, cu modificările și completările
ulterioare, precum și de la prevederile celorlalte acte normative
incidente, competența de soluționare a cererilor de înregistrare
în registrul comerțului și, după caz, a altor cereri aflate în
competența de soluționare a judecătorului delegat aparține,
până la reglementarea activității de înregistrare în registrul
comerțului efectuată de registratori comerciali, directorului
oficiului registrului comerțului de pe lângă tribunal și/sau
persoanei ori persoanelor desemnate de către directorul general
al Oficiului Național al Registrului Comerțului.”

4

MONITORUL OFICIAL AL ROMÂNIEI, PARTEA I, Nr. 33/13.I.2011

În consecință, așa cum a reținut Curtea Constituțională și
prin Decizia nr. 861/2010, publicată în Monitorul Oficial al
României, Partea I, nr. 582 din 17 august 2010, ăîn momentul de
față, atribuțiile judecătorului delegat au fost preluate de directorul
oficiului registrului comerțului, fără ca instituția judecătorului
delegat să fi fost, expres sau implicit, desființată. Din textul legal
menționat se înțelege că numai pe o perioadă determinată
competențele judecătorului delegat au fost preluate de către
directorul oficiului registrului comerțului, urmând ca, în viitor,
potrivit art. 12 alin. (1) din Ordonanța de urgență a Guvernului
nr. 116/2009, activitatea de înregistrare în registrul comerțului
să fie efectuată de registratorii comerciali. Însă, până în
momentul de față, nu a fost adoptată o atare reglementare
legală; implicit, se reține că aplicarea prevederilor legale
referitoare la competențele judecătorul delegat a fost practic
suspendată.”
Având în vedere aspectele expuse mai sus, Curtea constată
că dispozițiile art. 6 din Legea nr. 26/1990 privind registrul
comerțului sunt în vigoare, fiind doar suspendată aplicarea lor în
ceea ce privește competențele judecătorului delegat.

IV. În ceea ce privește pretinsa neconstituționalitate a
prevederilor art. 6 din Legea nr. 26/1990, prin numeroase decizii,
Curtea a reținut că, potrivit art. 126 alin. (2) din Constituție, este
atributul exclusiv al legiuitorului să reglementeze procedura de
judecată, atâta vreme cât își subordonează acest demers
regulilor și principiilor constituționale, iar prevederile de lege
criticate sunt norme procedurale care reglementează aspecte
referitoare la funcționarea societăților comerciale în condiții de
legalitate, fără să conțină dispoziții de natură să îngrădească
dreptul de liber acces la justiție ori dreptul de a beneficia de un
proces echitabil (de exemplu, prin Decizia nr. 1.339 din
22 octombrie 2009, publicată în Monitorul Oficial al României,
Partea I, nr. 871 din 14 decembrie 2009).
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele deciziilor
menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 3 din Normele metodologice ale Camerei
de Comerț și Industrie a României și Ministerului Justiției nr. P/608/773/1998 privind modul de ținere a registrelor comerțului și de
efectuare a înregistrărilor și ale art. 46 din Legea nr. 31/1990 privind societățile comerciale, excepție ridicată de Societatea
Comercială ăFinanciar Urban” — S.R.L. din Pitești în Dosarul nr. 43.357/2009 al judecătorului delegat la Oficiul Registrului
Comerțului de pe lângă Tribunalul Argeș, respectiv de Mihai Dumitrică în dosarele nr. 31.552/2009 și nr. 31.560/2009 ale
Judecătorului delegat la Oficiul Registrului Comerțului de pe lângă Tribunalul Argeș.
2. Respinge ca neîntemeiată excepția de neconstituționalitate a dispozițiilor art. 6 din Legea nr. 26/1990 privind registrul
comerțului, excepție ridicată de Mihai Dumitrică în dosarele nr. 31.552/2009 și nr. 31.560/2009 ale judecătorului delegat la Oficiul
Registrului Comerțului de pe lângă Tribunalul Argeș.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.279
din 12 octombrie 2010

referitoare la excepția de neconstituționalitate a dispozițiilor art. XIII alin. (1) teza întâi
din Ordonanța de urgență a Guvernului nr. 32/2001 pentru reglementarea unor probleme financiare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Tudorel Toader
Benke Károly

— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. XIII din Ordonanța de urgență a Guvernului
nr. 32/2001 pentru reglementarea unor probleme financiare,

MONITORUL OFICIAL AL ROMÂNIEI, PARTEA I, Nr. 33/13.I.2011
excepție ridicată de Consiliul Local al Municipiului Râmnicu
Vâlcea și primarul municipiului Râmnicu Vâlcea în Dosarul
nr. 1.668/90/2009 al Curții de Apel Pitești — Secția civilă, pentru
cauze privind conflicte de muncă și asigurări sociale, și pentru
cauze cu minori și de familie.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 3.022D/2010, având ca obiect o excepție de
neconstituționalitate identică cu cea ridicată în Dosarul
nr. 1.210D/2010, excepție ridicată de Consiliul Local al
Municipiului Râmnicu Vâlcea și primarul municipiului Râmnicu
Vâlcea în Dosarul nr. 522/90/2009 al Tribunalului Vâlcea —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 3.022D/2010 la
Dosarul nr. 1.210D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 3.022D/2010 la
Dosarul nr. 1.210D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 25 februarie 2010 și 17 martie 2010,
pronunțate în dosarele nr. 1.668/90/2009 și nr. 522/90/2009,
Curtea de Apel Pitești — Secția civilă, pentru cauze privind
conflicte de muncă și asigurări sociale, și pentru cauze cu
minori și de familie și Tribunalul Vâlcea — Secția civilă au
sesizat Curtea Constituțională cu excepția de
neconstituționalitate a dispozițiilor art. XIII din Ordonanța
de urgență a Guvernului nr. 32/2001 pentru reglementarea
unor probleme financiare, excepție ridicată de Consiliul Local
al Municipiului Râmnicu Vâlcea și primarul municipiului Râmnicu
Vâlcea în cauze având ca obiect drepturi bănești.
În motivarea excepției de neconstituționalitate autorul
acesteia susține, în esență, că prevederile legale criticate
încalcă art. 58, art. 73, art. 114 alin. (4), art. 120 alin. (1) și
art. 121 alin. (2) din Constituție, întrucât obligă unitățile
administrativ-teritoriale să suporte din bugetul local cheltuielile
cu salarizarea personalului din învățământul preuniversitar. Se
consideră că, în acest fel, este păgubit bugetul local al comunei,
orașului sau municipiului, fiind favorizate instituțiile publice care
ar trebui, de fapt, să aloce sumele necesare finanțării
cheltuielilor de personal menționate, respectiv cele care au
calitatea de angajator.
Se mai arată că ordonanța de urgență criticată a fost
adoptată în condițiile în care nu exista un ăcaz excepțional”, dar
și că nu a fost emisă în temeiul unei legi de abilitare.
În fine, se mai susține că autonomia locală are drept
fundament economic sfera patrimonială proprie pe care
autoritățile locale o gestionează; ele administrează și dispun de
resursele financiare pe care le constituie, dar nu pot face același
lucru cu bugetul de stat, care este principala sursă din care se
constituie cheltuielile cu personalul din învățământul
preuniversitar. Bugetul local constituie doar o sursă secundară
de finanțare a învățământului preuniversitar, iar acordurile de
finanțare se încheie sub forma unui contract care reflectă
acordul de voință atât al instituției de învățământ, cât și al

5

autorității locale. Or, în măsura în care sursa de cheltuieli nu
este alimentată din bugetul de stat, bugetul local este cel care,
în mod direct și în lipsa vreunui acord de voință, urmează să
suporte sumele de bani câștigate în instanță de către personalul
din învățământul preuniversitar.
Curtea de Apel Pitești — Secția civilă, pentru cauze
privind conflicte de muncă și asigurări sociale, și pentru
cauze cu minori și de familie consideră că excepția de
neconstituționalitate formulată este întemeiată.
Tribunalul Vâlcea –— Secția civilă consideră că excepția
de neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului, în Dosarul nr. 1.210D/2010, apreciază
că dispozițiile legale criticate sunt constituționale.
Președinții celor două Camere ale Parlamentului,
Guvernul și Avocatul Poporului, în Dosarul nr. 3.022D/2010,
nu au comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. XIII din Ordonanța de
urgență a Guvernului nr. 32/2001 pentru reglementarea unor
probleme financiare, publicată în Monitorul Oficial al României,
Partea I, nr. 110 din 5 martie 2001. În realitate, din motivarea
excepției de neconstituționalitate, reiese că autorii acesteia
critică numai art. XIII alin. (1) teza întâi din Ordonanța de urgență
a Guvernului nr. 32/2001, text asupra căruia Curtea urmează să
se pronunțe și care are următorul cuprins:
ă(1) Începând cu anul 2001 finanțarea instituțiilor de
învățământ preuniversitar de stat se asigură din bugetele locale
ale unităților administrativ-teritoriale pe a căror rază acestea își
desfășoară activitatea [...]”.
Autorii excepției consideră că dispozițiile legale criticate
încalcă prevederile constituționale ale art. 61 (și nu art. 58, cum
greșit indică autorii excepției) privind rolul și structura
Parlamentului, art. 73 privind categoriile de legi, art. 115 alin. (4)
[și nu art. 114 alin. (4) cum greșit indică autorii excepției] privind
delegarea legislativă, art. 120 alin. (1) privind principiile de bază
ale administrației publice locale și art. 121 alin. (2) privind
autoritățile comunale și orășenești.
Examinând excepția de neconstituționalitate formulată,
Curtea constată că, prin Decizia nr. 1.195 din 30 septembrie
2010, nepublicată încă, s-a pronunțat în raport cu critici identice
de neconstituționalitate. Cu acel prilej, Curtea a reținut, referitor
la critica de neconstituționalitate extrinsecă, că aceasta nu se
susține, ăîntrucât măsura adoptată nu a fost una de oportunitate,
ci a avut un caracter stringent în condițiile în care la momentul
emiterii ordonanței de urgență existau reale dificultăți în
asigurarea fondurilor necesare învățământului preuniversitar. Or,
ordonanța de urgență criticată a fost emisă pentru înlăturarea
acestor dificultăți, dar și pentru punerea în aplicare a
prevederilor art. 120 din Constituție cu referire directă la
autonomia locală și descentralizare. Or, o ordonanță de urgență

6

MONITORUL OFICIAL AL ROMÂNIEI, PARTEA I, Nr. 33/13.I.2011

care transpune la nivel infraconstituțional prevederile Constituției
nu poate fi considerată ca fiind neconstituțională”.
Cu privire la criticile de constituționalitate intrinsecă, Curtea
a stabilit, prin aceeași decizie, că ăordonanța de urgență criticată
transpune la nivelul legii prevederile art. 120 din Constituție.
Critica autorului excepției de neconstituționalitate privește mai
degrabă împrejurări de fapt, și anume că bugetele locale nu sunt
alimentate în mod constant de la bugetul de stat pentru a putea
suporta sarcinile financiare ce le-au fost impuse prin ordonanța
de urgență adoptată. Or, o atare chestiune ține mai degrabă de
lipsa de coordonare între autoritățile de la nivel local și cele de
la nivel central, ceea ce, în mod automat, nu poate atrage
neconstituționalitatea textului legal criticat. Desigur, o atare lipsă
de coordonare nu trebuie să afecteze plata drepturilor bănești în

domeniul învățământului preuniversitar, indiferent dacă acestea
sunt obținute în urma pronunțării unor hotărâri judecătorești,
astfel încât atât autoritățile centrale care administrează și dispun
de bugetul de stat, cât și autoritățile locale care administrează și
dispun de bugetele locale trebuie să își îndeplinească obligațiile
legale cu bună-credință, în sensul art. 57 din Constituție.
În sine, art. XIII din Ordonanța de urgență a Guvernului
nr. 32/2001 nu face altceva decât să apropie instituțiile de
învățământ preuniversitar de comunitatea locală, creând, chiar
dacă este vorba în acest dosar numai de latura financiară a
acestei relații, o colaborare între acestea, ceea ce, în niciun caz,
nu poate fi contrară prevederilor constituționale invocate”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. XIII alin. (1) teza întâi din Ordonanța de
urgență a Guvernului nr. 32/2001 pentru reglementarea unor probleme financiare, excepție ridicată de Consiliul Local al Municipiului
Râmnicu Vâlcea și primarul municipiului Râmnicu Vâlcea în dosarele nr. 1.668/90/2009 și nr. 522/90/2009 ale Curții de Apel
Pitești — Secția civilă, pentru cauze privind conflicte de muncă și asigurări sociale, și pentru cauze cu minori și de familie și
Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.355
din 21 octombrie 2010

referitoare la excepția de neconstituționalitate a dispozițiilor art. 2067 alin. (9) și art. 20628 alin. (12)
din Legea nr. 571/2003 privind Codul fiscal
Augustin Zegrean
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga
Pe rol se află soluționarea excepției de neconstituționalitate
a dispozițiilor art. 192 alin. (7) și art. 185 alin. (12) din Legea
nr. 571/2003 privind Codul fiscal, excepție ridicată de Societatea
Comercială ăMegani” — S.A. din Târgoviște în Dosarul
nr. 1.210/315/2008 al Tribunalului Dâmbovița — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public. În ceea ce privește

dispozițiile art. 185 alin. (12) din Legea nr. 571/2003 privind
Codul fiscal, arată că acestea au fost abrogate, soluția
legislativă nefiind preluată de noul text, astfel că excepția de
neconstituționalitate este inadmisibilă. În ceea ce privește
dispozițiile art. 192 alin. (7) din Legea nr. 571/2003 privind Codul
fiscal, reprezentantul Ministerului Public arată că soluția
legislativă conținută de acestea a fost preluată de către
dispozițiile art. 2067 alin. (9), excepția de neconstituționalitate a
acestor dispoziții fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 24 aprilie 2010, pronunțată în Dosarul
nr. 1.210/315/2008, Tribunalul Dâmbovița — Secția civilă a
sesizat Curtea Constituțională cu excepția de
neconstituționalitate a dispozițiilor art. 192 alin. (7) și
art. 185 alin. (12) din Legea nr. 571/2003 privind Codul fiscal,
excepție ridicată de Societatea Comercială ăMegani” — S.A. din
Târgoviște.

MONITORUL OFICIAL AL ROMÂNIEI, PARTEA I, Nr. 33/13.I.2011
În motivarea excepției de neconstituționalitate autoarea
acesteia susține că textele criticate contravin prevederilor art. 1
alin. (3), art. 45 și art. 135 alin. (2) din Constituție. În esență,
arată că ălibertatea economică garantată persoanei nu se
conciliază cu aplicarea unor sancțiuni fiscale inhibitorii”, statul
român abătându-se ăde la obligația constituțională de a crea
cadrul favorabil pentru valorificarea tuturor factorilor de
producție”. Antrepozitarul, căruia i-a fost revocată autorizația,
este pus în situația de a plăti anticipat acciza pentru stocurile de
produse accizabile deținute la data revocării, iar pentru
comercializarea acestor stocuri este obligat să ceară acordul
autorității fiscale competente, ceea ce contravine prevederilor
art. 1 alin. (3), art. 45 și art. 135 alin. (2) din Constituție.
Tribunalul Dâmbovița — Secția civilă arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile art. 192 alin. (7) și
art. 185 alin. (12) din Legea nr. 571/2003 privind Codul fiscal au
fost abrogate, în mod expres, prin dispozițiile art. III alin. (3) din
Ordonanța de urgență a Guvernului nr. 109/2009. Or, potrivit
dispozițiilor art. 29 alin. (1) din Legea nr. 47/1992, Curtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare. Având în vedere
dispozițiile art. 29 alin. (6) din Legea nr. 47/1992, se arată că
excepția de neconstituționalitate a dispozițiilor art. 192 alin. (7)
și art. 185 alin. (12) din Legea nr. 571/2003 privind Codul fiscal
este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare sunt dispozițiile art. 185 alin. (12) și
ale art. 192 alin. (7) din Legea nr. 571/2003 privind Codul fiscal,
publicată în Monitorul Oficial al României, Partea I, nr. 927 din
23 decembrie 2003.
Prin art. III alin. (3) din Ordonanța de urgență a Guvernului
nr. 109/2009, publicată în Monitorul Oficial al României, Partea I,
nr. 689 din 13 octombrie 2009, dispozițiile art. 185 alin. (12) și
ale art. 192 alin. (7) au fost abrogate. Ordonanța de urgență a
fost aprobată cu modificări și completări prin Legea nr. 76/2010,
publicată în Monitorul Oficial al României, Partea I, nr. 307 din
11 mai 2010.
Soluția legislativă cuprinsă de aceste dispoziții a fost
preluată, parțial, în art. 2067 alin. (9) și art. 20628 alin. (12) din
Legea nr. 571/2003 privind Codul fiscal.
Astfel, Curtea se va pronunța asupra excepției de
neconstituționalitate a dispozițiilor art. 2067 alin. (9) și art. 20628
alin. (12) din Legea nr. 571/2003 privind Codul fiscal.

7

Textele art. 185 alin. (12) și ale art. 192 alin. (7) aveau
următorul conținut:
— Art. 185 alin. (12): ăAntrepozitarii autorizați, cărora le-a fost
suspendată, revocată sau anulată autorizația și care dețin
stocuri de produse accizabile la data suspendării, revocării ori
anulării, pot valorifica produsele înregistrate în stoc — materii
prime, semifabricate, produse finite — numai cu acordul
autorității fiscale competente, în condițiile prevăzute de norme.”;
— Art. 192 alin. (7): ăÎn cazul unui produs accizabil, pentru
care acciza nu a fost anterior exigibilă și care este depozitat într-un
antrepozit fiscal pentru care se revocă ori se anulează
autorizația, acciza devine exigibilă la data comunicării revocării
sau anulării autorizației pentru produsele accizabile ce pot fi
eliberate pentru consum.”;
Textele criticate au în noua formulare următorul conținut:
— Art. 2067 alin. (9): ăÎn cazul unui produs accizabil, pentru
care acciza nu a fost anterior exigibilă, se consideră eliberare
pentru consum atunci când produsul accizabil este depozitat
într-un antrepozit fiscal pentru care s-a revocat ori s-a anulat
autorizația. Acciza devine exigibilă la data la care decizia de
revocare a autorizației de antrepozit fiscal produce efectele ori
la data comunicării deciziei de anulare a autorizației de
antrepozit fiscal, pentru produsele accizabile ce pot fi eliberate
pentru consum.”;
— Art. 20628 alin. (12): ăAntrepozitarii autorizați, cărora le-a
fost suspendată, revocată sau anulată autorizația și care dețin
stocuri de produse accizabile la data suspendării, revocării ori
anulării, pot valorifica produsele înregistrate în stoc — materii
prime, semifabricate, produse finite —, în condițiile prevăzute
de normele metodologice.”
În susținerea neconstituționalității acestor dispoziții legale
sunt invocate prevederile constituționale ale art. 1 alin. (3) —
Statul român, art. 45 — Libertatea economică și art. 135
alin. (2) — Economia României.
1. Examinând excepția de neconstituționalitate, Curtea
constată că, anterior modificării survenite prin intermediul
Ordonanței de urgență a Guvernului nr. 109/2009, antrepozitarii
autorizați, cărora le era suspendată, revocată sau anulată
autorizația și care dețineau stocuri de produse accizabile la data
suspendării, revocării ori anulării, puteau valorifica produsele
înregistrate în stoc numai cu acordul autorității fiscale
competente, în condițiile prevăzute de norme. Ulterior
modificării, textul nu mai prevede obligația antrepozitarilor
autorizați, aflați în situația arătată, de a solicita acordul autorității
fiscale competente pentru valorificarea produselor înregistrate în
stoc, această valorificare putându-se face sub singura condiție
de a se respecta normele metodologice.
Curtea constată că, în atare situație, critica autorului
excepției cu privire la acest aspect a rămas fără obiect, excepția
de neconstituționalitate a dispozițiilor art. 20628 alin. (12) din
Legea nr. 571/2003 privind Codul fiscal devenind inadmisibilă.
2. În ceea ce privește excepția de neconstituționalitate a
dispozițiilor art. 2067 alin. (9) din Legea nr. 571/2003 privind
Codul fiscal, Curtea constată că aceasta nu este întemeiată.
Astfel, Curtea reține că libertatea economică reglementată de
prevederile art. 45 din Legea fundamentală nu este absolută;
atât accesul liber al persoanei la o activitate economică, cât și
exercitarea acestuia se desfășoară ăîn condițiile legii”. În
contextul asigurării libertății economice, statul are obligația să
impună reguli de disciplină economică, pe care agenții
economici trebuie să le respecte, iar legiuitorul are competența
de a stabili sancțiunile corespunzătoare pentru nerespectarea
acestora.
De asemenea, Curtea constată că prevederile constituționale
ale art. 135 alin. (1), potrivit cărora economia României este
economie de piață, bazată pe libera inițiativă și concurență,
trebuie interpretate și aplicate în concordanță cu cele ale alin. (2)

8

MONITORUL OFICIAL AL ROMÂNIEI, PARTEA I, Nr. 33/13.I.2011

lit. a) și b) al aceluiași articol, care prevăd obligația statului de a
asigura libertatea comerțului, protecția concurenței loiale,
crearea cadrului favorabil pentru valorificarea tuturor factorilor
de producție, precum și protejarea intereselor naționale în
activitatea economică,
Impunerea de către stat a unui climat de disciplină
economică reflectat în stabilirea de către legiuitor a momentului
exigibilității accizelor nu contravine prevederilor constituționale
ale art. 1 alin. (3), art. 45 și art. 135 alin. (2), ci se circumscrie
obligației statului de a asigura protejarea intereselor naționale
în activitatea economică, financiară și valutară, ceea ce
presupune posibilitatea statului de a reglementa orice măsuri în
privința producerii și comercializării produselor accizabile,
inclusiv măsuri derogatorii de la regulile generale.
În acest context, Curtea observă că, potrivit dispozițiilor
art. 2065 și 2066 din Codul fiscal, produsele accizabile sunt
supuse accizelor la momentul producerii acestora sau la
momentul importului, iar acciza devine exigibilă în momentul
distribuirii acestor produse pentru consum. De asemenea, în
continuarea acestor dispoziții, legiuitorul, în art. 2067 alin. (1)—(9)
din Codul fiscal, definește noțiunea de eliberare pentru consum.

În continuare, analizând dispozițiile art. 2067 alin. (9) din Codul
fiscal și prin prisma celorlalte aliniate, Curtea observă că, în
cazul în care pentru un antrepozit fiscal se revocă sau se
anulează autorizația, suntem în prezența unor produse
depozitate dar neaccizate încă, deoarece acciza nu a fost
exigibilă anterior. Dacă acciza nu ar deveni exigibilă la data la
care decizia de revocare a autorizației de antrepozit fiscal își
produce efectele ori la data comunicării deciziei de anulare a
autorizației de antrepozit fiscal, ne-am găsi în situația în care,
deși antrepozitarul deține produse accizabile la care acciza nu
a fost plătită, acestor produse nu li s-ar mai putea percepe
acciza, ceea ce, din punct de vedere al principiilor fiscale, ar fi
inadmisibil.
Așa fiind, Curtea constată că dispozițiile art. 2067 alin. (9) din
Codul fiscal sunt conforme cu cerințele economiei de piață, în
stadiul actual de dezvoltare a societății românești, precum și cu
regulile necesare pentru asigurarea libertății comerțului în
ansamblul general al economiei din țara noastră, fapt pentru
care propunem respingerea excepției de neconstituționalitate a
acestor dispoziții ca fiind neîntemeiată.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 20628 alin. (12) din Legea nr. 571/2003
privind Codul fiscal, excepție ridicată de Societatea Comercială ăMegani” — S.A. din Târgoviște în Dosarul nr. 1.210/315/2008 al
Tribunalului Dâmbovița — Secția civilă.
2. Respinge ca neîntemeiată excepția de neconstituționalitate a dispozițiilor art. 2067 alin. (9) din Legea nr. 571/2003
privind Codul fiscal, excepție ridicată de același autor al excepției, în același dosar.
Definitivă și general obligatorie.
Pronunțată în ședința publică din data de 21 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.368
din 26 octombrie 2010

referitoare la excepția de neconstituționalitate a dispozițiilor art. 45 și art. 86 alin. (6)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu

Pe rol se află soluționarea excepției de neconstituționalitate
a dispozițiilor art. 45 și art. 86 alin. (6) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăSortilemn” — S.A. din Gherla în
Dosarul nr. 1.620/33/2008 al Înaltei Curți de Casație și Justiție —
Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 33/13.I.2011
C U R T E A,

având în vedere actele și lucrările dosarului, reține următoarele:
Prin Încheierea din 21 ianuarie 2010, pronunțată în Dosarul
nr. 1.620/33/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 45 și art. 86 alin. (6) din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială ăSortilemn” — S.A.
din Gherla.
În motivarea excepției de neconstituționalitate autorul
acesteia susține că textele criticate contravin prevederilor
constituționale ale art. 23 alin. (11) referitoare la prezumția de
nevinovăție. Dispozițiile art. 45 și art. 86 alin. (6) din Ordonanța
Guvernului nr. 92/2003 privind Codul de procedură fiscală
lipsesc de substanță prevederile art. 14 și art. 15 din Legea
contenciosului administrativ nr. 554/2004, încălcându-se astfel
prevederile art. 53 din Constituție. De asemenea, apare ca
evidentă poziția privilegiată deținută de către organul fiscal în
cadrul procesului, ceea ce este de natură a încălca dreptul
părților la un proces echitabil și la soluționarea cauzelor într-un
termen rezonabil.
Înalta Curte de Casație și Justiție — Secția contencios
administrativ și fiscal arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textele criticate nu
împiedică părțile interesate de a apela la instanțele judecătorești
și de a se prevala de toate garanțiile procesuale care
condiționează, într-o societate democratică, procesul echitabil.
În ceea ce privește invocarea prevederilor constituționale
referitoare la prezumția de nevinovăție, se arată că această
prezumție este consacrată exclusiv pentru ipoteza răspunderii
penale, aceasta rezultând din reglementarea constituțională
care face referire explicită la ăhotărârea judecătorească de
condamnare”. De asemenea, se arată că nu poate fi reținută
critica de neconstituționalitate referitoare la prevederile art. 53
din Legea fundamentală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 45 și art. 86 alin. (6) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu următorul conținut:
— Art. 45: Opozabilitatea actului administrativ fiscal
ăActul administrativ fiscal produce efecte din momentul în
care este comunicat contribuabilului sau la o dată ulterioară
menționată în actul administrativ comunicat, potrivit legii.”

9

— Art. 86 alin. (6): Decizia de impunere
ăDecizia de impunere și decizia referitoare la obligațiile de
plată accesorii constituie și înștiințări de plată, de la data
comunicării acestora, în condițiile în care se stabilesc sume de
plată.”
În susținerea neconstituționalității acestor dispoziții legale
sunt invocate prevederile constituționale ale art. 21 alin. (3)
referitoare la dreptul la un proces echitabil și la soluționarea
cauzelor într-un termen rezonabil, art. 23 alin. (11) referitoare la
prezumția de nevinovăție și ale art. 53 referitoare la restrângerea
exercițiului unor drepturi sau al unor libertăți.
Analizând excepția de neconstituționalitate, în legătură cu
invocarea încălcării art. 23 alin. (8) din Constituție, Curtea
observă că prezumția de nevinovăție cu privire la care statuează
acest text constituțional este proprie doar procesului penal,
neavând nicio legătură cu cauzele de natură civilă, comercială,
fiscală sau de contencios administrativ. Dispozițiile art. 23
alin. (11) din Constituție, invocate ca fiind încălcate, nu pot fi
desprinse de contextul lor constituțional. Or, prezumția de
nevinovăție este reglementată în legătură cu libertatea
individuală a persoanei privind reținerea, arestarea și
soluționarea procesului penal, până la rămânerea definitivă a
hotărârii de condamnare. În jurisprudența sa, Curtea
Constituțională a statuat că art. 23 alin. (11) din Legea
fundamentală consacră prezumția de nevinovăție, dar exclusiv
pentru ipoteza răspunderii penale. Această concluzie rezultă nu
numai din termenii reglementării constituționale, făcându-se
referire explicită la ăhotărârea judecătorească de condamnare”,
ci și din economia reglementărilor, prevederile art. 23 alin. (11)
din Constituție fiind înscrise în cuprinsul dispozițiilor cu privire la
ălibertatea individuală”.
În ceea ce privește critica potrivit căreia dispozițiile art. 45 și
art. 86 alin. (6) din Ordonanța Guvernului nr. 92/2003 privind
Codul de procedură fiscală lipsesc de substanță prevederile
art. 14 și art. 15 din Legea nr. 554/2004, încălcându-se astfel
prevederile art. 53 din Constituție, Curtea constată că aceasta
nu poate fi reținută. Astfel cum a reținut Curtea și în
jurisprudența sa, de exemplu prin Decizia nr. 81 din 25 mai
1999, publicată în Monitorul Oficial al României, Partea I, nr. 325
din 8 iulie 1999, examinarea constituționalității unui text de lege
are în vedere compatibilitatea acestui text cu dispozițiile
constituționale pretins violate, iar nu compararea prevederilor
mai multor legi între ele și raportarea concluziei ce ar rezulta din
această comparație la dispoziții ori principii ale Constituției.
Procedându-se altfel s-ar ajunge, inevitabil, la concluzia că, deși
fiecare dintre dispozițiile legale este constituțională, numai
coexistența lor ar pune în discuție constituționalitatea uneia
dintre ele. Rezultă deci că nu ne aflăm în prezența unei chestiuni
privind constituționalitatea, această critică neputând fi reținută.
În ceea ce privește existența unei poziții privilegiate deținute
de către organul fiscal în cadrul procesului, Curtea constată că
instanța de contencios constituțional a statuat, prin Decizia
nr. 1.357 din 27 octombrie 2009, publicată în Monitorul Oficial
al României, Partea I, nr. 852 din 9 decembrie 2009, că în
raporturile de drept material fiscal organele fiscale au îndrituirea
legală de a emite acte administrative fiscale. Dreptul fiscal și
procedura fiscală fac parte din dreptul public, ceea ce înseamnă
că subiecții unor atari raporturi nu pot fi egali în drepturi și
obligații. Astfel, unul dintre subiectele raportului de drept fiscal,
și anume organul fiscal, are o poziție dominantă, fiind înzestrat
cu exercițiul puterii de stat, în virtutea căreia are competența
legală de a stabili impozitele, taxele, contribuțiile și alte sume
datorate bugetului general consolidat, cât și de a urmări
încasarea acestora, astfel încât, în situația în care sumele de
bani datorate bugetului nu mai pot fi încasate de la debitorul
inițial, printre altele și din motivele prevăzute de textul criticat, să
poată urmări și alte persoane decât debitorul care au contribuit
efectiv la intrarea acestuia în stare de insolvență.

10

MONITORUL OFICIAL AL ROMÂNIEI, PARTEA I, Nr. 33/13.I.2011

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 45 și art. 86 alin. (6) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăSortilemn” — S.A. din Gherla în Dosarul
nr. 1.620/33/2008 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.460
din 9 noiembrie 2010

referitoare la excepția de neconstituționalitate a prevederilor art. 29 alin. (5) și (7)
din Legea nr. 317/2004 privind Consiliul Superior al Magistraturii
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a prevederilor art. 29 alin. (5) și (7) din Legea nr. 317/2004
privind Consiliul Superior al Magistraturii, excepție ridicată de
Călin Mocanu în Dosarul nr. 9.020/1/2009 al Înaltei Curți de
Casație și Justiție — Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 martie 2010, pronunțată în Dosarul
nr. 9.020/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 29 alin. (5) și (7) din Legea nr. 317/2004
privind Consiliul Superior al Magistraturii. Excepția a fost
ridicată de Călin Mocanu în cadrul soluționării contestației în
anulare formulate împotriva Deciziei nr. 3.272 din 11 iunie 2009
a Înaltei Curți de Casație și Justiție — Secția de contencios
administrativ și fiscal, prin care s-a respins ca nefondat recursul
declarat de acesta împotriva sentinței civile nr. 3.373 din
3 decembrie 2008 a Curții de Apel București — Secția a VIII-a
contencios administrativ și fiscal, prin care s-a admis excepția
inadmisibilității acțiunii pentru lipsa procedurii prealabile și, în

consecință, s-a respins acțiunea în contradictoriu cu pârâtul
Consiliul Superior al Magistraturii.
În motivarea excepției de neconstituționalitate autorul
acesteia arată că i s-a restrâns în mod injust și nerezonabil —
pe motiv că nu a respectat procedura prealabilă — dreptul de
acces la instanță și posibilitatea analizării efective, în fond, a
cererii de către o instanță națională, deși a exercitat în termen
legal calea de atac a recursului întemeiat pe dispozițiile art. 29
alin. (7) din Legea nr. 317/2004. Invocă, de asemenea,
jurisprudența Curții Europene a Drepturilor Omului referitoare la
dreptul la un proces echitabil și la dreptul la acces efectiv la o
instanță de judecată.
Totodată, arată că textele de lege criticate au o formulare
lacunară, nefăcând referire într-un sens sau altul la personalul
asimilat judecătorilor și procurorilor ce participă la examenul de
capacitate organizat de Consiliul Superior al Magistraturii. Astfel,
recursul declarat de personalul asimilat judecătorilor și
procurorilor împotriva hotărârii Consiliului Superior al
Magistraturii de validare a rezultatelor examenului de capacitate
va fi calificat ca acțiune întemeiată pe Legea contenciosului
administrativ nr. 554/2004, pe când un recurs identic ca temei și
natură juridică exercitat de către un judecător sau procuror —
împotriva aceleiași hotărâri de plen a Consiliului Superior al
Magistraturii — va fi calificat ca acțiune întemeiată pe dispozițiile
criticate din Legea nr. 317/2004 și va fi soluționat de Înalta Curte
de Casație și Justiție pe fondul său.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este neîntemeiată, deoarece dispozițiile de
lege criticate nu creează per se o situație discriminatorie,
legiuitorul putând institui reglementări corespunzătoare unor
proceduri speciale, adresate unei categorii expres și limitativ
prevăzute de subiecți de drept. Totodată, arată că faptul că, prin
intermediul dispozițiilor de lege criticate, a fost instituită o
competență specială și exclusivă a instanței supreme în ceea
ce privește contestarea legalității actelor emise de Consiliul
Superior al Magistraturii privind cariera și drepturile judecătorilor
și procurorilor nu este de natură să îngrădească în niciun fel
liberul acces al contestatorului la justiție, care — deși nu poate
învesti Înalta Curte de Casație și Justiție cu cererea sa

MONITORUL OFICIAL AL ROMÂNIEI, PARTEA I, Nr. 33/13.I.2011
(contestatorul nefăcând parte din categoria strict și limitativ
prevăzută de lege a subiecților de drept cărora norma în discuție
le este destinată), se poate adresa instanței de drept comun în
materia contenciosului administrativ, determinată potrivit
dispozițiilor art. 10 din Legea nr. 554/2004 și ale art. 3 pct. 1 din
Codul de procedură civilă, având însă obligația de a respecta
cerințele legii-cadru, printre care și procedura prealabilă instituită
de art. 7 din aceasta.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 alin. (5) și (7) din Legea nr. 317/2004 privind
Consiliul Superior al Magistraturii, republicată în Monitorul Oficial
al României, Partea I, nr. 827 din 13 septembrie 2005, cu
modificările și completările ulterioare, având următorul conținut:
ă(5) Hotărârile plenului privind cariera și drepturile
judecătorilor și procurorilor se redactează în cel mult 20 de zile
și se comunică de îndată. [...]
(7) Hotărârile prevăzute la alin. (5) pot fi atacate cu recurs, de
orice persoană interesată, în termen de 15 zile de la comunicare
sau de la publicare, la Secția de contencios administrativ și fiscal
a Înaltei Curți de Casație și Justiție.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 11 privind dreptul internațional și dreptul intern, ale
art. 20 referitoare la tratatele internaționale privind drepturile
omului, ale art. 21 privind accesul liber la justiție, ale art. 61
privind rolul și structura Parlamentului, ale art. 129 privind
folosirea căilor de atac și ale art. 148 privind integrarea în
Uniunea Europeană, precum și dispozițiile art. 6 paragraful 1
privind dreptul la un proces echitabil, art. 13 privind dreptul la
un recurs efectiv și art. 14 privind interzicerea discriminării, din
Convenția pentru apărarea drepturilor omului și a libertăților
fundamentale.

11

Examinând excepția de neconstituționalitate, Curtea
constată că, asupra dispozițiilor art. 29 alin. (5) și (7) din Legea
nr. 317/2004, raportate la art. 21 din Constituție, s-a pronunțat
prin mai multe decizii, de exemplu, prin Decizia nr. 634 din
26 iunie 2007, publicată în Monitorul Oficial al României,
Partea I, nr. 577 din 22 august 2007, și prin Decizia nr. 485 din
20 aprilie 2010, publicată în Monitorul Oficial al României,
Partea I, nr. 383 din 10 iunie 2010. Cu acele prilejuri, Curtea a
reținut că textele de lege criticate prevăd că persoana interesată
are posibilitatea de a formula recurs la Secția de contencios
administrativ și fiscal a Înaltei Curți de Casație și Justiție cu
privire la hotărârea pronunțată de plenul Consiliului Superior al
Magistraturii referitoare la cariera și drepturile judecătorilor și
procurorilor și de a beneficia pe tot parcursul acestei proceduri
de toate garanțiile necesare asigurării unui proces echitabil.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.
În plus, Curtea reține că, având în vedere că dispozițiile de
lege criticate prevăd o cale de atac împotriva hotărârilor
Consiliului Superior al Magistraturii referitoare la cariera și
drepturile judecătorilor și procurorilor, nu se poate susține că
acestea îngrădesc accesul liber la justiție, garantat de art. 21
din Legea fundamentală.
Cât privește celelalte critici ale autorului excepției de
neconstituționalitate, Curtea constată că acestea nu pot fi
primite, deoarece Curtea se pronunță numai asupra
constituționalității dispozițiilor de lege criticate, iar nu asupra
interpretării date de către instanța de judecată unei norme de
lege în vederea determinării dispozițiilor legale aplicabile
litigiului. Or, Curtea observă că, în realitate, autorul excepției
critică soluția pronunțată de către Înalta Curte de Casație și
Justiție — Secția contencios administrativ și fiscal, și anume
faptul că aceasta a calificat cererea sa ca fiind o acțiune în
contencios administrativ, căreia i se aplică regulile (inclusiv
obligativitatea procedurii prealabile) prevăzute de Legea
nr. 554/2004, iar nu ca fiind un recurs întemeiat pe dispozițiile
art. 29 din Legea nr. 317/2004, recurs care — așa cum a stabilit
instanța de judecată — se poate formula numai împotriva
hotărârilor Consiliului Superior al Magistraturii privind cariera și
drepturile judecătorilor și procurorilor, iar nu împotriva hotărârii
Consiliului Superior al Magistraturii de validare a examenului de
capacitate susținut de personalul de specialitate juridică asimilat
judecătorilor și procurorilor.
În final, Curtea reține că dispozițiile constituționale ale art. 61
privind rolul și structura Parlamentului și ale art. 148 privind
integrarea în Uniunea Europeană nu au relevanță în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 29 alin. (5) și (7) din Legea nr. 317/2004
privind Consiliul Superior al Magistraturii, excepție ridicată de Călin Mocanu în Dosarul nr. 9.020/1/2009 al Înaltei Curți de Casație
și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 9 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

12

MONITORUL OFICIAL AL ROMÂNIEI, PARTEA I, Nr. 33/13.I.2011
CURTEA CONSTITUȚIONALĂ

D E C I Z I A Nr. 1.657
din 28 decembrie 2010

referitoare la sesizarea de neconstituționalitate a dispozițiilor Legii bugetului de stat
pe anul 2011
Pe rol se află soluționarea sesizării de neconstituționalitate a
Legii bugetului de stat pe anul 2011, formulată de un grup de
54 de deputați, în temeiul art. 146 lit. a) din Constituție.
Cu adresa nr. 51/6.183 din 23 decembrie 2010, Secretarul
general al Camerei Deputaților a trimis Curții Constituționale, în
temeiul dispozițiilor art. 146 lit. a) din Constituție și al art. 15
alin. (1) și (4) din Legea nr. 47/1992 privind organizarea și
funcționarea Curții Constituționale, sesizarea privind
neconstituționalitatea Legii bugetului de stat pe anul 2011,
formulată de un grup de 54 de deputați.
La sesizare s-a anexat lista cuprinzând semnăturile a 54 de
deputați, autori ai sesizării de neconstituționalitate. Potrivit
acestei liste, autorii sesizării de neconstituționalitate sunt
următorii: Cristian Mihai Adomniței, Marin Almăjanu, Teodor
Atanasiu, Vasile Berci, Viorel-Vasile Buda, Daniel-Stamate
Budurescu, Cristian Buican, Mihăiță Calimente, Mircea Vasile
Cazan, Daniel Chițoiu, Tudor-Alexandru Chiuariu, Horia Cristian,
Ciprian Minodor Dobre, Victor Paul Dobre, Mihai-Aurel Donțu,
Gheorghe Dragomir, George Ionuț Dumitrică, Relu Fenechiu,
Gheorghe Gabor, Grațiela Leocadia Gavrilescu, Andrei Dominic
Gerea, Alina-Ștefania Gorghiu, Titi Holban, Pavel Horj, Mircea
Irimescu, Nicolae Jolța, Mihai Lupu, Dan-Ștefan Motreanu,
Gheorghe-Eugen Nicolăescu, Ludovic Orban, Ionel Palăr, Viorel
Palașcă, Cornel Pieptea, Gabriel Plăiașu, Cristina-Ancuța
Pocora, Virgil Pop, Octavian-Marius Popa, Călin Constantin
Anton Popescu-Tăriceanu, Ana Adriana Săftoiu, Nini Săpunaru,
Adrian George Scutaru, Ionuț-Marian Stroe, Radu Stroe, GigelSorinel Știrbu, Gheorghe-Mirel Taloș, Adriana Diana Tușa,
Claudiu Țaga, Radu Bogdan Țîmpău, Ioan Țintean, Florin
Țurcanu, Horea-Dorin Uioreanu, Lucia-Ana Varga, Mihai
Alexandru Voicu și Mariana Câmpeanu.
La sesizare a fost anexată, în copie, Legea bugetului de stat
pe anul 2011.
Sesizarea a fost înregistrată la Curtea Constituțională sub
nr. 17.952 din 23 decembrie 2010 și formează obiectul Dosarului
nr. 4.805A/2010.
Autorii sesizării solicită Curții să se pronunțe asupra
constituționalității Legii bugetului de stat pe anul 2011 prin
raportare la prevederile constituționale ale art. 1 alin. (5), art. 61
alin. (1), art. 138 alin. (5), art. 53, art. 49 alin. (2), art. 47 și art. 34
alin. (1) și (2).
În sesizare se arată că proiectul legii supuse controlului de
constituționalitate a fost transmis spre dezbaterea Parlamentului
la data de 7 decembrie 2010 prin adresa Guvernului nr. E.262,
fiind înregistrat sub nr. BPI 1.198 din 7 decembrie 2010.
În legătură cu încălcarea prevederilor constituționale ale
art. 1 alin. (5) coroborate cu cele ale art. 61 alin. (1) și art. 138
alin. (5), autorii sesizării arată că Guvernul a supus proiectul
Legii bugetului de stat pe anul 2011 spre aprobare Parlamentului
la data de 6 decembrie 2010, ceea ce contravine dispozițiilor
art. 35 alin. (4) din Legea nr. 500/2002 privind finanțele publice,
potrivit cărora acesta trebuie supus aprobării ăcel târziu până la
data de 15 octombrie a fiecărui an.” Nesocotirea de către
Executiv a acestui termen imperativ conduce, prin lipsa unei
dezbateri și a unei analize corespunzătoare a legii, la limitarea
prerogativelor Parlamentului, cenzurând astfel expresia voinței
alegătorilor în legislativ. În continuare, autorii sesizării arată că
Legea bugetului de stat pe anul 2011 este fundamentată pe

proiecte de legi aflate în diferite stadii de adoptare. Este vorba
despre Legea privind salarizarea în anul 2011 a personalului din
fondurile publice, despre Legea privind sistemul unitar de pensii
publice și despre Legea educației naționale. Astfel, ăprin Legea
bugetului de stat sunt prevăzute și angajate sume pentru plata
salariilor, a pensiilor și a altor indemnizații, fără ca legile care
reglementează cadrul legal de acordare a lor să fie în vigoare la
data sesizării Parlamentului de către Guvern cu proiectul Legii
bugetului de stat pe anul 2011, prin adresa E.262 din
6 decembrie 2010”.
În continuare, autorii sesizării, invocând încălcarea
prevederilor art. 53 din Constituție, arată că ăfundamentarea
bugetului de stat pe o creștere salarială de doar 15% și nu pe
încetarea diminuării cu 25% a drepturilor salariale imprimă, în
mod evident, un caracter permanent măsurii de diminuare a
drepturilor salariale”, ceea ce contravine și deciziilor Curții
Constituționale nr. 1.414 din 4 noiembrie 2009 și nr. 872 din
25 iunie 2010, prin care aceasta a statuat ăcaracterul
excepțional și temporar” al restrângerii exercițiului unor drepturi
sau al unor libertăți.
Autorii sesizării consideră că legea contestată contravine
prevederilor constituționale ale art. 49 alin. (2) coroborate cu
cele ale art. 47, deoarece aceasta reglementează ăreduceri
drastice ale indemnizațiilor și stimulentelor de natură a încuraja
dezvoltarea demografică a populației”, ceea ce ădetermină, pe
termen lung, imposibilitatea dezvoltării economice normale a
unui stat de drept”.
În fine, autorii sesizării susțin că, întrucât legea atacată
prevede o diminuare a sumelor alocate sănătății cu 38%, ăîn
condițiile în care a fost unanim acceptat că sistemul de sănătate
a suferit de o subfinanțare permanentă”, se încalcă prevederile
art. 34 alin. (1) și (2) din Constituție.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Guvernului, pentru
a transmite punctele lor de vedere asupra sesizării de
neconstituționalitate.
Președintele Senatului a comunicat punctul său de vedere
sub nr. I/2.685 din 27 decembrie 2010, înregistrat la Curtea
Constituțională cu nr. 18.015 din 27 decembrie 2010. Reiterând
argumentele autorilor criticii de neconstituționalitate,
președintele Senatului consideră că sesizarea este întemeiată.
Președintele Camerei Deputaților a transmis punctul său
de vedere cu adresa nr. 51/6.210 din 24 decembrie 2010,
înregistrată la Curtea Constituțională sub nr. 17.983 din
24 decembrie 2010, prin care apreciază că sesizarea de
neconstituționalitate este neîntemeiată. În acest sens, arată, în
esență, că măsurile adoptate prin legea criticată sunt conforme
cu prevederile constituționale invocate și se impun pentru
ăapărarea securității naționale și a drepturilor și libertăților
cetățenilor. Lipsa acestor măsuri ar avea ca efect grave
perturbări ale exercitării tuturor drepturilor și libertăților
fundamentale”.
Guvernul, în punctul său de vedere comunicat cu
nr. 5/10.006 din 27 decembrie 2010 și înregistrat la Curtea
Constituțională sub nr. 17.996 din 27 decembrie 2010, consideră
că sesizarea este neîntemeiată. Astfel, referitor la obligația

MONITORUL OFICIAL AL ROMÂNIEI, PARTEA I, Nr. 33/13.I.2011
Guvernului de a supune spre adoptare Parlamentului proiectele
de legi bugetare până la data de 15 octombrie a fiecărui an,
arată că aceasta nu reprezintă o obligație constituțională. De
asemenea, și în ceea ce privește celelalte critici formulate,
Guvernul apreciază că acestea vizează aspecte de oportunitate,
iar nu de neconstituționalitate a dispozițiilor Legii bugetului de
stat pe anul 2011.
C U R T E A,

examinând sesizarea de neconstituționalitate, punctele de
vedere ale președinților celor două Camere ale Parlamentului
și Guvernului, raportul întocmit de judecătorul-raportor,
dispozițiile legii criticate, raportate la prevederile Constituției,
precum și Legea nr. 47/1992, reține următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție și ale art. 1, 10, 15, 16
și 18 din Legea nr. 47/1992 privind organizarea și funcționarea
Curții Constituționale, să soluționeze sesizarea de
neconstituționalitate formulată de cei 54 de deputați.
Obiectul controlului de neconstituționalitate îl constituie
Legea bugetului de stat pe anul 2011, care, în opinia autorilor
sesizării, contravine, în ordinea invocării, prevederilor
constituționale ale art. 1 alin. (5), art. 61 alin. (1), art. 138
alin. (5), art. 53, art. 49 alin. (2), art. 47 și art. 34 alin. (1) și (2),
al căror cuprins este următorul:
— Art. 1 alin. (5): ăÎn România, respectarea Constituției, a
supremației sale și a legilor este obligatorie.”;
— Art. 61 alin. (1): ăParlamentul este organul reprezentativ
suprem al poporului român și unica autoritate legiuitoare a țării.”;
— Art. 138 alin. (5): ăNicio cheltuială bugetară nu poate fi
aprobată fără stabilirea sursei de finanțare.”;
— Art. 53: ă(1) Exercițiul unor drepturi sau al unor libertăți
poate fi restrâns numai prin lege și numai dacă se impune, după
caz, pentru: apărarea securității naționale, a ordinii, a sănătății
ori a moralei publice, a drepturilor și a libertăților cetățenilor;
desfășurarea instrucției penale; prevenirea consecințelor unei
calamități naturale, ale unui dezastru ori ale unui sinistru
deosebit de grav.
(2) Restrângerea poate fi dispusă numai dacă este necesară
într-o societate democratică. Măsura trebuie să fie proporțională
cu situația care a determinat-o, să fie aplicată în mod
nediscriminatoriu și fără a aduce atingere existenței dreptului
sau a libertății.”;
— Art. 49 alin. (2): ăStatul acordă alocații pentru copii și
ajutoare pentru îngrijirea copilului bolnav ori cu handicap. Alte
forme de protecție socială a copiilor și a tinerilor se stabilesc prin
lege.”;
— Art. 47: ă(1) Statul este obligat să ia măsuri de dezvoltare
economică și de protecție socială, de natură să asigure
cetățenilor un nivel de trai decent.
(2) Cetățenii au dreptul la pensie, la concediu de maternitate
plătit, la asistență medicală în unitățile sanitare de stat, la ajutor
de șomaj și la alte forme de asigurări sociale publice sau private,
prevăzute de lege. Cetățenii au dreptul și la măsuri de asistență
socială, potrivit legii.”;
— Art. 34 alin. (1) și (2): ă(1) Dreptul la ocrotirea sănătății este
garantat.
(2) Statul este obligat să ia măsuri pentru asigurarea igienei
și a sănătății publice.”
Procedând la examinarea susținerilor autorilor sesizării,
Curtea Constituțională reține că Legea bugetului de stat pe anul
2011, potrivit art. 1 din lege, ăprevede și autorizează pentru anul
2011 veniturile pe capitole și subcapitole și cheltuielile pe
destinații și pe ordonatorii principali de credite pentru bugetul de
stat, bugetele Fondului național unic de asigurări sociale de
sănătate, creditelor externe, fondurilor externe nerambursabile
și activităților finanțate integral din venituri proprii.”

13

În sensul art. 137 alin. (1) din Constituție, potrivit căruia
ăFormarea, administrarea, întrebuințarea și controlul resurselor
financiare ale statului, ale unităților administrativ-teritoriale și ale
instituțiilor publice sunt reglementate prin lege”, a fost adoptată
Legea nr. 500/2002 privind finanțele publice, publicată în
Monitorul Oficial al României, Partea I, nr. 597 din 13 august
2002, care stabilește principiile, cadrul general și procedurile
privind formarea, administrarea, angajarea și utilizarea fondurilor
publice, precum și responsabilitățile instituțiilor publice implicate
în procesul bugetar. Din prevederile constituționale și dispozițiile
legale menționate rezultă că bugetul se constituie ca un plan
financiar al statului, aprobat prin lege, prin care sunt prevăzute
veniturile și cheltuielile publice stabilite în fiecare an, necesare
îndeplinirii funcțiilor și sarcinilor statului. Astfel, în acest domeniu,
Guvernul, în concordanță cu art. 138 alin. (1) și (2) din
Constituție, asigură elaborarea proiectelor legilor bugetare
anuale și transmiterea acestora spre adoptare Parlamentului.
Or, în cauză, a fost adoptată, cu anumite corective, Legea
bugetului de stat pe anul 2011 promovată de Guvern,
nerespectarea de către acesta a termenului de recomandare
prevăzut de art. 35 alin. (4) din Legea nr. 500/2002, precum și
faptul că la data depunerii proiectului bugetului de stat la
Parlament nu erau adoptate 3 legi importante, nefiind
sancționate nici constituțional, nici legal.
În aceste condiții, Curtea nu poate reține înfrângerea art. 61
alin. (1) din Constituție privind rolul Parlamentului, deoarece
Guvernul are numai atribuția de a elabora și de a prezenta
Parlamentului proiectul legii bugetului de stat, iar acesta, ca
unică autoritate legiuitoare a țării, îl dezbate și îl aprobă prin vot.
Potrivit alin. (2) al art. 138 din Constituție, bugetul se
elaborează anual, acest principiu aplicându-se atât actului
denumit buget, cât și componentelor sale, care, însumate, nu
pot fi diferite de el.
Cerința constituțională a art. 138 alin. (5) impune stabilirea
concomitentă a unei cheltuieli cu sursa de finanțare, adică a
venitului necesar pentru suportarea ei, spre a se evita
consecințele economice și sociale profund negative ale stabilirii
unei cheltuieli bugetare fără acoperire. Din cuprinsul Legii
bugetului de stat pe anul 2011 nu rezultă asemenea
neconcordanțe sau necorelări care să dezechilibreze raportul
între venituri și cheltuieli, astfel că nu se poate reține înfrângerea
normei constituționale sus-menționate.
O altă critică privește susținerea potrivit căreia
ăfundamentarea bugetului de stat pe o creștere salarială de doar
15% și nu pe încetarea diminuării cu 25% a drepturilor salariale
imprimă, în mod evident, un caracter permanent măsurii de
diminuare a drepturilor salariale”, ceea ce contravine art. 53 din
Constituție, precum și jurisprudenței Curții Constituționale, care
a statuat ăcaracterul excepțional și temporar” al restrângerii
exercițiului unor drepturi sau al unor libertăți.
Sub acest aspect, Curtea constată că obligația impusă
legiuitorului de instanța constituțională, aceea ca după
1 ianuarie 2011 să înceteze diminuarea cu 25% a drepturilor
salariale, este întemeiată tocmai pe exigențele art. 53 din
Constituție.
În aceste condiții, este prerogativa legiuitorului stabilirea
modalității de realizare a procesului de revenire etapizată a
cuantumului drepturilor salariale la nivelul avut anterior
diminuării cu 25%, care va decide în funcție de situația
economică și financiară a țării.
Pentru anul 2011, legiuitorul a reglementat o revenire de 15%
față de reducerea salarială de 25% aprobată prin Legea
nr. 118/2010 privind unele măsuri necesare în vederea
restabilirii echilibrului bugetar, publicată în Monitorul Oficial al
României, Partea I, nr. 441 din 30 iunie 2010.
În fine, în opinia autorilor sesizării, Legea bugetului de stat pe
anul 2011 contravine și prevederilor constituționale ale art. 49

14

MONITORUL OFICIAL AL ROMÂNIEI, PARTEA I, Nr. 33/13.I.2011

și art. 47, precum și celor ale art. 34 alin. (1) și (2), prin
reducerea drastică a indemnizațiilor și stimulentelor de natură a
încuraja dezvoltarea demografică a populației și prin diminuarea
sumelor alocate sănătății cu 38%.
Protecția socială reprezintă un ansamblu de acțiuni, decizii și
măsuri întreprinse de societate pentru prevenirea, diminuarea
sau înlăturarea consecințelor unor evenimente considerate ca
riscuri sociale asupra condițiilor de viață ale populației.

O strategie care s-ar limita la a ușura situația celor mai
vulnerabile și afectate persoane ar risca să nu primească
suportul necesar al restului populației, care se simte ea însăși a
fi într-o stare de lipsă permanentă a resurselor necesare pentru
a asigura un mod de viață considerat decent. Accentul cade, în
mod special, pe lipsa resurselor economice.
Față de cele expuse, Curtea constată că Legea bugetului de
stat pe anul 2011 nu contravine prevederilor constituționale
invocate de autorii sesizării.

În temeiul art. 146 lit. a) și al art. 147 alin. (4) din Constituție, precum și al art. 11 alin. (1) lit. A.a), al art. 15 alin. (1) și al
art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că Legea bugetului de stat pe anul 2011 este constituțională.
Definitivă și general obligatorie.
Decizia se comunică președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 28 decembrie 2010 și la aceasta au participat: Augustin Zegrean, președinte, Aspazia
Cojocaru, Acsinte Gaspar, Petre Lăzăroiu, Mircea Ștefan Minea, Iulia Antoanella Motoc, Ion Predescu, Puskás Valentin Zoltán și
Tudorel Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aprobarea suspendării, la cerere, a raportului de
serviciu al domnului Mihai Prisăcariu, consilier de soluționare
a contestațiilor în domeniul achizițiilor publice în cadrul
Consiliului Național de Soluționare a Contestațiilor
Având în vedere Cererea domnului Mihai Prisăcariu, înregistrată sub
nr. 20/274/D.N.A. din 6 ianuarie 2011,
în temeiul art. 95 alin. (2) și (4) teza finală din Legea nr. 188/1999 privind
Statutul funcționarilor publici, republicată, cu modificările și completările ulterioare,
și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite prezenta decizie.
Articol unic. — Se aprobă suspendarea, la cerere, a raportului de serviciu al
domnului Mihai Prisăcariu, consilier de soluționare a contestațiilor în domeniul
achizițiilor publice în cadrul Consiliului Național de Soluționare a Contestațiilor, pe
o perioadă de 3 ani.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 13 ianuarie 2011.
Nr. 4.

15

MONITORUL OFICIAL AL ROMÂNIEI, PARTEA I, Nr. 33/13.I.2011

ACTE ALE COMISIEI NAȚIONALE
A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Instrucțiunii nr. 1/2011 privind transmiterea pe cale electronică
a procedurilor interne elaborate în conformitate cu reglementările incidente
ale Comisiei Naționale a Valorilor Mobiliare de către intermediarii înscriși
în Registrul Comisiei Naționale a Valorilor Mobiliare
În conformitate cu prevederile art. 1, 2 și art. 7 alin. (3), (5) și (15) din Statutul Comisiei Naționale a Valorilor Mobiliare,
aprobat prin Ordonanța de urgență a Guvernului nr. 25/2002, aprobată cu modificări și completări prin Legea nr. 514/2002, cu
modificările și completările ulterioare,
Comisia Națională a Valorilor Mobiliare a hotărât, în ședința din data de 5 noiembrie 2011, emiterea următorului ordin:
Art. 1. — Se aprobă Instrucțiunea nr. 1/2011 privind
transmiterea pe cale electronică a procedurilor interne
elaborate în conformitate cu reglementările incidente ale
Comisiei Naționale a Valorilor Mobiliare de către intermediarii
înscriși în Registrul Comisiei Naționale a Valorilor Mobiliare,

prevăzută în anexa care face parte integrantă din prezentul
ordin.
Art. 2. — Instrucțiunea menționată la art. 1 intră în vigoare la
data publicării prezentului ordin în Monitorul Oficial al României,
Partea I, și va fi publicată în Buletinul Comisiei Naționale a
Valorilor Mobiliare și pe site-ul acesteia (www.cnvmr.ro).

Președintele Comisiei Naționale a Valorilor Mobiliare,
Gabriela Anghelache
București, 6 ianuarie 2011.
Nr. 4.
ANEXĂ

I N S T R U C Ț I U N E A Nr. 1/2011

privind transmiterea pe cale electronică a procedurilor interne elaborate în conformitate
cu reglementările incidente ale Comisiei Naționale a Valorilor Mobiliare
de către intermediarii înscriși în Registrul Comisiei Naționale a Valorilor Mobiliare
Art. 1. — (1) Intermediarii autorizați de Comisia Națională a Valorilor Mobiliare sau Banca Națională
a României, înscriși în Registrul Comisiei Naționale a Valorilor Mobiliare în această calitate, au obligația
de a transmite procedurile interne elaborate în conformitate cu reglementările incidente emise de Comisia
Națională a Valorilor Mobiliare, în format pdf, cu semnătură electronică, la adresa de e-mail
proceduri.intermediari@cnvmr.ro sau prin Sistemul de Supraveghere Electronică prin Raportări (SSER).
(2) Până la data de 30 iunie 2011, procedurile prevăzute la alin. (1) vor fi transmise în paralel și pe
suport hârtie.
Art. 2. — Intermediarii prevăzuți la art. 1 au obligația de a aloca procedurilor interne numere unice
formate din 4 cifre, în ordine crescătoare.
Art. 3. — Pentru aplicarea art. 1, standardul de denumire a fișierului este următorul:
CodRaportare-CodEntitateRaportoare-CodProcedura-DataDeReferintaAContinutului.extensieContinut.extensieMecanismSemnare

Câmpurile din numele fișierului (separate prin liniuță sau punct) se vor completa după cum urmează:
Câmp din standard denumire

Valoare

CodRaportare

RCPROC

CodEntitateRaportoare

Codul BIC al intermediarului

CodProcedura

Un număr din 4 cifre (0001, 0002, 0003, ...)
alocat conform art. 2.

DataDeReferintaAContinutului

AA-LL-ZZ (anul — luna — ziua din două cifre)
data aprobării procedurii interne de către intermediar

extensieContinut

pdf

extensieMecanismSemnare

p7s sau p7m

16

MONITORUL OFICIAL AL ROMÂNIEI, PARTEA I, Nr. 33/13.I.2011
Art. 4. — (1) Intermediarii prevăzuți la art. 1 au obligația de a trimite lista procedurilor interne în
format Excel la adresa de e-mail proceduri.intermediari@cnvmr.ro sau prin SSER, cu următorul conținut:
#RCPROCOPIS
Cod
procedură

Listă proceduri interne
Cod intern
procedură

Denumire procedură

Număr
de pagini
procedură

Data aprobării
de către
intermediar
‘AAAA-LL-ZZ

Reglementare C.N.V.M. incidentă
Tip
reglementare

Număr

Anul

unde:
a) #RCPROCOPIS este codul C.N.V.M. al tabelului;
b) Cod procedură este un număr din 4 cifre (0001, 0002, 0003, ...), alocat conform art. 2 în numele
fișierului pdf;
c) Cod intern procedură este codul alocat de intermediar procedurii transmise în conformitate cu
sistemul propriu de numerotare internă.
(2) Fișierul Excel pentru lista procedurilor interne se descarcă de pe pagina de internet a Comisiei
Naționale a Valorilor Mobiliare și se transmite cu respectarea următorului standard de denumire:
RCPROCOPIS-CodBIC-AA-LL-ZZ-10.xls.p7s
unde:
Câmp din standard denumire

Valoare

CodRaportare

RCPROCOPIS

CodEntitateRaportoare

Codul BIC al intermediarului

DataDeReferintaAContinutului

AA-LL-ZZ (anul — luna — ziua din două cifre)

Versiunea raportării

10

extensieContinut

xls

extensieMecanismSemnare

p7s sau p7m

(3) Lista prevăzută la alin. (1) se actualizează la fiecare transmitere a unei proceduri interne în
conformitate cu art. 1.
Art. 5. — În situația în care intermediarii prevăzuți la art. 1 nu primesc confirmarea de încărcare
corectă a procedurilor interne și a listei acestora, prevăzute la art. 1 și 7, respectiv la art. 4, în două zile
lucrătoare, aceștia au obligația de a verifica corectitudinea transmiterii și, după caz, de a retransmite
fișierele.
Art. 6. — Semnatarii documentelor electronice trebuie să fie introduși în sistemul informatic al
Comisiei Naționale a Valorilor Mobiliare prin intermediul raportării RTSE, publicată pe pagina de internet
a Comisiei Naționale a Valorilor Mobiliare.
Art. 7. — Intermediarii prevăzuți la art. 1 au obligația de a transmite, în termen de 60 de zile de la
data intrării în vigoare a prezentei instrucțiuni, toate procedurile relevante elaborate anterior intrării în
vigoare a instrucțiunii.
Art. 8. — În cazul în care procedurile transmise în conformitate cu prevederile prezentei instrucțiuni
se modifică, intermediarii au obligația de a le retransmite în formă consolidată.
Art. 9. — Prezenta instrucțiune intră în vigoare la data publicării acesteia și a ordinului de aprobare
în Monitorul Oficial al României, Partea I, și va fi publicată în Buletinul Comisiei Naționale a Valorilor
Mobiliare și pe site-ul Comisiei Naționale a Valorilor Mobiliare (www.cnvmr.ro).

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 33/13.I.2011 conține 16 pagini.

Prețul: 3,20 lei

&JUYDGY|449176]
ISSN 1453—4495

