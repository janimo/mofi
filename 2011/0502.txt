Anul 179 (XXIII) — Nr. 502

PARTEA I

Joi, 14 iulie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 496 din 19 aprilie 2011 referitoare la excepția de
neconstituționalitate a dispozițiilor art. 26 alin. (5), (8)
și (10) și art. 74 alin. (2) și (3) din Legea nr. 275/2006
privind executarea pedepselor și a măsurilor dispuse
de organele judiciare în cursul procesului penal ........

2–3

Decizia nr. 507 din 19 aprilie 2011 referitoare la excepția de
neconstituționalitate a dispozițiilor art. 22 alin. (2) și
art. 23 alin. (2) din Legea nr. 275/2006 privind
executarea pedepselor și a măsurilor dispuse de
organele judiciare în cursul procesului penal ............

4–6

Decizia nr. 596 din 5 mai 2011 referitoare la excepția de
neconstituționalitate a dispozițiilor art. 22 din Legea
nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

6–9

Decizia nr. 612 din 12 mai 2011 referitoare la excepția de
neconstituționalitate a prevederilor art. 97 alin. (5) și
(7) din Ordonanța de urgență a Guvernului
nr. 194/2002 privind regimul străinilor în România ....

9–11

Decizia nr. 644 din 17 mai 2011 referitoare la excepția de
neconstituționalitate a dispozițiilor art. 102 alin. (2) și
art. 108 alin. (1) din Ordonanța de urgență a
Guvernului nr. 195/2002 privind circulația pe drumurile
publice ........................................................................

11–12

Decizia nr. 666 din 17 mai 2011 referitoare la excepția de
neconstituționalitate a dispozițiilor art. 7 alin. (1) corelat
cu art. 5 din Legea nr. 76/2008 privind organizarea și
funcționarea Sistemului Național de Date Genetice
Judiciare ....................................................................

12–14

Decizia nr. 684 din 31 mai 2011 referitoare la excepția de
neconstituționalitate a dispozițiilor art. 3851 alin. 2 din
Codul de procedură penală ........................................

15–16

2

MONITORUL OFICIAL AL ROMÂNIEI, PARTEA I, Nr. 502/14.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 496
din 19 aprilie 2011

referitoare la excepția de neconstituționalitate a dispozițiilor art. 26 alin. (5), (8) și (10) și art. 74
alin. (2) și (3) din Legea nr. 275/2006 privind executarea pedepselor și a măsurilor dispuse
de organele judiciare în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 26 alin. (5), (8) și (10) și art. 74 alin. (2) și (3)
din Legea nr. 275/2006 privind executarea pedepselor și a
măsurilor dispuse de organele judiciare în cursul procesului
penal, excepție ridicată de Teodor-Ciprian Roman în Dosarul
nr. 35.649/245/2009 și de Ionuț Munteanu în Dosarul
nr. 2.501/245/2010, dosare ale Judecătoriei Iași — Secția
penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 1.896D/2010 și nr. 2.156D/2010 au obiect
parțial identic, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.156D/2010 la Dosarul
nr. 1.896D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 18 martie 2010, pronunțată în Dosarul
nr. 35.649/245/2009, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 26 alin. (5), (8) și (10)
și art. 74 alin. (2) și (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.
Excepția a fost ridicată de Teodor-Ciprian Roman cu ocazia
soluționării contestației împotriva unei încheieri a judecătorului
delegat pentru executarea pedepselor privative de libertate.
Prin Încheierea din 21 mai 2010, pronunțată în Dosarul
nr. 2.501/245/2010, Judecătoria Iași — Secția penală a
sesizat Curtea Constituțională cu excepția de

neconstituționalitate a dispozițiilor art. 74 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Ionuț Munteanu cu ocazia
soluționării contestației împotriva unei încheieri a judecătorului
delegat pentru executarea pedepselor privative de libertate.
În motivarea excepției de neconstituționalitate autorii
acesteia susțin că art. 26 alin. (5), (8) și (10) și art. 74 alin. (2) și
(3) din Legea nr. 275/2006 încalcă accesul liber la justiție,
prezumția de nevinovăție și dreptul la apărare, întrucât, în
procedura desfășurată în fața judecătorului delegat pentru
executarea pedepselor privative de libertate, asistența juridică a
persoanei condamnate nu este obligatorie, ci facultativă.
Judecătoria Iași — Secția penală nu și-a exprimat opinia
asupra temeiniciei excepției de neconstituționalitate în Dosarul
nr. 35.649/245/2009.
Judecătoria Iași — Secția penală, în alt complet, apreciază
că excepția de neconstituționalitate este neîntemeiată, deoarece
prevederile art. 74 alin. (2) din Legea nr. 275/2006 nu aduc nicio
atingere dispozițiilor din Legea fundamentală invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, deoarece nu contravin prevederilor
din Constituție și din Convenția pentru apărarea drepturilor
omului și a libertăților fundamentale invocate de autorii excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 alin. (5), (8) și (10) și art. 74 alin. (2) și (3) din
Legea nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 627 din
20 iulie 2006. Art. 26 alin. (8) din Legea nr. 275/2006 a fost
modificat, ulterior sesizării instanței de contencios constituțional,
prin Legea nr. 83/2010 pentru modificarea și completarea Legii
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 329 din

MONITORUL OFICIAL AL ROMÂNIEI, PARTEA I, Nr. 502/14.VII.2011
19 mai 2010, cu menținerea însă a soluției legislative atacate.
Textele de lege criticate au următorul cuprins:
— Art. 26 alin. (5), (8) și (10): ă(5) Judecătorul delegat pentru
executarea pedepselor privative de libertate dispune prin
încheiere motivată, cu privire la schimbarea regimului de
executare a pedepselor privative de libertate, numai după
ascultarea persoanei condamnate, la locul de deținere, în
termen de 15 zile de la primirea cererii sau sesizării. [...]
(8) Împotriva încheierii judecătorului delegat pentru
executarea pedepselor privative de libertate persoana
condamnată și administrația penitenciarului pot introduce
contestație la judecătoria în a cărei circumscripție se află
penitenciarul, în termen de 3 zile de la comunicarea încheierii.
Contestația nu este suspensivă de executare. [...]
(10) Hotărârea judecătoriei este definitivă.”;
— Art. 74 alin. (2) și (3): ă(2) Persoana condamnată este
ascultată la locul de deținere, în mod obligatoriu, la judecarea
plângerii.
(3) Judecătorul delegat pentru executarea pedepselor
privative de libertate poate proceda la ascultarea oricărei alte
persoane, în vederea aflării adevărului.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 21 alin. (1) privind accesul liber la justiție, ale art. 23 alin. (11)
referitoare la prezumția de nevinovăție și ale art. 24 privind
dreptul la apărare, precum și a prevederilor art. 6 paragraful 3
lit. c) referitoare la dreptul la apărare din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 74 alin. (2) și (3) din Legea
nr. 275/2006 au mai fost supuse controlului instanței de
contencios constituțional prin raportare la aceleași prevederi din
Constituție, invocate și în prezenta cauză, și față de critici
similare. Astfel, prin Decizia nr. 462 din 15 mai 2007, publicată
în Monitorul Oficial al României, Partea I, nr. 384 din 7 iunie
2007, Curtea a respins ca neîntemeiată excepția de
neconstituționalitate a dispozițiilor art. 25, 38 și 74 din Legea
nr. 275/2006, reținând că prevederile de lege criticate se
circumscriu celei de-a treia faze a procesului penal, și anume
fazei de executare. Prin urmare, cadrul general de reglementare
vizează o activitate ulterioară fazei de judecată în care s-a
stabilit deja existența vinovăției în materie penală. Așa fiind,
aspectele criticate de autorul excepției excedează procedurii
penale speciale care guvernează numai fazele de urmărire
penală și de judecată, deoarece situația juridică a

3

condamnatului nu este identică cu cea a făptuitorului, învinuitului
ori cu cea a inculpatului. De aceea, legiuitorul, în considerarea
acestor diferențe, poate reglementa o procedură specială
referitoare la executarea pedepselor, care nu mai poate pune în
discuție principiul referitor la prezumția de nevinovăție.
Cu același prilej, Curtea a statuat că nu poate fi primită nici
critica referitoare la încălcarea liberului acces la justiție,
deoarece condamnatul are, atât în acord cu art. 21 din
Constituție, cât și cu art. 6 și 13 din Convenția pentru apărarea
drepturilor omului și a libertăților fundamentale, dreptul de a se
adresa unei instanțe de judecată, după ce nemulțumirile
acestuia au fost examinate de judecătorul delegat pentru
executarea pedepselor. În acest sens s-a pronunțat și Curtea
Europeană a Drepturilor Omului prin Decizia din 23 septembrie
2004 în Cauza Pilla contra Italiei, când a decis că, în măsura în
care cererile reclamantului se referă la executarea pedepselor,
art. 6 paragraful 1 din Convenția pentru apărarea drepturilor
omului și a libertăților fundamentale referitor la dreptul la un
proces echitabil este inaplicabil unei proceduri ce privește
executarea unei pedepse. În plus, niciuna dintre prevederile
contestate de autor nu suprimă dreptul la apărare, în sensul
consfințit de art. 24 din Legea fundamentală. Astfel, nimic nu îl
oprește pe condamnat să își angajeze un avocat pe tot cursul
procesului ce vizează aspecte referitoare la executarea
pedepsei. Împrejurarea că acesta este privat de libertate, ca
urmare a unei condamnări definitive, nu este de natură a atrage
aplicabilitatea dispozițiilor legale referitoare la asistența juridică
obligatorie.
În același sens sunt și Decizia nr. 827 din 2 octombrie 2007,
publicată în Monitorul Oficial al României, Partea I, nr. 721 din
25 octombrie 2007, și Decizia nr. 1.077 din 16 septembrie 2010,
publicată în Monitorul Oficial al României, Partea I, nr. 679 din
7 octombrie 2010.
Considerentele arătate sunt valabile și în ceea ce privește
critica adusă prevederilor art. 26 alin. (5), (8) și (10) din Legea
nr. 275/2006 prin raportare la dispozițiile art. 24 din Constituție
și ale art. 6 paragraful 3 lit. c) din Convenția pentru apărarea
drepturilor omului și a libertăților fundamentale.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 26 alin. (5), (8) și (10) și art. 74 alin. (2) și (3)
din Legea nr. 275/2006 privind executarea pedepselor și a măsurilor dispuse de organele judiciare în cursul procesului penal,
excepție ridicată de Teodor-Ciprian Roman în Dosarul nr. 35.649/245/2009 și de Ionuț Munteanu în Dosarul nr. 2.501/245/2010,
dosare ale Judecătoriei Iași — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 502/14.VII.2011
CURTEA CONSTITUȚIONALĂ

D E C I Z I A Nr. 507
din 19 aprilie 2011

referitoare la excepția de neconstituționalitate a dispozițiilor art. 22 alin. (2) și art. 23 alin. (2)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție ridicată de Victor Drulă în Dosarul
nr. 11.578/215/2010 al Judecătoriei Craiova — Secția penală și
care formează obiectul Dosarului Curții Constituționale
nr. 2.940D/2010.
La apelul nominal lipsește autorul excepției, față de care
procedura de citare este legal îndeplinită.
Președintele dispune a se face apelul și în Dosarul
nr. 2.941D/2010,
având
ca
obiect
excepția
de
neconstituționalitate a dispozițiilor art. 22 din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție ridicată
de Nelu Onțică în Dosarul nr. 11.057/215/2010 al Judecătoriei
Craiova — Secția penală.
La apelul nominal lipsește autorul excepției, față de care
procedura de citare este legal îndeplinită.
Președintele dispune a se face apelul și în Dosarul
nr. 3.332D/2010, care are ca obiect excepția de
neconstituționalitate a dispozițiilor art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Ulise Bolmadir în Dosarul
nr. 6.981/302/2010 al Judecătoriei Sectorului 5 București —
Secția I penală.
La apelul nominal răspunde autorul excepției personal.
Președintele dispune a se face apelul și în Dosarul
nr. 3.333D/2010,
având
ca
obiect
excepția
de
neconstituționalitate a dispozițiilor art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de George-Iulian Rondoleanu în Dosarul
nr. 4.707/302/2010 al Judecătoriei Sectorului 5 București —
Secția I penală.
La apelul nominal răspunde autorul excepției personal.
Președintele dispune a se face apelul și în Dosarul
nr. 3.334D/2010, care are ca obiect excepția de
neconstituționalitate a dispozițiilor art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Neculai Sileni în Dosarul nr. 6.975/302/2010
al Judecătoriei Sectorului 5 București — Secția I penală.

La apelul nominal răspunde autorul excepției personal.
Președintele dispune a se face apelul și în Dosarul
nr. 3.335D/2010,
având
ca
obiect
excepția
de
neconstituționalitate a dispozițiilor art. 22 din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție ridicată
de Victor Udilă în Dosarul nr. 4.716/302/2010 al Judecătoriei
Sectorului 5 București — Secția I penală.
La apelul nominal răspunde autorul excepției personal.
Curtea, având în vedere obiectul excepțiilor de
neconstituționalitate ridicate în dosarele nr. 2.940D/2010,
nr. 2.941D/2010, nr. 3.332D/2010, nr. 3.333D/2010,
nr. 3.334D/2010 și nr. 3.335D/2010, pune în discuție, din oficiu,
problema conexării cauzelor.
Autorii excepției prezenți arată că sunt de acord cu
conexarea dosarelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 2.941D/2010, nr. 3.332D/2010,
nr. 3.333D/2010, nr. 3.334D/2010 și nr. 3.335D/2010 la Dosarul
nr. 2.940D/2010, care este primul înregistrat.
Cauza este în stare de judecată.
Autorii excepției de neconstituționalitate arată că doresc
schimbarea regimului de executare a pedepsei închisorii.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 10 iunie 2010, pronunțate în dosarele
nr. 11.578/215/2010 și nr. 11.057/215/2010, Judecătoria
Craiova — Secția penală a sesizat Curtea Constituțională
cu excepția de neconstituționalitate a dispozițiilor art. 22
din Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal.
Excepția a fost ridicată de Victor Drulă și Nelu Onțică cu
ocazia soluționării contestațiilor împotriva unor încheieri ale
judecătorului delegat pentru executarea pedepselor privative de
libertate.
Prin încheierile din 16 iunie și 8 iulie 2010, pronunțate în
dosarele nr. 6.981/302/2010, nr. 4.707/302/2010 și
nr. 6.975/302/2010, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal.
Excepția a fost ridicată de Ulise Bolmadir, George-Iulian
Rondoleanu și Neculai Sileni cu ocazia soluționării contestațiilor
împotriva unor încheieri ale judecătorului delegat pentru
executarea pedepselor privative de libertate.
Prin Încheierea din 8 iulie 2010, pronunțată în Dosarul
nr. 4.716/302/2010, Judecătoria Sectorului 5 București —

MONITORUL OFICIAL AL ROMÂNIEI, PARTEA I, Nr. 502/14.VII.2011
Secția I penală a sesizat Curtea Constituțională cu excepția
de neconstituționalitate a dispozițiilor art. 22 din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Victor Udilă cu ocazia soluționării
contestației împotriva unei încheieri a judecătorului delegat
pentru executarea pedepselor privative de libertate.
În motivarea excepției de neconstituționalitate autorii
acesteia susțin că prevederile de lege criticate încalcă
dispozițiile constituționale ale art. 1 alin. (4) referitoare la
principiul separației și echilibrului puterilor, ale art. 16 alin. (1)
privind egalitatea în drepturi și ale art. 22 alin. (1) referitoare la
dreptul la integritate psihică, întrucât sintagma ăîn mod
excepțional” din cuprinsul prevederilor de lege criticate face loc
arbitrariului și conduce la o inegalitate a cetățenilor, prin aceea
că lasă interpretarea legii la latitudinea unui organ de autoritate
publică, și anume comisia de individualizare a regimului de
executare a pedepselor privative de libertate din cadrul
penitenciarului, judecătorul delegat urmând să decidă, pe baza
raportului comisiei, care este cea care determină, fără stabilirea
unor limite, ce înseamnă regimul pe care urmează să îl suporte
condamnatul. În plus, analiza de către respectiva comisie a
naturii și modului de săvârșire a infracțiunii, fără a avea însă în
vedere întreaga situație reținută de instanța de judecată la
momentul pronunțării condamnării, reprezintă o ingerință în actul
autorității judiciare, care nu este permisă într-o ordine
constituțională guvernată de principiul separației puterilor în stat.
Judecătoria Craiova — Secția penală și Judecătoria
Sectorului 5 București — Secția I penală apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
din Constituție invocate de autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierilor de sesizare din 10 iunie 2010, pronunțate
în dosarele nr. 11.578/215/2010 și nr. 11.057/215/2010 de
Judecătoria Craiova — Secția penală, și Încheierii de sesizare
din 8 iulie 2010, pronunțată în Dosarul nr. 4.716/302/2010 de
Judecătoria Sectorului 5 București — Secția I penală, obiectul
excepției de neconstituționalitate ridicate de Victor Drulă, Nelu
Onțică și Victor Udilă îl constituie dispozițiile art. 22 din Legea
nr. 275/2006. Din considerentele acestor încheieri de sesizare și
din notele scrise ale autorilor excepției reiese însă că aceștia
critică doar prevederile alin. (2) al art. 22 din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, publicată în
Monitorul Oficial al României, Partea I, nr. 627 din 20 iulie 2006.
Prin urmare, Curtea se va pronunța asupra dispozițiilor art. 22
alin. (2) și art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, dispoziții care au următorul

5

cuprins identic: ăÎn mod excepțional, natura și modul de
săvârșire a infracțiunii, precum și persoana condamnatului pot
determina includerea persoanei condamnate în regimul de
executare imediat inferior ca grad de severitate.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) referitoare la principiul separației și echilibrului
puterilor, ale art. 16 alin. (1) privind egalitatea în drepturi și ale
art. 22 alin. (1) referitoare la dreptul la integritate psihică.
Examinând excepția de neconstituționalitate, Curtea
constată că dispozițiile art. 22 alin. (2) din Legea nr. 275/2006 au
mai fost supuse controlului instanței de contencios constituțional
prin raportare la aceleași prevederi din Constituție invocate și în
prezenta cauză și față de critici similare. Astfel, prin Decizia
nr. 1.308 din 2 decembrie 2008, publicată în Monitorul Oficial al
României, Partea I, nr. 871 din 23 decembrie 2008, Curtea a
respins ca neîntemeiată excepția de neconstituționalitate a
dispozițiilor art. 22 alin. (2) din Legea nr. 275/2006, reținând că
scopul Legii nr. 275/2006 constă tocmai în stabilirea unui sistem
de reguli și criterii care stau la baza executării pedepselor
privative de libertate. Potrivit prevederilor art. 18 alin. (2) din
acest act normativ, ăRegimurile de executare a pedepselor
privative de libertate sunt bazate pe sistemele progresiv și
regresiv, persoanele condamnate trecând dintr-un regim în altul,
în condițiile prevăzute de prezenta lege.”
Dispozițiile de lege criticate, care reglementează posibilitatea
persoanelor condamnate la pedeapsa închisorii mai mare de
5 ani, dar care nu depășește 15 ani, de a fi incluse, în mod
excepțional, în anumite condiții, în regimul de executare a
pedepsei imediat inferior ca grad de severitate regimului închis,
constituie o aplicare a principiului mai sus menționat și nu aduc
nicio atingere prevederilor constituționale invocate de autorii
excepției.
Astfel, Curtea a constatat că nu poate fi reținută încălcarea
principiului separației puterilor în stat, deoarece activitatea
Comisiei pentru individualizarea regimului de executare a
pedepselor privative de libertate, constituită în penitenciar în
temeiul art. 14 din Legea nr. 275/2006, nu reprezintă o imixtiune
în activitatea instanțelor judecătorești sau o încălcare a
competențelor constituționale ale acestora. În plus, potrivit
art. 25 din Legea nr. 275/2006, împotriva modului de stabilire a
regimului de executare de către Comisia pentru individualizarea
regimului de executare a pedepselor privative de libertate,
persoana condamnată poate formula plângere la judecătorul
delegat pentru executarea pedepselor privative de libertate. De
asemenea, împotriva încheierii judecătorului delegat pentru
executarea pedepselor privative de libertate, persoana
condamnată poate introduce contestație la judecătoria în a cărei
circumscripție se află penitenciarul, astfel încât instanța de
judecată decide asupra legalității măsurii contestate.
În legătură cu încălcarea dispozițiilor art. 16 din Constituție,
Curtea a reținut, cu același prilej, că individualizarea regimului
de executare a pedepsei prin stabilirea unor criterii ce țin de
natura și modul de săvârșire a infracțiunii, precum și de
persoana condamnatului este justificată de situația diferită în
care se află fiecare persoană condamnată în parte. Prin urmare,
textul de lege criticat este în concordanță cu principiul
constituțional al egalității în drepturi, care, așa cum s-a statuat
în mod constant în jurisprudența Curții Constituționale, nu
presupune uniformitate, astfel că situații obiectiv diferite justifică
instituirea unui tratament juridic diferit.
De asemenea, Curtea a constatat că nu poate fi reținută nici
critica referitoare la lipsa de claritate a sintagmei ăîn mod
excepțional”, cuprinsă în textul de lege ce face obiectul
excepției. Interpretarea sistematică a textului de lege criticat în
ansamblul actului normativ din care face parte, precum și
interpretarea sa teleologică relevă cu claritate sensul acestei

6

MONITORUL OFICIAL AL ROMÂNIEI, PARTEA I, Nr. 502/14.VII.2011

sintagme, fără a lăsa vreun dubiu cu privire la voința legiuitorului.
Problema aplicării în concret a acestui text de lege, invocată de
autorii excepției, care susțin că, în practică, individualizarea
regimului de executare a pedepsei s-ar realiza discreționar,
excedează competenței Curții Constituționale, care, potrivit
art. 2 alin. (3) din Legea nr. 47/1992, se pronunță numai asupra
constituționalității actelor cu privire la care a fost sesizată.
În același sens este și Decizia nr. 1.572 din 7 decembrie
2010, publicată în Monitorul Oficial al României, Partea I, nr. 69
din 26 ianuarie 2011.

Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză, inclusiv în ceea ce privește criticile de
neconstituționalitate formulate cu privire la dispozițiile identice
ale art. 23 alin. (2) din Legea nr. 275/2006.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor dispuse de organele judiciare în cursul procesului penal, excepție ridicată
de Victor Drulă în Dosarul nr. 11.578/215/2010 și Nelu Onțică în Dosarul nr. 11.057/215/2010, dosare ale Judecătoriei Craiova —
Secția penală, de Ulise Bolmadir în Dosarul nr. 6.981/302/2010, George-Iulian Rondoleanu în Dosarul nr. 4.707/302/2010, Neculai
Sileni în Dosarul nr. 6.975/302/2010 și Victor Udilă în Dosarul nr. 4.716/302/2010, dosare ale Judecătoriei Sectorului 5 București —
Secția I penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 596
din 5 mai 2011

referitoare la excepția de neconstituționalitate a dispozițiilor art. 22 din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție ridicată de Florin Homenco în Dosarul
nr. 14.301/325/2009 al Judecătoriei Timișoara — Secția penală

și care formează obiectul Dosarului Curții Constituționale
nr. 2.957D/2010.
La apelul nominal lipsește autorul excepției, față de care
procedura de citare este legal îndeplinită.
Președintele dispune a se face apelul și în Dosarul
nr. 3.516D/2010,
având
ca
obiect
excepția
de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Costică Jircă în Dosarul nr. 7.985/302/2010
al Judecătoriei Sectorului 5 București — Secția I penală.
La apelul nominal răspunde autorul excepției personal.
Președintele dispune a se face apelul și în Dosarul
nr. 3.517D/2010, care are ca obiect excepția de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Daniel Munteanu în Dosarul

MONITORUL OFICIAL AL ROMÂNIEI, PARTEA I, Nr. 502/14.VII.2011
nr. 7.988/302/2010 al Judecătoriei Sectorului 5 București —
Secția I penală.
La apelul nominal răspunde autorul excepției personal.
Președintele dispune a se face apelul și în Dosarul
nr. 3.519D/2010,
având
ca
obiect
excepția
de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Valentin Dumitru în Dosarul
nr. 7.989/302/2010 al Judecătoriei Sectorului 5 București —
Secția I penală.
La apelul nominal răspunde autorul excepției personal.
Președintele dispune a se face apelul și în Dosarul
nr. 3.520D/2010, care are ca obiect excepția de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Antonius Călin în Dosarul
nr. 10.180/302/2010 al Judecătoriei Sectorului 5 București —
Secția I penală.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.957D/2010, nr. 3.516D/2010,
nr. 3.517D/2010, nr. 3.519D/2010 și nr. 3.520D/2010 au obiect
parțial identic, pune în discuție, din oficiu, problema conexării
cauzelor.
Autorii excepției de neconstituționalitate prezenți arată că
sunt de acord cu conexarea dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 3.516D/2010, nr. 3.517D/2010,
nr. 3.519D/2010 și nr. 3.520D/2010 la Dosarul nr. 2.957D/2010,
care este primul înregistrat.
Cauza este în stare de judecată.
Autorii excepției prezenți arată că doresc schimbarea
regimului de executare a pedepsei închisorii din regim închis în
regim semideschis.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 14 iunie 2010, pronunțată în Dosarul
nr. 14.301/325/2009, Judecătoria Timișoara — Secția penală
a sesizat Curtea Constituțională cu excepția de
neconstituționalitate a dispozițiilor art. 22 din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Florin Homenco cu ocazia
soluționării contestației împotriva unei încheieri a judecătorului
delegat pentru executarea pedepselor privative de libertate.
Prin încheierile din 13, 20 și 22 iulie 2010, pronunțate în
dosarele
nr.
7.985/302/2010,
nr.
7.988/302/2010,
nr. 7.989/302/2010 și nr. 10.180/302/2010, Judecătoria
Sectorului 5 București — Secția I penală a sesizat Curtea
Constituțională cu excepția de neconstituționalitate a
dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.

7

Excepția a fost ridicată de Costică Jircă, Daniel Munteanu,
Valentin Dumitru și Antonius Călin cu ocazia soluționării
contestațiilor împotriva unor încheieri ale judecătorului delegat
pentru executarea pedepselor privative de libertate.
În motivarea excepției de neconstituționalitate autorii
acesteia susțin că prevederile art. 22 alin. (2) din Legea
nr. 275/2006 aduc atingere principiului separației și echilibrului
puterilor, egalității în fața legii și a autorităților publice și dreptului
la integritate psihică, întrucât sintagma ăîn mod excepțional” din
cuprinsul prevederilor de lege criticate face loc arbitrariului și
conduce la o inegalitate a cetățenilor, prin aceea că lasă
interpretarea legii la latitudinea unui organ de autoritate publică,
și anume comisia de individualizare a regimului de executare a
pedepselor privative de libertate din cadrul penitenciarului,
judecătorul delegat urmând să decidă pe baza raportului
comisiei, care este cea care determină, fără stabilirea unor
limite, ce înseamnă regimul pe care urmează să îl suporte
condamnatul. În plus, analiza de către respectiva comisie a
naturii și modului de săvârșire a infracțiunii, fără a avea însă în
vedere întreaga situație reținută de instanța de judecată la
momentul pronunțării condamnării, reprezintă o ingerință în actul
autorității judiciare, care nu este permisă într-o ordine
constituțională guvernată de principiul separației puterilor în stat.
De asemenea, autorul excepției Florin Homenco consideră că
art. 22 din Legea nr. 275/2006 încalcă egalitatea în drepturi,
dreptul la un proces echitabil, libertatea de exprimare și dreptul
la informație, întrucât restricțiile impuse de regimul de executare
îngrădesc persoanei condamnate drepturile menționate.
Judecătoria Timișoara — Secția penală și Judecătoria
Sectorului 5 București — Secția I penală apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
din Constituție invocate de autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, publicată în Monitorul Oficial al României,
Partea I, nr. 627 din 20 iulie 2006, având următorul cuprins:
ă(1) Regimul închis se aplică inițial persoanelor condamnate
la pedeapsa închisorii mai mare de 5 ani, dar care nu depășește
15 ani.
(2) În mod excepțional, natura și modul de săvârșire a
infracțiunii, precum și persoana condamnatului pot determina
includerea persoanei condamnate în regimul de executare
imediat inferior ca grad de severitate.

8

MONITORUL OFICIAL AL ROMÂNIEI, PARTEA I, Nr. 502/14.VII.2011

(3) Persoanele condamnate care execută pedeapsa în regim
închis sunt cazate, de regulă, în comun, prestează munca și
desfășoară activități educative, culturale, terapeutice, de
consiliere psihologică și asistență socială în grupuri, în interiorul
penitenciarului, sub pază și supraveghere.
(4) Persoanele condamnate care execută pedeapsa în regim
închis pot presta munca și în afara penitenciarului, sub pază și
supraveghere
continuă,
cu
aprobarea
directorului
penitenciarului.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) referitoare la principiul separației și echilibrului
puterilor, ale art. 16 alin. (1) privind egalitatea în fața legii și a
autorităților publice, ale art. 21 alin. (3) referitoare la dreptul la un
proces echitabil, ale art. 22 alin. (1) privind dreptul la integritate
psihică, ale art. 30 alin. (1) și (2) referitoare la libertatea de
exprimare și ale art. 31 alin. (1) privind dreptul la informație,
precum și ale art. 20 referitoare la preeminența tratatelor
internaționale privind drepturile omului asupra legilor interne,
raportate la prevederile art. 6 paragraful 1 referitoare la dreptul
la un proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile art. 22 alin. (2) din Legea nr. 275/2006 au
mai fost supuse controlului instanței de contencios constituțional
prin raportare la aceleași prevederi din Constituție invocate și în
prezenta cauză și față de critici similare. Astfel, prin Decizia
nr. 1.308 din 2 decembrie 2008, publicată în Monitorul Oficial al
României, Partea I, nr. 871 din 23 decembrie 2008, Curtea a
respins ca neîntemeiată excepția de neconstituționalitate a
dispozițiilor art. 22 alin. (2) din Legea nr. 275/2006, reținând că
scopul Legii nr. 275/2006 constă tocmai în stabilirea unui sistem
de reguli și criterii care stau la baza executării pedepselor
privative de libertate. Potrivit prevederilor art. 18 alin. (2) din
acest act normativ, ăRegimurile de executare a pedepselor
privative de libertate sunt bazate pe sistemele progresiv și
regresiv, persoanele condamnate trecând dintr-un regim în altul,
în condițiile prevăzute de prezenta lege”.
Dispozițiile de lege criticate, care reglementează posibilitatea
persoanelor condamnate la pedeapsa închisorii mai mare de
5 ani, dar care nu depășește 15 ani, de a fi incluse, în mod
excepțional, în anumite condiții, în regimul de executare a
pedepsei imediat inferior ca grad de severitate regimului închis,
constituie o aplicare a principiului mai sus menționat și nu aduc
nicio atingere prevederilor constituționale invocate de autorii
excepției.
Astfel, Curtea nu a reținut încălcarea principiului separației
puterilor în stat, deoarece activitatea Comisiei pentru
individualizarea regimului de executare a pedepselor privative
de libertate, constituită în penitenciar în temeiul art. 14 din Legea
nr. 275/2006, nu constituie o imixtiune în activitatea instanțelor
judecătorești sau o încălcare a competențelor constituționale ale
acestora. În plus, potrivit art. 25 din Legea nr. 275/2006,
împotriva modului de stabilire a regimului de executare de către
Comisia pentru individualizarea regimului de executare a
pedepselor privative de libertate, persoana condamnată poate
formula plângere la judecătorul delegat pentru executarea
pedepselor privative de libertate. De asemenea, împotriva
încheierii judecătorului delegat pentru executarea pedepselor
privative de libertate persoana condamnată poate introduce
contestație la judecătoria în a cărei circumscripție se află
penitenciarul, astfel încât instanța de judecată decide asupra
legalității măsurii contestate.

În legătură cu încălcarea dispozițiilor art. 16 din Constituție,
Curtea a constatat că individualizarea regimului de executare a
pedepsei prin stabilirea unor criterii ce țin de natura și modul de
săvârșire a infracțiunii, precum și de persoana condamnatului
este justificată de situația diferită în care se află fiecare persoană
condamnată în parte. Prin urmare, textul de lege criticat este în
concordanță cu principiul constituțional al egalității în drepturi,
care, așa cum s-a statuat în mod constant în jurisprudența Curții
Constituționale, nu presupune uniformitate, astfel că situații
obiectiv diferite justifică instituirea unui tratament juridic diferit.
Curtea nu a reținut nici critica referitoare la lipsa de claritate
a sintagmei ăîn mod excepțional”, cuprinsă în textul de lege ce
face obiectul excepției. Interpretarea sistematică a textului de
lege criticat în ansamblul actului normativ din care face parte,
precum și interpretarea sa teleologică relevă cu claritate sensul
acestei sintagme, fără a lăsa vreun dubiu cu privire la voința
legiuitorului. Problema aplicării în concret a acestui text de lege,
invocată de autorii excepției, care susțin că, în practică,
individualizarea regimului de executare a pedepsei s-ar realiza
discreționar, excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată.
De asemenea, prin Decizia nr. 180 din 12 februarie 2009,
publicată în Monitorul Oficial al României, Partea I, nr. 158 din
13 martie 2009, Curtea, respingând excepția de
neconstituționalitate a dispozițiilor art. 22—28 din Legea
nr. 275/2006, a statuat că prevederile de lege criticate, care
stabilesc regimurile de executare a pedepselor privative de
libertate, nu instituie privilegii sau discriminări. Astfel, prin
reglementarea unor limite și condiții cu privire la exercitarea
drepturilor de către persoanele care execută o pedeapsă
privativă de libertate nu înseamnă că se realizează o
discriminare a acestor subiecte de drept. Totodată, condamnatul
are dreptul să se adreseze instanței de judecată, după ce
nemulțumirile sale au fost examinate de judecătorul delegat
pentru executarea pedepselor, și, în acest cadru, beneficiind de
toate garanțiile unui proces echitabil, să formuleze toate
apărările pe care le consideră necesare. În ceea ce privește
susținerile vizând modul de interpretare și aplicare a legii în
raport cu situația concretă în care se află condamnații, acestea
sunt de competența instanțelor judecătorești, în cadrul căilor de
atac prevăzute de lege.
În același sens sunt și Decizia nr. 622 din 6 mai 2010,
publicată în Monitorul Oficial al României, Partea I, nr. 364 din
3 iunie 2010, și Decizia nr. 1.572 din 7 decembrie 2010,
publicată în Monitorul Oficial al României, Partea I, nr. 69 din
26 ianuarie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.
Totodată, Curtea Europeană a Drepturilor Omului, prin
Decizia din 23 septembrie 2004 pronunțată în Cauza Pilla contra
Italiei, a statuat că art. 6 paragraful 1 referitor la dreptul la un
proces echitabil din Convenția pentru apărarea drepturilor
omului și a libertăților fundamentale nu este aplicabil unei
proceduri ce privește executarea unei pedepse.
În fine, dispozițiile art. 30 alin. (1) și (2) și art. 31 alin. (1) din
Constituție nu au incidență în cauza de față.

MONITORUL OFICIAL AL ROMÂNIEI, PARTEA I, Nr. 502/14.VII.2011

9

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție ridicată de Florin Homenco în Dosarul
nr. 14.301/325/2009 al Judecătoriei Timișoara — Secția penală, și de Costică Jircă, Daniel Munteanu, Valentin Dumitru și Antonius
Călin în dosarele nr. 7.985/302/2010, nr. 7.988/302/2010, nr. 7.989/302/2010 și nr. 10.180/302/2010 ale Judecătoriei Sectorului 5
București — Secția I penală.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 612
din 12 mai 2011

referitoare la excepția de neconstituționalitate a prevederilor art. 97 alin. (5) și (7)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 97 alin. (5) și (7) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Shanmugan Ramesan în Dosarul
nr. 464/59/2010 al Curții de Apel Timișoara — Secția contencios
administrativ și fiscal, care formează obiectul Dosarului
nr. 3.016D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 3.910D/2010, nr. 4.540D/2010 și nr. 4.542D/2010, având ca
obiect excepția de neconstituționalitate a prevederilor art. 97
alin. (5) din Ordonanța de urgență a Guvernului nr. 194/2002,
ridicată de Ibtisam El Hourani, Hamrouni Bassam și Rafique
Azam în dosarele nr. 5.454/2/2010, nr. 6.145/2/2010, respectiv
nr. 6.144/2/2010 ale Curții de Apel București — Secția a VIII-a
contencios administrativ și fiscal.

La apelul nominal se constată lipsa părților, față de care
procedura de citare a fost legal îndeplinită.
Curtea ia act de prezența doamnei Ana Maria Saon,
interpretul autorizat pentru limba engleză solicitat pentru a
asigura traducerea în dosarele nr. 3.016D/2010 și
nr. 4.542D/2010, precum și a domnului Dalati Bassam,
interpretul autorizat pentru limba arabă solicitat pentru a asigura
traducerea în dosarele nr. 3.910D/2010 și nr. 4.540D/2010.
Curtea, din oficiu, văzând identitatea parțială de obiect a
cauzelor menționate, pune în discuție problema conexării lor.
Reprezentantul Ministerului Public este de acord cu
propunerea de conexare.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 3.910D/2010, nr. 4.540D/2010
și nr. 4.542D/2010 la Dosarul nr. 3.016D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând cele reținute de Curtea Constituțională în jurisprudența
sa în materie.
C U R T E A,

având în vedere actele și lucrările dosarelor, reține următoarele:
Prin Încheierea din 29 aprilie 2010, pronunțată în Dosarul
nr. 464/59/2010, Curtea de Apel Timișoara — Secția contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 97
alin. (5) și (7) din Ordonanța de urgență a Guvernului
nr. 194/2002 privind regimul străinilor în România, excepție
ridicată de Shanmugan Ramesan într-o cauză având ca obiect

10

MONITORUL OFICIAL AL ROMÂNIEI, PARTEA I, Nr. 502/14.VII.2011

soluționarea unei cereri de prelungire a duratei măsurii luării în
custodie publică.
Prin încheierile din 22 iunie 2010 și 14 iulie 2010, pronunțate
în Dosarele nr. 5.454/2/2010, nr. 6.145/2/2010, respectiv
nr. 6.144/2/2010, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în
România, excepția ridicată de Ibtisam El Hourani, Hamrouni
Bassam și, respectiv, Rafique Azam în cauze având ca obiect
soluționarea unor cereri de prelungire a duratei măsurii luării
acestora în custodie publică.
În motivarea excepției de neconstituționalitate autorii
acesteia susțin, în esență, următoarele: textele de lege criticate
încalcă dreptul la apărare, întrucât nu reglementează o
procedură clară de prelungire a perioadei de luare în custodie
publică; aduc o gravă atingere independenței justiției, soluția
prelungirii măsurii luării în custodie publică fiind impusă instanței
prin lege; este nesocotit principiul egalității părților în proces,
întrucât textul de lege criticat exceptează Ministerul
Administrației și Internelor, în calitate de reclamant, de la plata
taxei de timbru pentru acțiunea introdusă; în cadrul procesului
prin care se solicită prelungirea duratei de luare în custodie
publică a străinilor nu sunt respectate toate garanțiile procesuale
prevăzute de lege; accesul la justiție este limitat, întrucât
prelungirea duratei măsurii se face pe o perioadă de 5 luni, timp
în care nu se mai analizează dacă mai subzistă motivele avute
în vedere la luarea deciziei sau dacă starea de fapt s-a
schimbat; măsura luării în custodie publică este privativă de
libertate, constituind și o restrângere a libertății de circulație.
Curtea de Apel Timișoara — Secția contencios
administrativ și fiscal și Curtea de Apel București — Secția
a VIII-a contencios administrativ și fiscal apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 97 alin. (5) și (7) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul cuprins:
— Art. 97 alin. (5) și (7): ă(5) Prelungirea duratei de luare în
custodie publică a străinilor prevăzuți la alin. (2) care nu au putut
fi îndepărtați de pe teritoriul României în termen de 30 de zile se
dispune de către curtea de apel în a cărei rază de competență

teritorială se află locul de cazare, la solicitarea motivată a
Oficiului Român pentru Imigrări. Instanța trebuie să se pronunțe
înainte de expirarea termenului luării în custodie publică dispuse
anterior, iar hotărârea instanței este irevocabilă. (...)
(7) În situația în care, ulterior luării în custodie publică a unui
străin, se constată existența unuia dintre cazurile prevăzute la
art. 92 alin. (1) sau acesta formulează pentru prima dată o
cerere pentru acordarea unei forme de protecție, măsura luării
în custodie publică încetează de drept. La formularea unei a
doua cereri, măsura luării în custodie publică încetează la data
acordării accesului la o nouă procedură.”
În opinia autorilor excepției de neconstituționalitate, textele
de lege criticate contravin următoarelor dispoziții din Constituție:
art. 1 alin. (4) care instituie principiul separației și echilibrului
puterilor în stat, art. 16 care consacră principiul egalității
cetățenilor în fața legii și a autorităților publice, art. 21 alin. (3)
privind dreptul la un proces echitabil, art. 23 alin. (1) care
stabilește că libertatea individuală și siguranța persoanei sunt
inviolabile, art. 24 care garantează dreptul la apărare, art. 53
referitor la restrângerea exercițiului unor drepturi sau al unor
libertăți și art. 124 alin. (3) potrivit căruia judecătorii sunt
independenți și se supun numai legii. Invocă, de asemenea, și
dispozițiile art. 5 din Convenția pentru apărarea drepturilor
omului și a libertăților fundamentale, care garantează dreptul la
libertate și siguranță.
Examinând excepția de neconstituționalitate, Curtea observă
că textele de lege criticate au mai format obiectul controlului de
constituționalitate, din perspectiva unor critici similare și prin
raportare la același dispoziții constituționale și convenționale ca
și cele invocate în prezentele cauze conexate. Prin mai multe
decizii, dintre care pot fi amintite, exemplificativ, Decizia nr. 158
din 10 februarie 2009, publicată în Monitorul Oficial al României,
Partea I, nr. 143 din 9 martie 2009, Decizia nr. 1.568 din
7 decembrie 2010, publicată în Monitorul Oficial al României,
Partea I, nr. 54 din 21 ianuarie 2011, sau Decizia nr. 207 din
15 februarie 2011, publicată în Monitorul Oficial al României,
Partea I, nr. 309 din 5 mai 2011, Curtea a statuat, în esență, că
prelungirea duratei de luare în custodie publică a străinilor care
nu au putut fi îndepărtați de pe teritoriul României constituie o
măsură asupra căreia se pronunță o instanță de judecată,
respectiv curtea de apel în a cărei rază de competență teritorială
se află locul de cazare, în cadrul unui proces care întrunește
toate exigențele unui proces echitabil, fiind garantate atât
accesul liber la justiție al pârâtului și exercitarea dreptului la
apărare, cât și independența judecătorului, acesta urmând să
hotărască în mod liber, nicio prevedere din textele de lege
criticate nefiind de natură să îl direcționeze în mod automat spre
o anumită soluție. De asemenea, Curtea a reținut că prelungirea
duratei de luare în custodie publică reprezintă o măsură
administrativă, dispusă de magistrat, de restrângere temporară
a libertății de circulație a străinului care nu a putut fi îndepărtat
de pe teritoriul României, în cadrul procedurii legale, iar nu o
măsură privativă de libertate.
Întrucât nu au fost prezentate elemente noi, care să justifice
reconsiderarea acestei jurisprudențe, considerentele și soluția
pronunțate prin deciziile amintite își mențin valabilitatea și în
cauza de față, atât față de dispozițiile art. 97 alin. (5) din
Ordonanța de urgență a Guvernului nr. 194/2002, cât și, pentru
identitate de rațiune, față de cele ale art. 97 alin. (7) din același
act normativ.

MONITORUL OFICIAL AL ROMÂNIEI, PARTEA I, Nr. 502/14.VII.2011

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 97 alin. (5) și (7) din Ordonanța de urgență
a Guvernului nr. 194/2002 privind regimul străinilor în România, excepție ridicată de Shanmugan Ramesan în Dosarul
nr. 464/59/2010 al Curții de Apel Timișoara — Secția contencios administrativ și fiscal și de Ibtisam El Hourani, Hamrouni Bassam
și Rafique Azam în dosarele nr. 5.454/2/2010, nr. 6.145/2/2010, respectiv nr. 6.144/2/2010 ale Curții de Apel București — Secția
a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 644
din 17 mai 2011

referitoare la excepția de neconstituționalitate a dispozițiilor art. 102 alin. (2) și art. 108 alin. (1)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 102 alin. (2) și art. 108 alin. (1) din Ordonanța
de urgență a Guvernului nr. 195/2002 privind circulația pe
drumurile publice, excepție ridicată de Sandra Grădinaru în
Dosarul nr. 22.402/245/2009 al Judecătoriei Iași.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând și jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 19 aprilie 2010, pronunțată în Dosarul
nr. 22.402/245/2009, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 102 alin. (2) și art. 108 alin. (1) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Sandra
Grădinaru.

În motivarea excepției de neconstituționalitate se susține,
în esență, că instituirea unui regim sancționator contravențional,
cu consecința posibilității aplicării cumulative de sancțiuni
constând în puncte de amendă, suspendarea exercitării
dreptului de a conduce, puncte de penalizare și măsuri tehnicoadministrative, ar constitui o restrângere a unor drepturi în
situații care nu se încadrează în cele anume prevăzute de
art. 53 din Constituție. Astfel, în opinia autoarei excepției,
aplicarea amenzii contravenționale cumulativ cu punctele de
penalizare contravine principiului proporționalității. Se încalcă în
acest mod și principiul de drept non bis in idem, prevăzut de
art. 4 din Protocolul nr. 7 adițional la Convenția pentru apărarea
drepturilor omului și a libertăților fundamentale.
Judecătoria
Iași
consideră
că
excepția
de
neconstituționalitate invocată în cauză este neîntemeiată,
invocând în acest sens bogata jurisprudență a Curții
Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate
este
neîntemeiată,
arătând
că
reglementarea unor sancțiuni aplicabile în cazul săvârșirii
anumitor contravenții, sancțiuni constând în aplicarea, pe lângă
amendă, a unui număr variabil de puncte de penalizare, în
funcție de gravitatea faptei, este deplin justificată din perspectiva
interesului general ocrotit și nu aduce atingere regulilor
constituționale referitoare la restrângerea exercițiului unor
drepturi sau al unor libertăți.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

12

MONITORUL OFICIAL AL ROMÂNIEI, PARTEA I, Nr. 502/14.VII.2011
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (2) și art. 108 alin. (1) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, cu modificările și completările
ulterioare, care au următorul conținut:
— Art. 102 alin. (2): ăAmenda contravențională prevăzută la
alin. (1) se aplică și conducătorului de autovehicul sau tramvai
care săvârșește o faptă pentru care se aplică 6 puncte de
penalizare, conform art. 108 alin. (1) lit. d).”;
— Art. 108 alin. (1): ăSăvârșirea de către conducătorul de
autovehicul sau tramvai a uneia sau mai multor contravenții
atrage, pe lângă sancțiunea amenzii, și aplicarea unui număr de
puncte de penalizare, după cum urmează: [...]”.
Dispozițiile constituționale invocate în susținerea excepției
sunt cele ale art. 53 privind restrângerea exercițiului unor
drepturi sau al unor libertăți, cu raportare la art. 4 din Protocolul
nr. 7 adițional la Convenția pentru apărarea drepturilor omului
și a libertăților fundamentale.

Examinând excepția de neconstituționalitate invocată, Curtea
constată că aceasta este neîntemeiată și urmează a fi respinsă.
Astfel, în ceea ce privește invocarea încălcării dispozițiilor
art. 53 din Constituție, se observă că textul constituțional se
referă exclusiv la restrângerea exercițiului unor drepturi sau al
unor libertăți prevăzute de Constituție, iar normele criticate nu
restrâng drepturi constituționale, ci prevăd sancționarea unor
fapte de încălcare a legii care pun în pericol siguranța circulației
rutiere. Pe de altă parte, alin. (1) al art. 53 prevede, între alte
situații, că exercițiul unor drepturi poate fi restrâns și pentru
apărarea drepturilor și a libertăților cetățenilor.
Referitor la susținerea prin care se contestă reglementarea
cumulativă a mai multor sancțiuni pentru aceeași faptă, Curtea
constată că, în cazul săvârșirii unor contravenții la regulile de
circulație rutieră, reglementarea prin lege, pe lângă sancțiunea
principală — amenda — și a uneia sau mai multor sancțiuni
complementare nu este de natură a încălca dispozițiile
constituționale, aceste sancțiuni având drept scop înlăturarea
stării de pericol și preîntâmpinarea săvârșirii altor fapte interzise.
În ceea ce privește art. 4 din Protocolul nr. 7 adițional la
Convenția pentru apărarea drepturilor omului și a libertăților
fundamentale,
invocat
ca
temei
al
criticilor
de
neconstituționalitate formulate, se constată că nu este incident
în cauză principiul potrivit căruia nimeni nu poate fi urmărit sau
pedepsit penal pentru săvârșirea infracțiunii pentru care a fost
deja achitat sau condamnat printr-o hotărâre definitivă,
consacrat de acesta, vizând o altă ipoteză decât cea a textelor
de lege criticate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 102 alin. (2) și art. 108 alin. (1) din Ordonanța
de urgență a Guvernului nr. 195/2002 privind circulația pe drumurile publice, excepție ridicată de Sandra Grădinaru în Dosarul
nr. 22.402/245/2009 al Judecătoriei Iași.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 666
din 17 mai 2011

referitoare la excepția de neconstituționalitate a dispozițiilor art. 7 alin. (1) corelat cu art. 5
din Legea nr. 76/2008 privind organizarea și funcționarea Sistemului Național
de Date Genetice Judiciare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Afrodita Laura Tutunaru

— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

MONITORUL OFICIAL AL ROMÂNIEI, PARTEA I, Nr. 502/14.VII.2011
Pe rol se află soluționarea excepției de neconstituționalitate
a dispozițiilor art. 7 alin. (1) corelat cu art. 5 din Legea
nr. 76/2008 privind organizarea și funcționarea Sistemului
Național de Date Genetice Judiciare, excepție ridicată de Victor
Sava în Dosarul nr. 2.846/121/2010 al Curții de Apel Galați —
Secția penală.
Dezbaterile au avut loc la data de 19 aprilie 2011 și au fost
consemnate în încheierea de ședință de la acea dată, când,
pentru o mai bună studiere a problemelor ce formează obiectul
cauzei, precum și din cauza imposibilității constituirii legale a
completului de judecată, în acord cu dispozițiile art. 57 și art. 58
alin. (1) și (3) din Legea nr. 47/1992 privind organizarea și
funcționarea Curții Constituționale, s-a amânat pronunțarea la
data de 10 mai 2011 și, respectiv, 17 mai 2011.
C U R T E A,

având în vedere actele și lucrările dosarului, constată
următoarele:
Prin Încheierea din 30 iulie 2010, pronunțată în Dosarul
nr. 2.846/121/2010, Curtea de Apel Galați — Secția penală a
sesizat Curtea Constituțională cu excepția de
neconstituționalitate a prevederilor art. 7 alin. (1) corelat cu
art. 5 din Legea nr. 76/2008 privind organizarea și
funcționarea Sistemului Național de Date Genetice
Judiciare, excepție ridicată de Victor Sava în dosarul de mai
sus având ca obiect soluționarea unei cauze penale în apel,
care a fost declarat împotriva sentinței dispuse în fond, prin care
s-a dispus, pe lângă condamnarea inculpatului la pedeapsa
închisorii de 5 luni, și prelevarea de probe biologice de la acesta
în vederea introducerii profilelor genetice în Sistemul Național
de Date Genetice Judiciare.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 26 alin. (1) referitoare la
ocrotirea vieții intime, familiale și private, deoarece prin
instituirea obligativității prelevării probelor biologice de la
persoanele condamnate definitiv la pedeapsa închisorii pentru
săvârșirea infracțiunilor prevăzute în anexa la Legea nr. 76/2008
se realizează o ingerință în viața intimă și privată.
Curtea de Apel Galați — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale, deoarece genotiparea probelor biologice
recoltate din câmpul infracțiunii, alături de probele de referință
recoltate de la persoanele ce fac parte din cercul de suspecți,
este o măsură necesară într-o societate democratică.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

13

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) corelat cu art. 5 din Legea nr. 76/2008
privind organizarea și funcționarea Sistemului Național de Date
Genetice Judiciare, publicată în Monitorul Oficial al României,
Partea I, nr. 289 din 14 aprilie 2008, care au următorul conținut:
— Art. 7 alin. (1): ă(1) Prelevarea probelor biologice de la
persoanele condamnate definitiv la pedeapsa închisorii pentru
săvârșirea infracțiunilor prevăzute în anexă este dispusă de
instanța de judecată, prin hotărârea de condamnare.”;
— Art. 5: ă(1) Prelevarea probelor biologice se face prin
metode noninvazive, respectiv recoltarea celulelor epiteliale prin
periaj al mucoasei bucale, iar în situațiile în care nu se poate
realiza această modalitate, prin recoltarea unor celule epiteliale
din regiunea feței.
(2) Prelevarea probelor biologice de la persoanele prevăzute
la art. 4 alin. (1) lit. a) se face cu consimțământul acestora, la
solicitarea scrisă a organelor de urmărire penală sau a instanței
de judecată.
(3) În cazul în care persoana de la care urmează să se
recolteze probe biologice sau, în cazul minorului cu vârsta
cuprinsă între 14 si 18 ani, părinții ori reprezentantul legal al
acestuia nu își dau consimțământul, organul competent să
efectueze prelevarea informează instanța de judecată, care va
dispune cu privire la prelevarea sau, după caz, neprelevarea
probelor biologice fără acordul respectivelor persoane.
(4) Prelevarea probelor biologice la minori cu vârsta sub
14 ani, în vederea stabilirii profilului genetic, se face numai cu
acordul părinților sau al reprezentantului legal și în prezența
acestora.
(5) Instanțele de judecată și organele de urmărire penală
care dispun prelevarea au obligația de a informa persoanele
prevăzute la art. 4 alin. (1) lit. a) și b) că probele biologice
recoltate vor fi utilizate pentru obținerea și stocarea în
S.N.D.G.J. a profilului genetic.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 26 alin. (1) referitoare la ocrotirea vieții intime, familiale
și private.
Examinând excepția de neconstituționalitate, Curtea
constată că prin Decizia nr. 485 din 2 aprilie 2009, publicată în
Monitorul Oficial al României, Partea I, nr. 289 din 4 mai 2009,
a respins ca neîntemeiată excepția de neconstituționalitate a
dispozițiilor art. 5 alin. (3) din Legea nr. 76/2008, statuând că
ădrepturile consacrate de art. 8 din Convenția pentru apărarea
drepturilor omului și a libertăților fundamentale nu sunt drepturi
absolute, ele putând fi supuse anumitor limitări ori restricții din
partea autorităților. Între componentele dreptului proteguit de
art. 8 din Convenție se regăsește respectarea dreptului la viață
privată, care însă poate fi supus anumitor ingerințe cu condiția
ca acestea să fie prevăzute de lege, să urmărească un scop
legitim, să apară ca necesare într-o societate democratică, să
privească un drept apărat de Convenție și să fie proporționale cu
scopul urmărit.”
Așa fiind, este de necontestat faptul că toți participanții la
înfăptuirea actului de justiție au obligația de a se supune
principiului aflării adevărului. Ca o necesitate firească ce se
impune ca urmare a desfășurării instrucției penale, genotiparea
probelor biologice recoltate din câmpul infracțiunii, alături de
probele de referință recoltate de la persoanele ce fac parte din
cercul de suspecți, este o măsură necesară într-o societate
democratică.

14

MONITORUL OFICIAL AL ROMÂNIEI, PARTEA I, Nr. 502/14.VII.2011

Potrivit textului legal criticat, judecătorul, ca reprezentant al
autorității, în pofida absenței consimțământului celui vizat, are
dreptul să dispună cu privire la necesitatea prelevării de probe
biologice de la o anumită categorie de persoane, și anume
aceea a suspecților.
Or, pornind de la rațiunea reglementării care urmărește,
potrivit art. 1 alin. (1) din Legea nr. 76/2008, ăconstituirea
Sistemului Național de Date Genetice Judiciare, denumit în
continuare S.N.D.G.J., pentru prevenirea și combaterea unor
categorii de infracțiuni prin care se aduc atingeri grave
drepturilor și libertăților fundamentale ale persoanei, în special
dreptului la viață și la integritate fizică și psihică, precum și
pentru identificarea cadavrelor cu identitate necunoscută, a
persoanelor dispărute sau a persoanelor decedate în urma
catastrofelor naturale, a accidentelor în masă, a infracțiunilor de
omor sau a actelor de terorism”, este evident că scopul se
circumscrie pe deplin exigențelor impuse de art. 8 paragraful 2
din Convenția pentru apărarea drepturilor omului și a libertăților
fundamentale și de art. 53 din Constituție, amestecul autorității
în viața intimă și privată fiind justificat.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Distinct de acestea, Curtea mai constată că scopul Legii
nr. 76/2008 vizează și realizarea unui eficient schimb
internațional de date pentru prevenirea și combaterea
infracțiunilor transfrontaliere, sens în care S.N.D.G.J. a fost
conceput ca o structură organizată pe 3 segmente, ce cuprinde
baza de date cu caracter personal, baza de date despre caz și
baza de date cu profile genetice judiciare. Toate acestea, în
acord cu art. 11 din Constituție referitor la Dreptul internațional
și dreptul intern, obligă statul român să îndeplinească întocmai
și cu bună-credință obligațiile ce îi revin din tratatele la care este
parte, deoarece prin Legea nr. 146/2008, publicată în Monitorul
Oficial al României, Partea I, nr. 590 din 6 august 2008,
România a aderat la Tratatul dintre Regatul Belgiei, Republica
Federală Germania, Regatul Spaniei, Republica Franceză,
Marele Ducat de Luxemburg, Regatul Țărilor de Jos și
Republica
Austria
privind
aprofundarea
cooperării
transfrontaliere, în special în vederea combaterii terorismului,
criminalității transfrontaliere și migrației ilegale, semnat la Prüm
la 27 mai 2005. Potrivit art. 2, art. 8 și art. 37 alin. (3) din tratat,
părțile contractante se obligă să creeze fișiere naționale de
analiză ADN, să garanteze disponibilitatea datelor indexate
privind conținutul sistemelor automatizate naționale de
identificare dactiloscopică create în vederea prevenirii și

urmăririi faptelor penale și, nu în ultimul rând, să șteargă datele
cu caracter personal dacă nu mai sunt necesare în scopurile
pentru care au fost transmise ori la expirarea termenului maxim
prevăzut pentru păstrarea acestora în legislația națională a
fiecărei părți contractante.
Or, ținând seama de aceste prevederi care, alături de
Recomandarea nr. R (92) 1 din 10 februarie 1992 a Comitetului
Ministerial al Consiliului Europei privind genotiparea judiciară în
vederea utilizării rezultatelor în justiție, au fundamentat
necesitatea adoptării măsurii legislative criticate, Curtea
constată că aceasta respectă exigențele constituționale
invocate, întrucât interesul public în aceste situații nu poate fi
pus la îndoială.
Totodată, Curtea mai constată că nu se poate pune în
discuție în vreun fel afectarea vieții intime, familiale și private,
deoarece toate aceste probe biologice și date se obțin prin
metode noninvazive și se păstrează, se distrug sau se șterg din
S.N.D.G.J. în condițiile art. 13, 14 și 15 din Legea nr. 76/2008.
Astfel, profilele genetice obținute de la suspecți ori
învinuiți/inculpați față de care s-a dispus o soluție de netrimitere
în judecată ori de achitare/încetare a procesului penal se
păstrează până când organele de urmărire penală sau
instanțele judecătorești dispun ștergerea lor. În ceea ce privește
persoanele condamnate definitiv la pedeapsa închisorii pentru
săvârșirea infracțiunilor cuprinse în anexă, legea a instituit un
termen de păstrare a profilelor genetice, respectiv până la
împlinirea vârstei de 60 de ani a persoanei în cauză, ori când
aceasta decedează mai înainte de împlinirea acestei vârste, se
păstrează încă 5 ani după deces. De asemenea și baza de date
cu caracter personal se șterge odată cu profilele genetice în
condițiile de mai sus.
În sfârșit, Curtea mai constată că, referitor la datele cu
caracter personal, acestea sunt gestionate în acord cu
exigențele Legii nr. 677/2001 pentru protecția persoanelor cu
privire la prelucrarea datelor cu caracter personal și libera
circulație a acestor date, publicată în Monitorul Oficial al
României, Partea I, nr. 790 din 12 decembrie 2001, ai cărei
beneficiari sunt numai organele de urmărire penală și instanțele
judecătorești în cauze penale, Serviciul Român de Informații
pentru îndeplinirea atribuțiilor legale în domeniul prevenirii și
combaterii terorismului, precum și autoritățile judiciare ale altor
state, pe bază de reciprocitate sau în temeiul unor acorduri
internaționale la care România este parte [art. 9 alin. (3) din
Legea nr. 76/2008].

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 7 alin. (1) corelat cu art. 5 din Legea
nr. 76/2008 privind organizarea și funcționarea Sistemului Național de Date Genetice Judiciare, excepție ridicată de Victor Sava
în Dosarul nr. 2.846/121/2010 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 502/14.VII.2011

15

CURTEA CONSTITUȚIONALĂ

D E C I Z I A Nr. 684
din 31 mai 2011

referitoare la excepția de neconstituționalitate a dispozițiilor art. 3851 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 3851 alin. 2 din Codul de procedură penală,
excepție ridicată de Cristian Marius Niță în Dosarul
nr. 451/46/2010 al Curții de Apel Pitești — Secția penală și
pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând și jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea nr. 275/R din 27 aprilie 2010, pronunțată în
Dosarul nr. 451/46/2010, Curtea de Apel Pitești — Secția
penală și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 3851 alin. 2 din Codul de procedură
penală, excepție ridicată de Cristian Marius Niță.
În motivarea excepției de neconstituționalitate se susține,
în esență, că prin imposibilitatea legislativă de a ataca separat
cu recurs încheierile prin care s-a dispus respingerea excepțiilor
de necompetență, pe de o parte, este îngrădit accesul la justiție
pentru apărarea drepturilor, a libertăților și a intereselor legitime
iar, pe de altă parte, soluționarea cauzei nu se mai poate face
într-un termen rezonabil, soluția previzibilă în cazul admiterii căii
de atac împotriva sentinței sau deciziei pronunțate pe fond fiind
casarea cu trimitere spre rejudecare la instanța
competentă/sesizată legal.
Curtea de Apel Pitești — Secția penală și pentru cauze
cu minori și de familie apreciază că excepția de
neconstituționalitate invocată în cauză este neîntemeiată. Arată
că prin această excepție se dorește modificarea sau
completarea
dispozițiilor
legale
criticate
pentru
neconstituționalitate, ceea ce excedează competenței Curții
Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3851 alin. 2 din Codul de procedură penală,
având următorul cuprins: ăÎncheierile pot fi atacate cu recurs
numai odată cu sentința sau decizia recurată, cu excepția
cazurilor când, potrivit legii, pot fi atacate separat cu recurs.”
Se susține că aceste prevederi legale încalcă dispozițiile
constituționale cuprinse în art. 21 privind liberul acces la justiție
și dreptul la un proces echitabil.
Examinând excepția de neconstituționalitate, astfel cum a
fost formulată, Curtea constată că dispozițiile legale criticate au
mai fost supuse controlului instanței de contencios constituțional
prin raportare la critici similare.
Astfel, de exemplu, prin Decizia nr. 591 din 8 noiembrie 2005,
publicată în Monitorul Oficial al României, Partea I, nr. 1.062 din
28 noiembrie 2005, și prin Decizia nr. 285 din 11 martie 2008,
publicată în Monitorul Oficial al României, Partea I, nr. 271 din
7 aprilie 2008, Curtea Constituțională a respins ca neîntemeiată
excepția de neconstituționalitate a dispozițiilor art. 3851 alin. 2
din Codul de procedură penală.
Cu acele prilejuri, Curtea a reținut că, față de dispozițiile
art. 126 alin. (2) din Constituție, potrivit cărora ăCompetența
instanțelor judecătorești și procedura de judecată sunt
prevăzute numai prin lege”, legiuitorului îi revine obligația
constituțională de a reglementa procedura de judecată și, în
acest cadru, exercitarea căilor de atac, în limitele prevăzute de
Legea fundamentală și de tratatele internaționale privind
drepturile omului. Stabilind, prin dispozițiile art. 3851 alin. 2 din
Codul de procedură penală, că încheierile pot fi atacate cu
recurs, de regulă, numai odată cu sentința sau decizia recurată,
legiuitorul a acționat potrivit competenței sale, stabilită de
prevederile constituționale mai sus menționate. Acest mod de
reglementare a exercitării căilor de atac împotriva încheierilor
de ședință este justificat de necesitatea de a asigura celeritatea
procesului penal, exigență recunoscută cu valoare de principiu
atât în sistemul nostru procesual, cât și în Convenția pentru
apărarea drepturilor omului și a libertăților fundamentale. Așa
fiind, contrar susținerilor autorului excepției, prevederile legale
criticate sunt în deplină concordanță cu dispozițiile art. 21 din
Constituție, dând expresie cerinței de soluționare a cauzei ăîntr-un
termen rezonabil”, reglementată de acestea.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează valabilitatea
și în prezenta cauză.

16

MONITORUL OFICIAL AL ROMÂNIEI, PARTEA I, Nr. 502/14.VII.2011

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3851 alin. 2 din Codul de procedură penală,
excepție ridicată de Cristian Marius Niță în Dosarul nr. 451/46/2010 al Curții de Apel Pitești — Secția penală și pentru cauze cu
minori și de familie.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 502/14.VII.2011 conține 16 pagini.

Prețul: 3,20 lei

&JUYDGY|524637]
ISSN 1453—4495

