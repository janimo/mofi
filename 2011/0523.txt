Anul 179 (XXIII) — Nr. 523

PARTEA I

LEGI, DECRETE, HOTĂRÂRI ȘI ALTE ACTE

Luni, 25 iulie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 767 din 16 iunie 2011 referitoare la excepția de
neconstituționalitate a dispozițiilor art. 3841 alin. 2 din
Codul de procedură civilă ..........................................
Decizia nr. 770 din 16 iunie 2011 referitoare la excepția de
neconstituționalitate a dispozițiilor art. 158 alin. 3 din
Codul de procedură civilă ..........................................
Decizia nr. 771 din 16 iunie 2011 referitoare la excepția de
neconstituționalitate a dispozițiilor art. 18 și art. 22
alin. (2) din Legea nr. 85/2006 privind procedura
insolvenței ..................................................................
Decizia nr. 826 din 21 iunie 2011 referitoare la excepția de
neconstituționalitate a dispozițiilor art. 158 alin. 3 din
Codul de procedură civilă ..........................................
Decizia nr. 827 din 21 iunie 2011 referitoare la excepția de
neconstituționalitate a dispozițiilor art. 2441 alin. 2 din
Codul de procedură civilă ..........................................

Nr.

Pagina

Decizia nr. 867 din 23 iunie 2011 referitoare la excepția de
neconstituționalitate a dispozițiilor art. 332 alin. 4 din
Codul de procedură penală ........................................
2–3

3–4

9–10

Decizia nr. 914 din 5 iulie 2011 referitoare la excepția de
neconstituționalitate a dispozițiilor art. 163, art. 164,
art. 165 și art. 242 alin. 2 din Codul de procedură civilă....

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4–6

6–8

8–9

704.

— Ordin al ministrului afacerilor externe privind
intrarea în vigoare a unor tratate internaționale ........

12

2.336. — Ordin al ministrului finanțelor publice pentru
aprobarea Procedurii de punere în aplicare a titlurilor
executorii în baza cărora se solicită înființarea popririi
conturilor autorităților și instituțiilor publice deschise la
nivelul unităților Trezoreriei Statului............................

13–16

2

MONITORUL OFICIAL AL ROMÂNIEI, PARTEA I, Nr. 523/25.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 767
din 16 iunie 2011

referitoare la excepția de neconstituționalitate a dispozițiilor art. 3841 alin. 2
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 3841 alin. 2 din Codul de
procedură civilă, excepție ridicată de Societatea Comercială
ăNiros Distribuție” — S.R.L. din București în Dosarul
nr. 3.625/94/2010 al Judecătoriei Buftea și care formează
obiectul Dosarului Curții Constituționale nr. 2.153D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale, respectiv deciziile nr. 6/2004 și
nr. 56/2004.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2010, pronunțată în Dosarul
nr. 3.625/94/2010, Judecătoria Buftea a sesizat Curtea
Constituțională cu excepția de neconstituționalitate a
dispozițiilor art. 3841 alin. 2 din Codul de procedură civilă,
excepție ridicată de Societatea Comercială ăNiros Distribuție” —
S.R.L. din București într-o cauză având ca obiect o cerere de
autorizare a pătrunderii în încăperi.
În motivarea excepției de neconstituționalitate autorul
arată că procedura instituită de art. 3841 alin. 2 din Codul de
procedură civilă îngrădește dreptul la un proces echitabil,
judecătorul dând soluția fără a analiza în concret dacă există
motive pentru care intrarea în încăperi nu poate fi încuviințată.
Ca urmare, reclamantul are o poziție privilegiată față de pârât,
poziție care este determinată de posibilitatea soluționării cererii
fără citarea părților și de caracterul executoriu de drept al
hotărârii. Dispozițiile criticate înclină balanța procesului în mod
nejustificat, permițând instanței să dispună o măsură care ar
putea fi exercitată abuziv, cu atât mai mult cu cât titlul nu îl
constituie o hotărâre judecătorească în cadrul căreia părțile să
se fi putut apăra.
Judecătoria
Buftea
apreciază
excepția
de
neconstituționalitate ca fiind neîntemeiată. Necesitatea obținerii
acestei autorizații din partea instanței judecătorești constituie o
garanție pentru debitorul executat silit de natură a împiedica
exercitarea abuzivă a drepturilor ce decurg din titlul executoriu
împotriva sa, astfel încât nu poate reține încălcarea dispoziției
constituționale privind dreptul la un proces echitabil. Totodată,

instanța observă că dispozițiile criticate nu îngrădesc accesul
liber la justiție, în condițiile în care, în această fază procesuală,
debitorul poate face contestație la executare, cale de atac care
se soluționează de către instanțele judecătorești. Mai mult,
dispozițiile de lege nu instituie privilegii sau discriminări, astfel
încât nu poate fi reținută nici critica privind încălcarea
prevederilor art. 16 din Constituție referitoare la egalitatea în
drepturi a cetățenilor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 3841 alin. 2
din Codul de procedură civilă, care au următorul conținut: ăÎn
cazul altor titluri executorii decât hotărârile judecătorești, la
cererea executorului judecătoresc, instanța de executare va
autoriza, prin hotărâre, intrarea în locurile menționate la alin. 1.
Instanța se pronunță de urgență în camera de consiliu, fără
citarea părților, prin hotărâre irevocabilă și executorie.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) referitoare la egalitatea în
drepturi, art. 21 alin. (1), (2) și (3) privind accesul liber la justiție
și art. 24 alin. (1) referitor la dreptul la apărare și art. 45 privind
libertatea economică. De asemenea, sunt considerate a fi
încălcate și prevederile art. 6 paragraful 1 din Convenția pentru
apărarea drepturilor omului și a libertăților fundamentale.
Dispozițiile art. 3841 alin. 2 din Codul de procedură civilă
prevăd că, în vederea executării unui titlu executoriu care nu
este hotărâre judecătorească, în cazul neîndeplinirii de bunăvoie
a obligației de plată, executorul judecătoresc poate intra în
încăperile ce reprezintă domiciliul, reședința sau sediul unei
persoane, precum și în orice alte locuri, numai după ce instanța
de executare va emite o hotărâre care să autorizeze această
operațiune. Or, Curtea constată că necesitatea obținerii acestei
autorizații din partea instanței judecătorești constituie o garanție
pentru debitorul executat silit, de natură a împiedica exercitarea
abuzivă a drepturilor ce decurg din titlul executoriu împotriva sa,
astfel încât nu poate reține încălcarea vreunei dispoziții
constituționale.
Curtea constată că dispozițiile legale criticate sunt deopotrivă
aplicabile tuturor persoanelor care se află în aceeași situație, în
aceeași poziție procesuală, respectiv de debitor ale cărui bunuri
sunt urmărite prin măsuri de executare silită, pe baza unor

MONITORUL OFICIAL AL ROMÂNIEI, PARTEA I, Nr. 523/25.VII.2011
hotărâri judecătorești definitive și irevocabile. Nu sunt instituite
privilegii sau discriminări și, ca atare, este nefondată critica de
neconstituționalitate privind încălcarea dispozițiilor art. 16 alin. (1)
din Constituție referitoare la egalitatea cetățenilor în fața legii și
a autorităților publice.
O asemenea prevedere nu constituie nici o îngrădire a
liberului acces la justiție sau a dreptului la apărare, întrucât
acesta, ca de altfel orice drept fundamental consacrat ca atare
de Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte

3

subiecte de drept. Curtea constată că stabilirea de către legiuitor
a acestor limite nu aduce nicio îngrădire dreptului în sine, ci,
dimpotrivă, creează premisele valorificării sale în concordanță
cu exigențele generale proprii unui stat de drept.
Pe de altă parte, Curtea reține că, în temeiul prevederilor
art. 27 alin. (2) lit. a) din Constituție, pentru executarea unei
hotărâri judecătorești se poate deroga prin lege de la principiul
inviolabilității domiciliului sau reședinței, sub acest aspect textul
de lege criticat fiind reflexia normei constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3841 alin. 2 din Codul de procedură civilă,
excepție ridicată de Societatea Comercială ăNiros Distribuție” — S.R.L. din București în Dosarul nr. 3.625/94/2010 al Judecătoriei
Buftea.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 770
din 16 iunie 2011

referitoare la excepția de neconstituționalitate a dispozițiilor art. 158 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 158 alin. 3 din Codul de
procedură civilă, excepție ridicată de Societatea Comercială
ăSteilmann Bukarest” — S.R.L. din București în Dosarul
nr. 3.114/108/2009 al Curții de Apel Timișoara — Secția civilă și
care formează obiectul Dosarului Curții Constituționale
nr. 2.333D/2010.
La apelul nominal lipsesc părțile, față de care procedura de
citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că, ulterior sesizării Curții Constituționale,
dispozițiile criticate au fost modificate prin Legea nr. 202/2010,
art. I pct. 20 eliminând recursul împotriva hotărârii prin care
instanța se declară necompetentă.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2010, pronunțată în Dosarul
nr. 3.114/108/2009, Curtea de Apel Timișoara — Secția civilă
a sesizat Curtea Constituțională cu soluționarea excepției
de neconstituționalitate a dispozițiilor art. 158 alin. 3 din
Codul de procedură civilă, excepție ridicată Societatea
Comercială ăSteilmann Bukarest” — S.R.L. din București într-o
cauză având ca obiect pretenții.
În motivarea excepției de neconstituționalitate autorul
acesteia susține că dispozițiile art. 158 alin. 3 teza întâi din
Codul de procedură civilă contravin prevederilor art. 21 și
art. 129 din Constituție, deoarece hotărârile nu se comunică
părții, cu confirmare de primire, pentru ca aceasta să poată
exercita căile de atac prevăzute de lege în termenul de 15 zile
de la comunicare. Astfel, faptul că reclamantul este diligent nu
îi este de niciun folos, deoarece, sub imperiul actualei

4

MONITORUL OFICIAL AL ROMÂNIEI, PARTEA I, Nr. 523/25.VII.2011

reglementări, nu are posibilitatea de a pune concluzii și a
formula apărări.
Curtea de Apel Timișoara — Secția civilă apreciază că
norma procesuală criticată respectă cadrul constituțional actual,
hotărârea pronunțată în materia competenței materiale a
instanțelor exprimând erga omnes o soluție judiciară dată în
condițiile Codului de procedură civilă, cu citarea părților
implicate în proces.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 158 alin. 3 din Codul de procedură civilă, care au
următorul conținut: ăDacă instanța se declară necompetentă,
împotriva hotărârii se poate exercita recurs în termen de 5 zile
de la pronunțare. Dosarul va fi trimis instanței competente sau,
după caz, altui organ cu activitate jurisdicțională competent, de

îndată ce hotărârea de declinare a competenței a devenit
irevocabilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi, art. 20 — Tratatele
internaționale privind drepturile omului, art. 21 — Accesul liber
la justiție și art. 129 — Folosirea căilor de atac. De asemenea,
sunt considerate a fi încălcate și prevederile art. 13, art. 17 și
art. 18 din Convenția pentru apărarea drepturilor omului și a
libertăților fundamentale, precum și jurisprudența Curții
Europene a Drepturilor Omului.
Ulterior sesizării Curții, prevederile art. 158 alin. 3 din Codul
de procedură civilă au fost modificate prin art. I pct. 20 din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, și au în prezent următorul
conținut: ăDacă instanța se declară necompetentă, hotărârea nu
este supusă niciunei căi de atac, dosarul fiind trimis de îndată
instanței competente sau, după caz, altui organ cu activitate
jurisdicțională competent.”
Examinând excepția de neconstituționalitate, Curtea
constată că, în urma adoptării noii reglementări, critica de
neconstituționalitate care viza în principal modalitatea de
exercitare a căii de atac, astfel cum era reglementată în legea
anterioară modificării, a rămas fără obiect. Față de această
situație, devin aplicabile dispozițiile art. 29 alin. (1) și (5) din
Legea nr. 47/1992, conform cărora Curtea Constituțională poate
decide numai asupra actelor normative în vigoare. Constatând
însă că la data sesizării sale dispozițiile legii erau în vigoare,
Curtea urmează să respingă excepția de neconstituționalitate
ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 158 alin. 3 din Codul de procedură
civilă, excepție ridicată de Societatea Comercială ăSteilmann Bukarest” — S.R.L. din București în Dosarul nr. 3.114/108/2009 al
Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 771
din 16 iunie 2011

referitoare la excepția de neconstituționalitate a dispozițiilor art. 18 și art. 22 alin. (2)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— judecător
— judecător
— judecător
— judecător
— magistrat-asistent-șef

MONITORUL OFICIAL AL ROMÂNIEI, PARTEA I, Nr. 523/25.VII.2011
Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 18 și art. 22 alin. (2) din
Legea nr. 85/2006 privind procedura insolvenței, excepție
ridicată de Aurel Popescu în Dosarul nr. 11.181/54/2005 al Curții
de Apel Craiova — Secția comercială și care formează obiectul
Dosarului Curții Constituționale nr. 2.353D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens arată că motivarea excepției
vizează în principal ambiguitatea textului de lege criticat, care
generează o jurisprudență neunitară, de natură a crea diferențe
de tratament între cetățeni.
C U R T E A,

având în vedere actele și lucrările dosarului, reține următoarele:
Prin Încheierea din 13 mai 2010, pronunțată în Dosarul
nr. 11.181/54/2005, Curtea de Apel Craiova — Secția
comercială a sesizat Curtea Constituțională cu soluționarea
excepției de neconstituționalitate a dispozițiilor art. 18 și
art. 22 alin. 2 din Legea nr. 85/2006 privind procedura
insolvenței, excepție ridicată de Aurel Popescu într-o cauză
având ca obiect procedura insolvenței.
În motivarea excepției de neconstituționalitate autorul
acesteia susține că Legea nr. 85/2006, prin articolele criticate,
conține o redactare ambiguă, deficitară, de natură a genera
arbitrariu în aplicarea sa, neinstituind principii și repere clare
privind atribuțiile și drepturile administratorului special. O astfel
de situație este de natură, pe de o parte, a genera o practică
judiciară neunitară și conduce la încălcarea principiului privind
dreptul persoanei la judecarea procesului său în mod echitabil,
iar, pe de altă parte, a-l discrimina pe administratorul special,
întrucât legea prevede citarea doar a administratorului judiciar și
a comitetului creditorilor.
Curtea de Apel Craiova — Secția comercială apreciază că
textele legale criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 18 și art. 22 alin. (2) din Legea nr. 85/2006
privind procedura insolvenței, publicată în Monitorul Oficial al

5

României, Partea I, nr. 359 din 21 aprilie 2006, texte de lege
care au următorul conținut:
— Art. 18: ă(1) După deschiderea procedurii, adunarea
generală a acționarilor/asociaților debitorului, persoană juridică,
va desemna, pe cheltuiala acestora, un reprezentant, persoană
fizică sau juridică, administrator special, care să reprezinte
interesele societății și ale acestora și să participe la procedură,
pe seama debitorului. După ridicarea dreptului de administrare,
debitorul este reprezentat de administratorul judiciar/lichidator
care îi conduce și activitatea comercială, iar mandatul
administratorului special va fi redus la a reprezenta interesele
acționarilor/asociaților.
(2) Administratorul special are următoarele atribuții:
a) exprimă intenția debitorului de a propune un plan, potrivit
art. 28 alin. (1) lit. h), coroborat cu art. 33 alin. (2);
b) participă, în calitate de reprezentant al debitorului, la
judecarea acțiunilor prevăzute la art. 79 și 80;
c) formulează contestații în cadrul procedurii reglementate
de prezenta lege;
d) propune un plan de reorganizare;
e) administrează activitatea debitorului, sub supravegherea
administratorului judiciar, după confirmarea planului;
f) după intrarea în faliment, participă la inventar, semnând
actul, primește raportul final și bilanțul de închidere și participă
la ședința convocată pentru soluționarea obiecțiunilor și
aprobarea raportului;
g) primește notificarea închiderii procedurii.”;
— Art. 22 alin. (2): ăÎn orice stadiu al procedurii, judecătorulsindic, din oficiu sau la cererea comitetului creditorilor, îl poate
înlocui pe administratorul judiciar, prin încheiere motivată, pentru
motive temeinice. Încheierea de înlocuire se pronunță în camera
de consiliu, de urgență, cu citarea administratorului judiciar și a
comitetului creditorilor.”
În opinia autorului excepției de neconstituționalitate,
prevederile legale criticate contravin dispozițiilor art. 16 privind
egalitatea în drepturi, art. 21 referitor la accesul liber la justiție,
art. 24 privind dreptul la apărare și ale art. 53 privind
restrângerea exercițiului unor drepturi sau al unor libertăți din
Constituție.
Analizând critica autorului excepției, Curtea observă că
aceasta vizează interpretarea și aplicarea textelor de lege
criticate care reglementează atribuțiile și drepturile
administratorului special. Or, în ceea ce privește sesizările ce
au ca obiect constatarea neconstituționalității unei anumite
interpretări date de instanțele judecătorești prevederilor legale,
Curtea a reținut că, în conformitate cu prevederile art. 2 alin. (1)
și (2) din Legea nr. 47/1992 privind organizarea și funcționarea
Curții Constituționale, aceasta asigură controlul de
constituționalitate a legilor, a ordonanțelor Guvernului, a
tratatelor internaționale și a regulamentelor Parlamentului, prin
raportare la dispozițiile și principiile Constituției. Așadar, nu intră
sub incidența controlului de constituționalitate exercitat de Curte
aplicarea și interpretarea legii, acestea fiind de resortul exclusiv
al instanței de judecată care judecă fondul cauzei, precum și,
eventual, al instanțelor de control judiciar, astfel cum rezultă din
prevederile coroborate ale art. 126 alin. (1) și (3) din Constituție.
Astfel fiind, excepția de neconstituționalitate apare ca
inadmisibilă și urmează să fie respinsă ca atare.

6

MONITORUL OFICIAL AL ROMÂNIEI, PARTEA I, Nr. 523/25.VII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 18 și art. 22 alin. (2) din Legea nr. 85/2006
privind procedura insolvenței, excepție ridicată de Aurel Popescu în Dosarul nr. 11.181/54/2005 al Curții de Apel Craiova — Secția
comercială.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 826
din 21 iunie 2011

referitoare la excepția de neconstituționalitate a dispozițiilor art. 158 alin. 3
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 158 alin. 3 din Codul de procedură civilă,
excepție ridicată de Ioan Călin în Dosarul nr. 5.690/40/2010 al
Curții de Apel Suceava — Secția comercială, contencios
administrativ și fiscal și care face obiectul Dosarului Curții
Constituționale nr. 394D/2011.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 628D/2011, având ca obiect excepția de neconstituționalitate
a dispozițiilor art. 158 alin. 3 din Codul de procedură civilă,
excepție ridicată de Gicu Palade în Dosarul nr. 354/113/2011 al
Curții de Apel Galați — Secția conflicte de muncă și asigurări
sociale.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra faptului că autorul
excepției de neconstituționalitate, Gicu Palade, a depus la dosar
un înscris prin care solicită admiterea excepției de
neconstituționalitate și judecarea cauzei în lipsă în
eventualitatea absenței sale de la dezbateri.

Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 628D/2011 la
Dosarul nr. 394D/2011.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 628D/2011 la
Dosarul nr. 394D/2011, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată și
menținerea jurisprudenței în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 10 martie 2011, pronunțată în Dosarul
nr. 5.690/40/2010, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 158 alin. 3 din Codul de procedură civilă,
excepție ridicată de Ioan Călin într-o cauză având ca obiect
soluționarea recursului formulat împotriva hotărârii instanței de
declinare a competenței.
Prin Încheierea din 6 mai 2011, pronunțată în Dosarul
nr. 354/113/2011, Curtea de Apel Galați — Secția conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 158
alin. 3 din Codul de procedură civilă, excepție ridicată de Gicu
Palade într-o cauză având ca obiect soluționarea recursului
formulat împotriva hotărârii instanței de declinare a competenței.
În motivarea excepției de neconstituționalitate se susține,
în esență, că dispozițiile legale criticate îngrădesc dreptul de a
exercita calea de atac a recursului împotriva hotărârii de

MONITORUL OFICIAL AL ROMÂNIEI, PARTEA I, Nr. 523/25.VII.2011
declinare a competenței și suprimă un drept prevăzut de
normele europene, apreciind că se impune aplicarea principiului
priorității dreptului comunitar.
Curtea de Apel Suceava — Secția comercială,
contencios administrativ și fiscal consideră că excepția de
neconstituționalitate invocată este neîntemeiată, dispoziția
legală criticată fiind o normă de procedură edictată în scopul de
a se evita tergiversarea soluționării cauzei, pentru a se asigura
celeritatea procesului și în final dreptul la un proces echitabil.
Curtea de Apel Galați — Secția conflicte de muncă și
asigurări sociale consideră că excepția de neconstituționalitate
invocată este neîntemeiată și face referire la jurisprudența Curții
Constituționale potrivit căreia accesul liber la justiție presupune
și accesul la mijloacele procedurale prin care se înfăptuiește
justiția, iar instituirea regulilor de desfășurare a procesului în fața
instanțelor judecătorești este de competența exclusivă a
legiuitorului. Accesul liber la justiție nu înseamnă accesul în
toate cazurile, la toate structurile judecătorești și la toate căile de
atac. Stabilirea regulii conform căreia hotărârile în care instanța
se declară necompetentă nu sunt supuse niciunei căi de atac,
dosarul fiind trimis de îndată instanței competente, împiedică
prelungirea excesivă a duratei procesului și contribuie, prin
aceasta, la soluționarea cauzei pe fond într-un termen rezonabil.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 158 alin. 3 din Codul de procedură civilă, astfel
cum au fost modificate prin art. I pct. 20 din Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, dispoziții care au următorul cuprins: ăDacă
instanța se declară necompetentă, hotărârea nu este supusă
niciunei căi de atac, dosarul fiind trimis de îndată instanței
competente sau, după caz, altui organ cu activitate
jurisdicțională competent.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 15 care consacră principiul universalității, art. 16 care
privește egalitatea în drepturi, art. 21 care statuează accesul
liber la justiție, art. 52 referitor la dreptul persoanei vătămate de
o autoritate publică, art. 53 privind restrângerea exercițiului unor
drepturi sau al unor libertăți, art. 129 privind folosirea căilor de
atac și art. 20 alin. (2) și art. 148 alin. (2) care consacră principiul
priorității dreptului comunitar față de dreptul intern, precum și
art. 13 referitor la dreptul la un recurs efectiv din Convenția
pentru apărarea drepturilor omului și a libertăților fundamentale.
Examinând excepțiile de neconstituționalitate și dispozițiile
legale criticate, prin raportare la prevederile constituționale
invocate, Curtea reține că în materia excepției de necompetență,
în scopul soluționării cu celeritate a cauzei, legiuitorul a eliminat
calea de atac a recursului care putea fi exercitată împotriva

7

hotărârii prin care instanța se declara necompetentă. Astfel, în
cazul în care instanța se declară necompetentă, hotărârea nu
mai este supusă niciunei căi de atac, dosarul urmând a fi trimis
instanței competente sau, după caz, altui organ cu activitate
jurisdicțională competent. Curtea constată că normele legale
criticate nu vin în contradicție cu Legea fundamentală, acestea
fiind edictate pentru a evita tergiversarea soluționării cauzei,
pentru a asigura celeritatea procesului și dreptul la un proces
echitabil, or atingerea acestor deziderate presupune
soluționarea neîntârziată a oricărui litigiu de către instanța
judecătorească competentă.
Curtea arată că dreptul la un proces echitabil și dreptul la
folosirea căilor de atac sunt asigurate prin art. 1591 alin. 4 din
Codul de procedură civilă, care instituie în sarcina instanței
învestite prin hotărârea de declinare a competenței de a verifica
și de a stabili, din oficiu, dacă este competentă general, material
și teritorial să judece pricina, consemnând în cuprinsul încheierii
de ședință temeiurile de drept pentru care constată competența
instanței sesizate, iar prin art. 304 pct. 3 din Codul de procedură
civilă se conferă părții interesate posibilitatea de a critica
nelegalitatea sentinței pronunțate asupra fondului prin invocarea
motivului de recurs, respectiv dacă hotărârea s-a dat cu
încălcarea competenței altei instanțe, invocată în condițiile legii.
Curtea a statuat, în mod constant, în jurisprudența sa că
ăaccesul la justiție nu presupune și accesul la toate mijloacele
procedurale prin care se înfăptuiește justiția, iar instituirea
regulilor de desfășurare a procesului în fața instanțelor
judecătorești, deci și reglementarea căilor ordinare sau
extraordinare de atac, este de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Astfel, accesul liber la
justiție nu înseamnă accesul la toate structurile judecătorești și
la toate căile de atac”. Relevante în acest sens sunt Decizia
Plenului Curții Constituționale nr. 1 din 8 februarie 1994,
publicată în Monitorul Oficial al României, Partea I, nr. 69 din
16 martie 1994, Decizia nr. 66 din 27 februarie 2001, publicată
în Monitorul Oficial al României, Partea I, nr. 169 din
4 aprilie 2001, precum și Decizia nr. 288 din 3 iulie 2003,
publicată în Monitorul Oficial al României, Partea I, nr. 560 din
5 august 2003.
În ceea ce privește critica de neconstituționalitate, prin
raportare la art. 20 alin. (2) din Constituție coroborat cu art. 13
din Convenția pentru apărarea drepturilor omului și libertăților
fundamentale, în cauza de față chiar dacă autorul excepției nu
mai dispune de calea de atac a recursului reglementată anterior
intrării în vigoare a Legii nr. 202/2010, Curtea observă că o
instanță judecătorească a fost cea care a dispus asupra
problemei de competență ridicată, instanță care îndeplinește
cerințele de independență și imparțialitate impuse prin
exigențele art. 13 din Convenție. Este de reținut că, potrivit
jurisprudenței Curții Europene a Drepturilor Omului, art. 13 din
Convenția pentru apărarea drepturilor omului și a libertăților
fundamentale se referă la posibilitatea efectivă de a supune
judecății unei instanțe naționale cazul violării unui drept
consacrat de Convenție (Hotărârea pronunțată în Cauza Kudla
împotriva Poloniei, 2000) și, în consecință, ănu impune un
anumit număr al gradelor de jurisdicție sau un anumit număr al
căilor de atac” (Decizia Curții Constituționale nr. 288 din 3 iulie
2003, publicată în Monitorul Oficial al României, Partea I, nr. 560
din 5 august 2003).
În privința invocării în susținerea excepției de
neconstituționalitate a dispozițiilor art. 148 alin. (2) din
Constituție, Curtea constată că nu sunt arătate, nici măcar în
mod formal, textele actelor obligatorii ale Uniunii Europene
pretins încălcate, astfel încât instanța constituțională nu poate
reține incidența în cauză a textului constituțional invocat.

8

MONITORUL OFICIAL AL ROMÂNIEI, PARTEA I, Nr. 523/25.VII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 158 alin. 3 din Codul de procedură civilă,
excepție ridicată de Ioan Călin în Dosarul nr. 5.690/40/2010 al Curții de Apel Suceava — Secția comercială, contencios administrativ
și fiscal și, respectiv, Gicu Palade în Dosarul nr. 354/113/2011 al Curții de Apel Galați — Secția conflicte de muncă și asigurări
sociale.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 827
din 21 iunie 2011

referitoare la excepția de neconstituționalitate a dispozițiilor art. 2441 alin. 2
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 2441 alin. 2 din Codul de procedură civilă,
excepție ridicată de Societatea Comercială ăMajestic Impex” —
S.R.L. din Brăila în Dosarul nr. 5.912/113/2010 al Tribunalului
Brăila — Secția comercială și contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea de sesizare a Curții Constituționale din
16 martie 2011, pronunțată în Dosarul nr. 5.912/113/2010,
Tribunalul Brăila — Secția comercială și contencios
administrativ a sesizat Curtea Constituțională cu excepția
de neconstituționalitate a dispozițiilor art. 2441 alin. 2 din
Codul de procedură civilă, excepție ridicată de Societatea

Comercială ăMajestic Impex” — S.R.L. din Brăila într-o cauză
având ca obiect pretenții.
În motivarea excepției de neconstituționalitate, autorul
arată că textul legal criticat contravine prevederilor
constituționale, întrucât art. 2441 alin. 2 din Codul de procedură
civilă creează, în opinia sa, o discriminare a părților cu privire la
exercitarea căii de atac a recursului, care nu poate fi promovată
împotriva încheierii de respingere a cererii de suspendare.
Astfel, partea căreia i s-a respins cererea de suspendare a
cauzei este discriminată în raport de partea care a obținut
suspendarea judecării cauzei, întrucât nu poate ataca în mod
separat încheierea de respingere, pe când cealaltă parte poate
exercita calea de atac.
Tribunalul Brăila — Secția comercială și contencios
administrativ consideră că excepția de neconstituționalitate
ridicată este neîntemeiată, deoarece prevederea legală criticată
nu conține nicio dispoziție discriminatorie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

MONITORUL OFICIAL AL ROMÂNIEI, PARTEA I, Nr. 523/25.VII.2011
Obiectul excepției de neconstituționalitate îl constituie
dispozițiile art. 2441 alin. 2 din Codul de procedură civilă, care au
următorul cuprins: ăRecursul se poate declara cât timp durează
suspendarea cursului judecării procesului, atât împotriva
încheierii prin care s-a dispus suspendarea, cât și împotriva
încheierii prin care s-a respins cererea de repunere pe rol a
procesului.”
Autorul excepției susține că dispozițiile legale criticate încalcă
prevederile constituționale ale art. 16 care consacră principiul
egalității în drepturi.
Examinând excepția de neconstituționalitate, Curtea
constată că prin Decizia nr. 324 din 26 noiembrie 2002, publicată
în Monitorul Oficial al României, Partea I, nr. 938 din
20 decembrie 2002, și Decizia nr. 224 din 3 iunie 2003, publicată
în Monitorul Oficial al României, Partea I, nr. 459 din 27 iunie

9

2003, s-a mai pronunțat asupra acestei excepții, reținând, în
esență, că textul de lege criticat nu conține nicio dispoziție
discriminatorie, regimul juridic diferit — constând în aceea că
numai încheierea prin care s-a dispus suspendarea judecății
poate fi atacată cu recurs separat, în vreme ce încheierea prin
care s-a respins cererea de suspendare poate fi atacată doar
odată cu fondul — fiind determinat de deosebirea de situații care
impune soluții legislative diferite, ambele fiind determinate de
asigurarea celerității soluționării cauzelor aflate pe rolul
instanțelor. Așa fiind, nu se poate reține nicio încălcare a art. 16
din Constituție.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2441 alin. 2 din Codul de procedură civilă,
excepție ridicată de Societatea Comercială ăMajestic Impex” — S.R.L. din Brăila în Dosarul nr. 5.912/113/2010 al Tribunalului
Brăila — Secția comercială și contencios administrativ.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 867
din 23 iunie 2011

referitoare la excepția de neconstituționalitate a dispozițiilor art. 332 alin. 4
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 332 alin. 4 din Codul de procedură penală,
excepție
invocată
de
Sergiu
Bleah
în
Dosarul
nr. 15.741/197/2008 al Judecătoriei Brașov — Secția penală.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 18 octombrie 2010, pronunțată în Dosarul
nr. 15.741/197/2008, Judecătoria Brașov — Secția penală a
sesizat Curtea Constituțională cu excepția de
neconstituționalitate a dispozițiilor art. 332 alin. 4 din Codul
de procedură penală, excepție invocată de Sergiu Bleah.
În motivarea excepției de neconstituționalitate se susține,
în esență, că prevederile criticate sunt neconstituționale,

10

MONITORUL OFICIAL AL ROMÂNIEI, PARTEA I, Nr. 523/25.VII.2011

deoarece încalcă principiul simetriei, fiind inadmisibil ca o
încheiere de ședință să poată fi atacată dacă se admite o
excepție și să nu poată fi recurată dacă se respinge excepția.
Mai mult, textul de lege ce face obiectul excepției apără doar
interesele Ministerului Public, care își poate apăra rechizitoriul și
pe fond și în recurs.
Judecătoria Brașov — Secția penală apreciază că
excepția de neconstituționalitate este neîntemeiată, întrucât
soluția prin care s-a respins cererea de desesizare poate fi
atacată de partea interesată odată cu fondul cauzei, situație în
care nu se poate vorbi despre încălcarea dreptului la un proces
echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 332 alin. 4 din Codul de procedură penală, având
următorul cuprins: ăÎmpotriva hotărârii de desesizare se poate
face recurs de către procuror și de orice persoană ale cărei
interese au fost vătămate prin hotărâre, în 3 zile de la
pronunțare, pentru cei prezenți, și de la comunicare, pentru cei
lipsă.”
Dispozițiile constituționale invocate în susținerea excepției
sunt cele ale art. 21 alin. (3) privind dreptul la un proces
echitabil, cu raportare la prevederile art. 6 paragraful 1 din
Convenția pentru apărarea drepturilor omului și a libertăților
fundamentale, privind dreptul la un proces echitabil.

Examinând excepția de neconstituționalitate, Curtea
constată că s-a mai pronunțat asupra constituționalității textului
de lege criticat în prezenta cauză, în raport de critici similare.
Astfel, prin Decizia nr. 591 din 8 noiembrie 2005, publicată în
Monitorul Oficial al României, Partea I, nr. 1.062 din
28 noiembrie 2005, respingând excepția invocată, Curtea a
statuat că, potrivit art. 126 și 129 din Constituție, legiuitorul este
unica autoritate competentă să reglementeze căile de atac
împotriva hotărârilor judecătorești în cadrul procedurii de
judecată, precum și modul de exercitare a acestora. În virtutea
acestei competențe, legiuitorul stabilește hotărârile judecătorești
împotriva cărora pot fi exercitate căile de atac. Acest mod de
reglementare a exercitării căilor de atac împotriva încheierilor
se justifică prin necesitatea de a se asigura celeritatea
procesului penal într-un termen rezonabil, exigență recunoscută
cu valoare de principiu atât în sistemul nostru constituțional, cât
și în Convenția pentru apărarea drepturilor omului și a libertăților
fundamentale, care consacră la art. 6 paragraful 1 dreptul
oricărei persoane ăla judecarea în mod echitabil, în mod public
și într-un termen rezonabil a cauzei sale”. De asemenea, Curtea
a reținut că nu sunt încălcate prevederile art. 21 din Constituție,
deoarece legea asigură accesul persoanelor interesate la
justiție, prin reglementarea posibilității exercitării recursului
împotriva încheierilor pronunțate de instanță, odată cu
exercitarea recursului împotriva sentinței sau a deciziei atacate.
Întrucât nu au intervenit elemente noi, care să determine
schimbarea acestei jurisprudențe, soluția adoptată anterior,
precum și considerentele pe care aceasta se întemeiază își
mențin valabilitatea și în cauza de față, inclusiv în ceea ce
privește dispozițiile art. 332 alin. 4 din Codul de procedură
penală, care au preluat soluția legislativă de principiu,
reglementată, la momentul pronunțării deciziei mai sus
menționate, de art. 332 alin. 3 din Codul de procedură penală.
În același sens sunt și Decizia nr. 285 din 11 martie 2008,
publicată în Monitorul Oficial al României, Partea I, nr. 271 din
7 aprilie 2008, și Decizia nr. 501 din 7 aprilie 2009, publicată în
Monitorul Oficial al României, Partea I, nr. 311 din 12 mai 2009,
a căror soluție de respingere a excepției de neconstituționalitate,
precum și considerentele de principiu pe care aceasta se
întemeiază își mențin valabilitatea și în cauza de față, întrucât nu
au intervenit elemente noi, care să determine schimbarea
jurisprudenței Curții Constituționale în această materie.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 332 alin. 4 din Codul de procedură penală,
excepție invocată de Sergiu Bleah în Dosarul nr. 15.741/197/2008 al Judecătoriei Brașov — Secția penală.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 523/25.VII.2011

11

CURTEA CONSTITUȚIONALĂ

D E C I Z I A Nr. 914
din 5 iulie 2011

referitoare la excepția de neconstituționalitate a dispozițiilor art. 163, art. 164, art. 165
și art. 242 alin. 2 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 163, art. 164, art. 165 și art. 242 alin. 2 din
Codul de procedură civilă, excepție ridicată de Emil Balaure în
Dosarul nr. 10.962/99/2005 al Tribunalului Iași — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 14 iunie 2007, pronunțată în Dosarul
nr. 10.962/99/2005, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 163, art. 164, art. 165 și art. 242 alin. 2 din
Codul de procedură civilă.
Excepția a fost ridicată de Emil Balaure într-o cauză civilă
având ca obiect pretenții.
În motivarea excepției de neconstituționalitate autorul
acesteia nu invocă niciun principiu sau nicio prevedere
constituțională ori convențională.

Tribunalul Iași — Secția civilă apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
inadmisibilă, nefiind motivată.
Președinții celor două Camere ale Parlamentului și
Avocatul Poporului nu au comunicat punctele de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (1) și (2),
ale art. 2, 3, 10 și 29 din Legea nr. 47/1992 să soluționeze
excepția de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 163, art. 164, art. 165 și art. 242 alin. 2 din Codul
de procedură civilă.
Critica de neconstituționalitate nu este motivată.
În această situație, excepția este inadmisibilă, fiind contrară
art. 10 alin. (2) din Legea nr. 47/1992 privind organizarea și
funcționarea Curții Constituționale, potrivit căruia ăSesizările
trebuie făcute în formă scrisă și motivate”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr.47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 163, art. 164, art. 165 și art. 242 alin. 2 din
Codul de procedură civilă, excepție ridicată de Emil Balaure în Dosarul nr. 10.962/99/2005 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

12

MONITORUL OFICIAL AL ROMÂNIEI, PARTEA I, Nr. 523/25.VII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind intrarea în vigoare a unor tratate internaționale
În temeiul art. 25 alin. (9) din Legea nr. 590/2003 privind tratatele, potrivit căruia prin ordin al ministrului afacerilor externe
se face cunoscută intrarea în vigoare a tratatelor internaționale încheiate de România cu alte state, care se publică, fără plată, în
Monitorul Oficial al României, Partea I,
constatând că părțile au îndeplinit procedurile legale necesare pentru intrarea în vigoare a tratatelor internaționale
enumerate mai jos,
ministrul afacerilor externe emite prezentul ordin.
Art. 1. — La data de 3 mai 2011 a intrat în vigoare Acordul
dintre Guvernul României și Guvernul Republicii Argentina,
semnat la București la 22 iunie 2009, pentru modificarea
Acordului de Cooperare Economică și Comercială dintre
Guvernul României și Guvernul Republicii Argentina, semnat la
Buenos Aires la 27 noiembrie 1990, aprobat prin Hotărârea
Guvernului nr. 446/2010, publicată în Monitorul Oficial al
României, Partea I, nr. 521 din 27 iulie 2010.
Art. 2. — La data de 10 mai 2011 a intrat în vigoare Acordul
dintre Guvernul României și Organizația pentru Cooperare și
Dezvoltare Economică (OCDE) privind participarea României în
calitate de membru cu drepturi depline la Grupul de lucru pentru
construcții navale din cadrul OCDE, convenit prin schimbul de
scrisori semnate la Paris la 6 septembrie 2007, respectiv 6 iulie
2009, ratificat prin Legea nr. 42/2011, publicată în Monitorul
Oficial al României, Partea I, nr. 295 din 28 aprilie 2011.
Art. 3. — La data de 19 mai 2011 a intrat în vigoare
Protocolul de cooperare dintre Ministerul Muncii, Familiei și
Protecției Sociale din România și Ministerul Muncii și Asigurărilor
Sociale din Republica Cipru, semnat la Nicosia la 3 decembrie
2010, aprobat prin Hotărârea Guvernului nr. 241/2011, publicată
în Monitorul Oficial al României, Partea I, nr. 284 din 21 aprilie
2011.
Art. 4. — La data de 31 mai 2011 a intrat în vigoare Acordul
dintre Guvernul României și Guvernul Republicii Kazahstan cu
privire la cooperarea economică, semnat la Astana la 2 martie
2010, aprobat prin Hotărârea Guvernului nr. 427/2011, publicată
în Monitorul Oficial al României, Partea I, nr. 316 din 9 mai 2011.
Art. 5. — La data de 1 iunie 2011 a intrat în vigoare Acordul
dintre Guvernul României și Guvernul Republicii Cehe privind
protecția reciprocă a informațiilor clasificate schimbate, semnat
la București la 31 martie 2010, ratificat prin Legea nr. 272/2010,
publicată în Monitorul Oficial al României, Partea I, nr. 10 din
5 ianuarie 2011.
Art. 6. — La data de 16 iunie 2011 a intrat în vigoare
Înțelegerea dintre Comisia Națională pentru Controlul
Activităților Nucleare (CNCAN) din România și Institutul Superior
pentru Cercetări și Protecția Mediului (ISPRA) din Republica
Italiană privind cooperarea în problematica securității nucleare
și radiologice, semnată la Viena la 14 septembrie 2009,
aprobată prin Hotărârea Guvernului nr. 311/2011, publicată în
Monitorul Oficial al României, Partea I, nr. 241 din 6 aprilie 2011.
Art. 7. — La data de 16 iunie 2011 a intrat în vigoare
Protocolul încheiat prin schimb de note verbale, semnate la
Roma la 27 iulie 2010, între România și Republica San Marino

de modificare a Convenției dintre România și Republica San
Marino pentru evitarea dublei impuneri cu privire la impozitele pe
venit și pe capital, semnată la San Marino la 23 mai 2007,
ratificat prin Legea nr. 85/2011, publicată în Monitorul Oficial al
României, Partea I, nr. 408 din 10 iunie 2011.
Art. 8. — La data de 18 iunie 2011 a intrat în vigoare Acordul
dintre Guvernul României și Guvernul Republicii Cipru privind
transporturile rutiere internaționale de persoane și mărfuri,
semnat la București la 12 iulie 2010, ratificat prin Legea
nr. 55/2011, publicată în Monitorul Oficial al României, Partea I,
nr. 309 din 5 mai 2011.
Art. 9. — La data de 23 iunie 2011 a intrat în vigoare
Memorandumul de înțelegere privind cooperarea în domeniul
protecției mediului între Ministerul Mediului și Pădurilor din
România și Ministerul de Stat pentru Probleme de Mediu din
Republica Arabă Siriană, semnat la București la 10 noiembrie
2010, aprobat prin Hotărârea Guvernului nr. 146/2011, publicată
în Monitorul Oficial al României, Partea I, nr. 172 din 10 martie
2011.
Art. 10. — La data de 20 iulie 2011 a intrat în vigoare
Protocolul adițional dintre Guvernul României și Guvernul
Republicii Croația, semnat la București la 30 aprilie 2010, privind
amendamentele la Acordul dintre Guvernul României și
Guvernul Republicii Croația privind promovarea și protejarea
reciprocă a investițiilor, semnat la Zagreb la 8 iunie 1994, ratificat
prin Legea nr. 218/2010, publicată în Monitorul Oficial al
României, Partea I, nr. 789 din 25 noiembrie 2010.
Art. 11. — La data de 1 august 2011 va intra în vigoare
Acordul dintre Guvernul României și Guvernul Republicii
Franceze privind protecția reciprocă a informațiilor clasificate,
semnat la București la 28 septembrie 2010, ratificat prin Legea
nr. 56/2011, publicată în Monitorul Oficial al României, Partea I,
nr. 338 din 16 mai 2011.
Art. 12. — La data de 1 septembrie 2011 va intra în vigoare
Acordul dintre România și Republica Moldova în domeniul
securității sociale, semnat la București la 27 aprilie 2010, ratificat
prin Legea nr. 130/2011, publicată în Monitorul Oficial al
României, Partea I, nr. 456 din 29 iunie 2011.
Art. 13. — La data de 1 septembrie 2011 va intra în vigoare
Convenția Consiliului Europei pentru protecția copiilor împotriva
exploatării sexuale și a abuzurilor sexuale, adoptată la
Lanzarote la 25 octombrie 2007 și semnată de România la
Lanzarote la 25 octombrie 2007, ratificată prin Legea
nr. 252/2010, publicată în Monitorul Oficial al României, Partea I,
nr. 885 din 29 decembrie 2010.

Ministrul afacerilor externe,
Teodor Baconschi
București, 15 iulie 2011.
Nr. 704.

MONITORUL OFICIAL AL ROMÂNIEI, PARTEA I, Nr. 523/25.VII.2011

13

MINISTERUL FINANȚELOR PUBLICE

ORDIN
pentru aprobarea Procedurii de punere în aplicare
a titlurilor executorii în baza cărora se solicită înființarea
popririi conturilor autorităților și instituțiilor publice
deschise la nivelul unităților Trezoreriei Statului
În temeiul art. 10 alin. (4) din Hotărârea Guvernului nr. 34/2009 privind
organizarea și funcționarea Ministerului Finanțelor Publice, cu modificările și
completările ulterioare,
ministrul finanțelor publice emite următorul ordin:
Art. 1. — Se aprobă Procedura de punere în aplicare a titlurilor executorii în
baza cărora se solicită înființarea popririi conturilor autorităților și instituțiilor publice
deschise la nivelul unităților Trezoreriei Statului, prevăzută în anexa care face parte
integrantă din prezentul ordin.
Art. 2. — Direcțiile generale ale finanțelor publice județene și a municipiului
București, unitățile lor subordonate și administrațiile finanțelor publice ale
sectoarelor municipiului București vor lua măsuri pentru ducerea la îndeplinire a
dispozițiilor prezentului ordin.
Art. 3. — Prezentul ordin intră în vigoare la data publicării în Monitorul Oficial
al României, Partea I.
Ministrul finanțelor publice,
Gheorghe Ialomițianu
București, 19 iulie 2011.
Nr. 2.336.
ANEXĂ

PROCEDURA

de punere în aplicare a titlurilor executorii în baza cărora se solicită înființarea popririi conturilor autorităților
și instituțiilor publice deschise la nivelul unităților Trezoreriei Statului
Art. 1. — Prezenta procedură reglementează modul de
punere în aplicare a prevederilor art. 1 din Ordonanța
Guvernului nr. 22/2002 privind executarea obligațiilor de plată
ale instituțiilor publice, stabilite prin titluri executorii, aprobată cu
completări prin Legea nr. 288/2002, cu modificările și
completările ulterioare, de către unitățile teritoriale ale
Trezoreriei Statului, în calitate de terț poprit.
Art. 2. — (1) Cel târziu în prima zi lucrătoare de la data
primirii de la executorul judecătoresc sau de la organul fiscal
competent în executarea silită a adresei de înființare a popririi
asupra conturilor unei instituții ori autorități publice, însoțită de
copia certificată de pe titlul executoriu, unitatea teritorială a
Trezoreriei Statului va înștiința în scris instituția sau autoritatea
publică cu privire la data primirii adresei de înființare a popririi și
suma pentru care se dispune poprirea. La adresa care se
transmite instituției sau autorității publice se anexează situația
disponibilităților de fonduri/creditelor bugetare deschise și
neutilizate, după caz, prevăzută în anexa nr. 1, existente la data
primirii adresei de înființare a popririi.
(2) Adresa prin care se înștiințează instituția sau autoritatea
publică și documentele anexate vor fi transmise acesteia prin
e-mail, fax, înmânate direct unui reprezentant al instituției ori
autorității publice sau prin orice altă modalitate care reduce
timpul de transmitere, astfel încât acestea să poată fi
recepționate de debitor în cadrul aceleiași zile în care adresa a
fost emisă.

Art. 3. — (1) Cel târziu în prima zi lucrătoare de la primirea
adresei de înștiințare însoțită de situația prevăzută în anexa
nr. 1, instituția sau autoritatea publică are obligația de a
comunica în scris unității teritoriale a Trezoreriei Statului
informații în legătură cu sumele existente în conturi la data
primirii adresei de înființare a popririi care se indisponibilizează,
completând în acest scop formularul prevăzut în anexa nr. 2,
astfel:
a) instituțiile publice finanțate integral de la bugetul de stat,
bugetul asigurărilor sociale de stat, bugetul asigurărilor pentru
șomaj, bugetul Fondului național unic de asigurări de sănătate
și bugetele locale vor completa sumele care se
indisponibilizează pe capitole de cheltuieli bugetare și pe titluri
de cheltuieli bugetare la care există disponibilități de credite
bugetare deschise și neutilizate;
b) instituțiile publice și autoritățile publice finanțate parțial sau
integral din venituri proprii, care își gestionează bugetele prin
conturi de disponibilități, vor completa sumele care se
indisponibilizează pentru toate conturile de disponibilități
deschise pe numele acestora la Trezoreria Statului.
(2) Sumele care fac obiectul indisponibilizării vor fi stabilite de
instituțiile și autoritățile publice ținând cont de prevederile art. 1
alin. (1) din Ordonanța Guvernului nr. 22/2002, aprobată cu
completări prin Legea nr. 288/2002, cu modificările și
completările ulterioare, precum și de categoriile de sume care
nu sunt supuse executării silite prevăzute la art. 1 alin. (2) din
Ordonanța Guvernului nr. 22/2002, aprobată cu completări prin

14

MONITORUL OFICIAL AL ROMÂNIEI, PARTEA I, Nr. 523/25.VII.2011

Legea nr. 288/2002, cu modificările și completările ulterioare, și
la art. 452 alin. 2 din Codul de procedură civilă.
(3) La efectuarea oricăror plăți din sumele care nu fac
obiectul indisponibilizării, instituțiile sau autoritățile publice vor
înscrie la rubrica ăReprezentând” din ordinele de plată pentru
Trezoreria Statului (OPT) ăplată cf. art. 1 alin. (2) din OG
nr. 22/2002”.
Art. 4. — (1) În situația în care instituția publică sau
autoritatea publică nu transmite situația prevăzută în anexa nr. 2
în termenul stabilit la art. 3 alin. (1), unitatea teritorială a
Trezoreriei Statului va proceda la indisponibilizarea sumelor din
conturile instituției sau autorității publice până la nivelul sumei
totale înscrise în titlul executoriu.
(2) Din sumele indisponibilizate potrivit alin. (1), instituțiile
publice și autoritățile publice nu pot dispune plăți decât în cazul
în care din situația prevăzută în anexa nr. 2 prezentată unității
Trezoreriei Statului rezultă că sumele care pot fi indisponibilizate
potrivit legii sunt inferioare celor care au fost indisponibilizate de
unitatea Trezoreriei Statului.
(3) Sumele indisponibilizate potrivit alin. (1) peste nivelul
sumelor înscrise de instituția publică sau autoritatea publică în
situația prevăzută în anexa nr. 2 vor fi repuse de unitățile
Trezoreriei Statului în conturile de disponibilități ori de credite
bugetare deschise, după caz, din care acestea au fost
transferate, înștiințând despre această operațiune executorul
judecătoresc sau organul fiscal competent în executarea silită,
după caz.
(4) În cazul în care instituția publică sau autoritatea publică
nu transmite situația prevăzută în anexa nr. 2 în cadrul perioadei
de indisponibilizare de 15 zile calendaristice de la data primirii la
Trezoreria Statului a adresei de înființare a popririi, unitatea
Trezoreriei Statului va vira în conturile indicate de executorul
judecătoresc sau de organul fiscal competent în executarea
silită sumele care au fost indisponibilizate potrivit alin. (1).
Art. 5. — (1) În cazul în care sumele indisponibilizate din
disponibilitățile
sau din creditele bugetare deschise și
repartizate existente la data primirii adresei de înființare a
popririi, potrivit datelor comunicate de instituțiile publice ori
autoritățile publice în situația prevăzută în anexa nr. 2, sunt
inferioare sumelor prevăzute în titlul executoriu, unitățile
teritoriale ale Trezoreriei Statului vor solicita acestora informații
cu privire la fiecare sumă încasată ulterior sau cu privire la
fiecare deschidere/repartizare de credite bugetare, după caz,
până la îndestularea creanței.
(2) Pentru fiecare sumă încasată sau deschidere/repartizare
de credite bugetare primită în condițiile alin. (1), unitățile
Trezoreriei Statului vor transmite instituțiilor publice sau
autorităților publice adresa de înștiințare însoțită de situația
prevăzută în anexa nr. 1, în termen de maximum o zi lucrătoare
de la primirea sumelor respective în conturile de disponibilități ori
de credite bugetare deschise și repartizate, după caz, deschise
la Trezoreria Statului.
(3) Cel târziu în prima zi lucrătoare de la primirea situației
prevăzute în anexa nr. 1, instituția sau autoritatea publică are
obligația de a întocmi și transmite unității Trezoreriei Statului
situația prevăzută în anexa nr. 2, prin care se stabilesc sumele
care se indisponibilizează.
Art. 6. — De la data primirii adresei de înființare a popririi
asupra conturilor unei instituții sau autorități publice la unitatea
Trezoreriei Statului și până la data prezentării situației prevăzute
în anexa nr. 2, instituțiile publice și autoritățile publice pot
dispune plăți numai din disponibilitățile ori creditele bugetare
deschise și repartizate care exced sumei totale prevăzute în
adresa de înființare a popririi.
Art. 7. — (1) Sumele care se indisponibilizează din conturile
de disponibilități comunicate de instituțiile publice sau autoritățile

publice, după caz, se transferă de unitatea teritorială a
Trezoreriei Statului în următoarele conturi:
a) 50.09.99 ăDisponibil al instituțiilor publice subvenționate
din bugetul de stat, din sume indisponibilizate pe bază de titluri
executorii”, în cazul instituțiilor publice/autorităților publice
subvenționate de la bugetul de stat;
b) 50.10.99 ăDisponibil al instituțiilor publice subvenționate
din bugetul local, din sume indisponibilizate pe bază de titluri
executorii”, în cazul instituțiilor publice/autorităților publice
subvenționate din bugetul local;
c) 50.36.99 ăDisponibil al instituțiilor publice subvenționate
din bugetul asigurărilor pentru șomaj din sume indisponibilizate
pe bază de titluri executorii”, în cazul instituțiilor
publice/autorităților publice” subvenționate din bugetul
asigurărilor pentru șomaj;
d) 50.25.99 ăDisponibil al instituțiilor publice de subordonare
centrală finanțate integral din venituri proprii, din sume
indisponibilizate pe bază de titluri executorii”, în cazul instituțiilor
publice/autorităților publice de subordonare centrală finanțate
integral din venituri proprii;
e) 50.28.99 ăDisponibil al instituțiilor publice de subordonare
locală finanțate integral din venituri proprii, din sume
indisponibilizate pe bază de titluri executorii”, în cazul instituțiilor
publice/autorităților publice de subordonare locală finanțate
integral din venituri proprii.
(2) Sumele care se indisponibilizează din conturile de credite
bugetare deschise se transferă de unitățile Trezoreriei Statului
din conturile de credite bugetare deschise la care s-a efectuat
indisponibilizarea, în conturi analitice distincte ale conturilor de
credite bugetare deschise indisponibilizate, potrivit procedurilor
interne ale Trezoreriei Statului.
(3) Transferul sumelor în conturile indicate de organul de
executare se efectuează din conturile de disponibilități în care
s-a efectuat indisponibilizarea sau din conturile de cheltuieli
bugetare corespunzătoare subdiviziunilor bugetare de la care
s-a efectuat transferul creditelor bugetare deschise, după caz.
(4) În scopul transferului sumelor în conturile indicate de
organul de executare, sumele indisponibilizate în conturile de
credite bugetare deschise indisponibilizate vor fi repuse de
unitățile teritoriale ale Trezoreriei Statului, la data efectuării plății
și în limita sumei de plată, în conturile de credite bugetare
deschise de la care a fost efectuată indisponibilizarea acestora.
Art. 8. — (1) Dobânda calculată la soldul conturilor 50.25.99
ăDisponibil al instituțiilor publice de subordonare centrală
finanțate integral din venituri proprii, din sume indisponibilizate
pe bază de titluri executorii” și 50.28.99 ăDisponibil al instituțiilor
publice de subordonare locală finanțate integral din venituri
proprii, din sume indisponibilizate pe bază de titluri executorii” se
înregistrează de către unitățile teritoriale ale Trezoreriei Statului
în conturile de disponibilități sintetice sau analitice, după caz,
din care sumele respective au fost transferate.
(2) În vederea achitării comisioanelor datorate de instituțiile
publice finanțate integral din venituri proprii, unitățile Trezoreriei
Statului înscriu în ăSituația privind comisioanele de plătit pentru
luna...”, întocmită potrivit prevederilor legale în vigoare, și
comisioanele datorate pentru operațiunile derulate prin
intermediul conturilor 50.25.99 ăDisponibil al instituțiilor publice
de subordonare centrală finanțate integral din venituri proprii,
din sume indisponibilizate pe bază de titluri executorii” și
50.28.99 ăDisponibil al instituțiilor publice de subordonare locală
finanțate integral din venituri proprii, din sume indisponibilizate
pe bază de titluri executorii”.
Art. 9. — (1) În cazul în care în cadrul perioadei de
indisponibilizare de 15 zile prevăzută de lege instituția publică
debitoare constată că a inclus în situația prevăzută în anexa
nr. 2 transmisă unității Trezoreriei Statului și sume care se
încadrează în categoria celor prevăzute la art. 1 alin. (2) din

15

MONITORUL OFICIAL AL ROMÂNIEI, PARTEA I, Nr. 523/25.VII.2011
Ordonanța Guvernului nr. 22/2002, aprobată cu completări prin
Legea nr. 288/2002, cu modificările și completările ulterioare, și
ale art. 452 alin. 2 din Codul de procedură civilă, aceasta poate
solicita unității Trezoreriei Statului desființarea indisponibilizării
sumelor respective, conform modelului prevăzut în anexa nr. 3.
(2) Sumele pentru care s-a dispus desființarea
indisponibilizării în condițiile alin. (1) vor fi repuse de unitățile
Trezoreriei Statului în conturile de disponibilități sau de credite
bugetare deschise, după caz, și vor fi reconstituite din încasări
ulterioare ori din creditele bugetare deschise și repartizate
ulterior, după caz, până la îndestularea creanței, în condițiile
prevederilor art. 5.
(3) Unitățile Trezoreriei Statului au obligația de a înștiința
executorul judecătoresc sau organul fiscal competent cu
executarea silită, după caz, cu privire la sumele pentru care s-a
dispus desființarea indisponibilizării, anexând înștiințării o copie
a situației prevăzute în anexa nr. 3 primită în acest scop de la
debitor.
Art. 10. — (1) Instituțiile publice și autoritățile publice ale
căror conturi au fost indisponibilizate pe bază de titluri executorii

primite de unitățile Trezoreriei Statului anterior intrării în vigoare
a prezentului ordin pot solicita în scris unităților Trezoreriei
Statului desființarea indisponibilizării pentru categoriile de sume
care se încadrează în prevederile art. 1 alin. (2) din Ordonanța
Guvernului nr. 22/2002, aprobată cu completări prin Legea
nr. 288/2002, cu modificările și completările ulterioare, și ale
art. 452 alin. 2 din Codul de procedură civilă.
(2) Sumele pentru care s-a dispus desființarea
indisponibilizării în condițiile alin. (1) vor fi reconstituite din
încasări ulterioare sau din creditele bugetare deschise și
repartizate ulterior, după caz, până la îndestularea creanței, în
condițiile prevederilor art. 5.
(3) Unitățile Trezoreriei Statului au obligația de a înștiința
executorul judecătoresc/organul fiscal competent cu executarea
silită, după caz, cu privire la sumele pentru care s-a dispus
desființarea indisponibilizării, anexând înștiințării o copie a
situației prevăzute în anexa nr. 3 primită în acest scop de la
debitor.
Art. 11. — Anexele nr. 1—3 fac parte integrantă din prezenta
procedură.
ANEXA Nr. 1
la procedură

Direcția Generală a Finanțelor Publice a Municipiului București/Administrația Finanțelor Publice ..............................
Activitatea de trezorerie și contabilitate publică a municipiului București/Trezoreria ...............................................
Nr. .........................../data ...........................
SITUAȚIA

disponibilităților de fonduri/creditelor bugetare deschise și neutilizate existente în conturile .............................................
(denumirea instituției publice)

la data de ............................
— lei —
Conturi de disponibilități
Simbol cont

Credite bugetare deschise și neutilizate
Suma

Simbol cont

Suma

Trezorier-șef/Șef administrație adjunct trezorerie,
..
ANEXA Nr. 2
la procedură

Denumirea instituției publice .....................................
Adresa ........................................................................
Nr. ...................................../data .................................
SITUAȚIA

sumelor care se indisponibilizează din disponibilitățile/creditele bugetare deschise și neutilizate existente în conturi
la data de ........................, comunicate prin situația prevăzută în anexa nr. 1 nr. ....................../data .....................
— lei —
Sume din conturi de disponibilități care se indisponibilizează
Simbol cont

Credite bugetare deschise și neutilizate care se indisponibilizează*)

Suma

Simbol cont

*) În cazul bugetelor locale, va fi nominalizată și secțiunea de la care se efectuează indisponibilizarea.

Ordonator de credite,

Suma

16

MONITORUL OFICIAL AL ROMÂNIEI, PARTEA I, Nr. 523/25.VII.2011
ANEXA Nr. 3
la procedură

Denumirea instituției publice .....................................
Adresa ........................................................................
Nr. ...................................../data .................................
SITUAȚIA

sumelor pentru care se solicită desființarea indisponibilizării
— lei —
Sume din conturi de disponibilități

Credite bugetare deschise și neutilizate*)

Suma
Simbol cont

1

Suma

din situația
prevăzută
în anexa nr. 2
nr. ............./
data...........

pentru care
se solicită
desființarea
indisponibilizării

Suma rămasă
indisponibilizată

2

3

4 = 2–3

Simbol cont

5

din situația
prevăzută
în anexa nr. 2
nr. ............./
data ...........

pentru care
se solicită
desființarea
indisponibilizării

Suma rămasă
indisponibilizată

6

7

8 = 6–7

*) În cazul bugetelor locale, va fi nominalizată și secțiunea de la care se efectuează indisponibilizarea.

Sumele pentru care se solicită desființarea indisponibilizării potrivit prezentei situații se încadrează în prevederile art. ........
alin. .............. din ..........................
Ordonator de credite,

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 523/25.VII.2011 conține 16 pagini.

Prețul: 3,20 lei

&JUYDGY|524842]
ISSN 1453—4495

