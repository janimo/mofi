PARTEA I

Anul 179 (XXIII) — Nr. 583

Miercuri, 17 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 619 din 12 mai 2011 referitoare la excepția de
neconstituționalitate a dispozițiilor art. 224 alin. (1) din
Legea nr. 33/2007 privind organizarea și desfășurarea
alegerilor pentru Parlamentul European ....................

2–4

Decizia nr. 634 din 12 mai 2011 referitoare la excepția de
neconstituționalitate a prevederilor art. 45 din Legea
fondului funciar nr. 18/1991, ale art. 24, art. 25, art. 26
alin. (1), (2), (21)—(23), (3) și (31), art. 27, art. 28 și
art. 31 alin. (1), (2), (5) și (6) din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale
Legii nr. 169/1997, astfel cum au fost modificate prin
art. I din titlul VI al Legii nr. 247/2005 privind reforma în
domeniile proprietății și justiției, precum și unele
măsuri adiacente, precum și ale acestei legi ............

4–9

Decizia nr. 648 din 17 mai 2011 referitoare la excepția de
neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii

9–10

Decizia nr. 676 din 31 mai 2011 referitoare la excepția de
neconstituționalitate a dispozițiilor art. 172 alin. (3) din
Ordonanța Guvernului nr. 92/2003 privind Codul de
procedură fiscală și art. 399 alin. 1 și 3 din Codul de
procedură civilă ..........................................................

11–12

Decizia nr. 687 din 31 mai 2011 referitoare la excepția de
neconstituționalitate a prevederilor art. 32 alin. (2) și
art. 34 din Ordonanța Guvernului nr. 2/2001 privind
regimul juridic al contravențiilor și ale art. 5 alin. (2) din
Legea contenciosului administrativ nr. 554/2004 ......

13–15

HOTĂRÂRI ALE GUVERNULUI ROMÂNIEI
824.

— Hotărâre privind finanțarea din bugetul Ministerului
Educației, Cercetării, Tineretului și Sportului pe anul
2011 a unor cheltuieli de capital pentru unitățile de
învățământ preuniversitar de stat ..............................

15

DECIZII ALE PRIMULUI-MINISTRU
78.

— Decizie privind detașarea domnului Nistor Mircea,
inspector guvernamental în cadrul Secretariatului
General al Guvernului, în funcția publică de director
executiv în cadrul Consiliului Județean Dâmbovița ....

16

2

MONITORUL OFICIAL AL ROMÂNIEI, PARTEA I, Nr. 583/17.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 619
din 12 mai 2011

referitoare la excepția de neconstituționalitate a dispozițiilor art. 224 alin. (1) din Legea nr. 33/2007
privind organizarea și desfășurarea alegerilor pentru Parlamentul European
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Iulia Antoanella Motoc
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. I pct. 29 din Ordonanța de urgență a
Guvernului nr. 11/2009 pentru modificarea și completarea Legii
nr. 33/2007 privind organizarea și desfășurarea alegerilor pentru
Parlamentul European, excepție ridicată de Alexandru Mureșan
în Dosarul nr. 249/1.752/2010 al Judecătoriei Jibou.
La apelul nominal răspunde, pentru autorul excepției,
avocatul Sergiu Bogdan din cadrul Baroului Cluj, cu delegație
depusă la dosar.
Cauza fiind în stare de judecată, președintele acordă
cuvântul apărătorului autorului excepției, care solicită admiterea
acesteia, susținând că Ordonanța de urgență a Guvernului
nr. 11/2009 pentru modificarea și completarea Legii nr. 33/2007
privind organizarea și desfășurarea alegerilor pentru
Parlamentul European a fost emisă cu încălcarea de către
Guvern a dispozițiilor art. 115 alin. (4) din Constituție, întrucât
nu a existat la acea dată o situație extraordinară, a cărei
reglementare nu putea fi amânată, iar puterea executivă nu a
distins între urgența și necesitatea reglementării. De asemenea,
apărătorul autorului excepției susține că reglementarea
infracțiunii prevăzute la art. 224 alin. (1) din Legea nr. 33/2007 a
reprezentat un abuz al puterii executive în folosirea mijloacelor
de drept penal, ce încalcă principiul proporționalității dintre
modalitatea de incriminare și pericolul social al faptei.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, arătând că emiterea Ordonanței de urgență a
Guvernului nr. 11/2009 s-a făcut cu respectarea rigorilor
constituționale, că, potrivit jurisprudenței Curții Constituționale,
Guvernul poate emite ordonanțe de urgență în domeniul
dreptului penal și că reglementarea infracțiunilor este o opțiune
a statului, ce ține de politica penală a acestuia.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2010, pronunțată în Dosarul
nr. 249/1.752/2010, Judecătoria Jibou a sesizat Curtea
Constituțională cu excepția de neconstituționalitate a
prevederilor art. 224 alin. (1) din Ordonanța de urgență a
Guvernului nr. 11/2009 pentru modificarea și completarea
Legii nr. 33/2007 privind organizarea și desfășurarea

alegerilor pentru Parlamentul European, aprobată cu
modificări prin Legea nr. 303/2009.
Excepția de neconstituționalitate a fost ridicată de inculpatul
Alexandru Mureșan într-o cauză având ca obiect săvârșirea
infracțiunii prevăzute la art. 224 alin. (1) din Legea nr. 33/2007,
ce are ca element material alternativ al laturii obiective fapta de
a vota săvârșită de două sau mai multe ori în ziua de referință.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 1 alin. (4) cu privire la
principiul separației și al echilibrului puterilor în cadrul
democrației constituționale, ale art. 23 alin. (12) referitoare la
stabilirea și aplicarea pedepselor în condițiile și în temeiul legii,
ale art. 53 — Restrângerea exercițiului unor drepturi sau al unor
libertăți și ale art. 115 alin. (4) referitor la adoptarea ordonanțelor
de urgență.
În acest sens autorul arată că Ordonanța de urgență a
Guvernului nr. 11/2009, aprobată cu modificări prin Legea
nr. 303/2009, a fost emisă de Guvern cu încălcarea condițiilor
de constituționalitate extrinsecă prevăzute la art. 115 alin. (4)
din Constituție — neexistând o situație extraordinară cu caracter
obiectiv care să justifice adoptarea ordonanței de urgență în
cauză — printr-o arogare neconstituțională de către Guvern a
puterii legislative, fapt ce constituie o imixiune a acestuia în sfera
atribuțiilor puterii legislative, încălcând principiul separației
puterilor în stat, prevăzut la art. 1 alin. (4) din Constituție.
În ceea ce privește dispozițiile art. 23 alin. (12) din
Constituție, autorul arată că semnificația restrictivă a noțiunii de
ălege” se deduce din interpretarea sistematică a acestui articol
raportat la celelalte norme constituționale și are în vedere doar
actele normative adoptate de puterea legislativă, nu și pe cele
adoptate în substituirea puterii legislative de către puterea
executivă.
Autorul susține, de asemenea, că prin dispozițiile legale
criticate legiuitorul procedează la restrângerea unor drepturi,
fapt ce contravine dispozițiilor constituționale ale art. 53 alin. (1).
Referitor la pretinsa încălcare a art. 53 alin. (2) din
Constituție, autorul excepției susține că, în materie penală,
acesta dă forță constituțională principiului minimei intervenții,
potrivit căruia mijloacele juridice de drept penal urmează a fi
utilizate ca ultimo ratio, principiu încălcat de către legiuitor prin
reglementarea ca infracțiune a faptei prevăzute la art. 224
alin. (1) din Legea nr. 33/2007.
Judecătoria
Jibou
apreciază
că
excepția
de
neconstituționalitate este întemeiată, prevederile art. 224 alin. (1)
din Legea nr. 33/2007 încălcând dispozițiile constituționale ale
art. 1 alin. (4), ale art. 23 alin. (12), ale art. 53 alin. (1) și ale
art. 115 alin. (4).
Cu privire la încălcarea prin textul de lege criticat a
dispozițiilor art. 1 alin. (4) din Constituție, instanța apreciază că
emiterea Ordonanței de urgență a Guvernului nr. 11/2009 a
reprezentat o ingerință a puterii executive în atribuțiile puterii
legislative, imixiune ce contravine principiului separației puterilor
în stat.
Instanța apreciază, de asemenea, că noțiunea de ălege”,
folosită la art. 23 alin. (12) și art. 53 alin. (1) din Constituție, are

MONITORUL OFICIAL AL ROMÂNIEI, PARTEA I, Nr. 583/17.VIII.2011
un sens restrictiv, referindu-se doar la actele normative ale
puterii legiuitoare, motiv pentru care completarea Legii
nr. 33/2007 cu art. 224 prin Ordonanța de urgență a Guvernului
nr. 11/2009 contravine acestor norme constituționale.
Judecătoria Jibou consideră totodată că Ordonanța de
urgență a Guvernului nr. 11/2009 a fost emisă cu încălcarea de
către Guvern a prevederilor art. 115 alin. (4) din Constituție,
neexistând o situație extraordinară cu caracter obiectiv care să
impună emiterea acesteia.
Referitor la pretinsa încălcare a art. 53 alin. (2) din
Constituție, instanța apreciază că critica formulată de autorul
excepției de neconstituționalitate este neîntemeiată și arată că,
având în vedere funcțiile principale ale dreptului penal, respectiv
cea preventiv-educativă și cea sancționatoare, incriminarea
unor fapte de fraudă electorală nu încalcă principiul minimei
intervenții, cu atât mai mult cu cât votul multiplu constituie un
atentat grav la valoarea socială protejată prin reglementarea
acestei infracțiuni, un proces electoral neviciat fiind de esența
unui stat democratic.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale. În acest sens arată că Guvernul poate
adopta ordonanțe de urgență în domeniul rezervat legilor
organice, prevăzut la art. 73 alin. (3) din Constituție, în condițiile
art. 115 alin. (4)—(6) din Legea fundamentală. Este invocată
astfel Decizia Curții Constituționale nr. 34 din 17 februarie 1998.
Se arată, de asemenea, că prin aprobarea de către Parlament,
prin Legea nr. 303/2009, a Ordonanței de urgență a Guvernului
nr. 11/2009, cu respectarea dispozițiilor art. 75 și art. 76 alin. (1)
din Constituție, conținutul acesteia a dobândit forța juridică a
unei legi. Totodată, Avocatul Poporului arată că urgența situației,
a cărei reglementare nu ar fi putut fi amânată, este motivată de
legiuitor în preambulul ordonanței de urgență invocate, fiind
determinată de necesitatea asigurării unui proces electoral
corect și transparent, de termenul scurt rămas până la
desfășurarea alegerilor pentru membrii din România în
Parlamentul European și de disfuncționalitățile constatate în
aplicarea Legii nr. 33/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie potrivit
încheierii de sesizare, ăart. 224 din Ordonanța de urgență a
Guvernului nr. 11/2009 pentru modificarea și completarea Legii
nr. 33/2007 privind organizarea și desfășurarea alegerilor pentru
Parlamentul European”. Având în vedere că, potrivit dispozițiilor
art. 62 din Legea nr. 24/2000 privind normele de tehnică
legislativă pentru elaborarea actelor normative, republicată în
Monitorul Oficial al României, Partea I, nr. 260 din 21 aprilie
2010, modificările și completările actelor normative se
încorporează în actele de bază, identificându-se cu acestea, de
la data intrării lor în vigoare, obiect al excepției de
neconstituționalitate îl constituie dispozițiile art. 224 alin. (1) din

3

Legea nr. 33/2007 privind organizarea și desfășurarea alegerilor
pentru Parlamentul European, publicată în Monitorul Oficial al
României, Partea I, nr. 28 din 16 ianuarie 2007, dispoziții
introduse prin art. I pct. 29 din Ordonanța de urgență a
Guvernului nr. 11/2009 pentru modificarea și completarea Legii
nr. 33/2007 privind organizarea și desfășurarea alegerilor pentru
Parlamentul European, publicată în Monitorul Oficial al
României, Partea I, nr. 134 din 4 martie 2009.
Textul de lege criticat are următorul cuprins:
— Art. 224: ă(1) Fapta unei persoane de a vota fără a avea
drept de vot ori de a vota de două sau mai multe ori în ziua de
referință constituie infracțiune și se pedepsește cu închisoare
de la 6 luni la 5 ani.”
În opinia autorului excepției de neconstituționalitate, textul
criticat încalcă prevederile constituționale ale art. 115 alin. (4)
referitoare la adoptarea ordonanțelor de urgență, ale art. 1
alin. (4) cu privire la principiul separației și al echilibrului puterilor
în cadrul democrației constituționale, ale art. 23 alin. (12)
referitoare la stabilirea și aplicarea pedepselor în condițiile și în
temeiul legii și ale art. 53 — Restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată următoarele:
I. Referitor la critica de neconstituționalitate extrinsecă vizând
încălcarea dispozițiilor art. 1 alin. (4) și art. 115 alin. (4) din
Constituție, Curtea apreciază că aceasta nu poate fi reținută,
întrucât Guvernul poate emite ordonanțe de urgență în
domeniile legilor organice, prevăzute la art. 73 alin. (3) din
Constituție, în condițiile art. 115 alin. (4)—(6) din Legea
fundamentală. Interdicția Guvernului de a reglementa în aceste
domenii se referă, în mod expres, numai la ordonanțele emise
în temeiul legilor speciale de abilitare, în condițiile alin. (1)—(3)
ale aceluiași art. 115, nu și la ordonanțele de urgență. (A se
vedea în acest sens Decizia nr. 34 din 17 februarie 1998,
publicată în Monitorul Oficial al României, Partea I, nr. 88 din
25 februarie 1998, Decizia nr. 538 din 31 mai 2007, publicată în
Monitorul Oficial al României, Partea I, nr. 423 din 25 iunie 2007,
și Decizia nr. 426 din 15 aprilie 2010, publicată în Monitorul
Oficial al României, Partea I, nr. 341 din 21 mai 2010.)
Cu privire la obligația Guvernului de a motiva situația
extraordinară a cărei reglementare nu putea fi amânată, ce a
determinat adoptarea Ordonanței de urgență pentru modificarea
și completarea Legii nr. 33/2007 privind organizarea și
desfășurarea alegerilor pentru Parlamentul European, Curtea
reține că expunerea de motive a ordonanței cuprinde motivele
care au determinat adoptarea acestui act normativ, respectiv
termenul foarte scurt rămas până la data desfășurării alegerilor,
deficiențele constatate în aplicarea dispozițiilor Legii nr. 33/2007,
precum și neconcordanța prevederilor acestei legi cu legislația
europeană, semnalată autorităților românești de către Comisia
Europeană, prin Scrisoarea nr. JLS-C3/TV sw (2007) D15221,
în al căror Răspuns, înregistrat cu nr. 74.680 din 25 februarie
2008, statul român s-a angajat ca până la data desfășurării
alegerilor pentru Parlamentul European din 2009 să modifice
legislația națională, astfel încât aceasta să se conformeze
acquis-ului comunitar. Toate aceste motive demonstrează
existența unei situații extraordinare a cărei reglementare nu
putea fi amânată.
II. 1. În privința incriminării unor fapte ca infracțiuni, Curtea
constată că norma constituțională prevăzută la art. 23 alin. (12)
vizează noțiunea de ălege” în înțelesul de act de reglementare
primară, și nu în înțeles strict formal. În acest sens, prin Decizia
nr. 120 din 16 martie 2004, publicată în Monitorul Oficial al
României, Partea I, nr. 296 din 5 aprilie 2004, Curtea a arătat că
ăîn ceea ce privește noțiunea de «lege» utilizată în Constituție,
republicată, în art. 124, potrivit căruia justiția se înfăptuiește în
numele legii, iar judecătorii sunt independenți și se supun numai

4

MONITORUL OFICIAL AL ROMÂNIEI, PARTEA I, Nr. 583/17.VIII.2011

legii, Curtea reține că aceasta are în vedere un sens larg ce
acoperă ansamblul dispozițiilor normative cuprinse în Legea
fundamentală și actele normative ce formează dreptul intern.
Astfel, conceputul de «lege» are mai multe înțelesuri în funcție
de distincția ce operează între criteriul formal sau organic și cel
material”. De asemenea, Curtea a statuat prin numeroase
decizii, pronunțate în urma controlului exercitat asupra
prevederilor unor ordonanțe de urgență ale Guvernului,
constituționalitatea normelor de reglementare a infracțiunilor
prevăzute în cadrul acestor acte normative. (A se vedea în acest
sens Decizia nr. 829 din 22 iunie 2010, publicată în Monitorul
Oficial al României, Partea I, nr. 478 din 13 iulie 2010, și Decizia
nr. 605 din 6 mai 2010, publicată în Monitorul Oficial al
României, Partea I, nr. 364 din 3 iunie 2010.)
Având în vedere argumentele expuse anterior, Curtea
constată că dispozițiile legale criticate nu încalcă prevederile
art. 23 alin. (12) din Constituție, în privința reglementării prin

ordonanță de urgență a infracțiunii prevăzute la art. 224 alin. (1)
din Legea nr. 33/2007.
2. În ceea ce privește critica dispozițiilor art. 224 alin. (1) din
Legea nr. 33/2007, în conformitate cu care acestea ar
contraveni principiului minimei intervenții, Curtea constată că
incriminarea ca infracțiuni a faptelor ce prezintă un anumit grad
de pericol social ține de politica penală a statului, iar stabilirea
acesteia este de competența legiuitorului.
În cauza de față, Curtea reține că prin incriminarea faptei de
vot multiplu sunt ocrotite valori sociale importante, iar
nesocotirea acestora ar prezenta un pericolul social sporit. Toate
acestea demonstrează faptul că legiuitorul este îndreptățit din
punct de vedere constituțional să incrimineze aceste fapte, să
impună sancțiuni penale disuasive.
Întrucât textul criticat nu încalcă art. 23 alin. (12) din
Constituție, Curtea constată că art. 53 din Constituție, invocat
de autorul excepției, nu are incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 224 alin. (1) din Legea nr. 33/2007 privind
organizarea și desfășurarea alegerilor pentru Parlamentul European, excepție ridicată de Alexandru Mureșan în Dosarul
nr. 249/1.752/2010 al Judecătoriei Jibou.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 634
din 12 mai 2011

referitoare la excepția de neconstituționalitate a prevederilor art. 45 din Legea fondului funciar
nr. 18/1991, ale art. 24, art. 25, art. 26 alin. (1), (2), (21)—(23), (3) și (31), art. 27, art. 28 și art. 31
alin. (1), (2), (5) și (6) din Legea nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, astfel cum au fost modificate prin art. I din titlul VI al Legii
nr. 247/2005 privind reforma în domeniile proprietății și justiției, precum și unele măsuri adiacente,
precum și ale acestei legi
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 45 din Legea fondului funciar nr. 18/1991, ale
art. 24, art. 25, art. 26 alin. (1), (2), (21)—(23), (3) și (31), art. 27,
art. 28 și art. 31 alin. (1), (2), (5) și (6) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului

MONITORUL OFICIAL AL ROMÂNIEI, PARTEA I, Nr. 583/17.VIII.2011
funciar nr. 18/1991 și ale Legii nr. 169/1997, astfel cum au fost
modificate prin art. I din titlul VI al Legii nr. 247/2005 privind
reforma în domeniile proprietății și justiției, precum și unele
măsuri adiacente, precum și ale acestei legi, excepție ridicată
de Comisia județeană pentru stabilirea dreptului de proprietate
privată asupra terenurilor Mureș, reprezentată de prefectul
județului Mureș, în Dosarul nr. 2.680/289/2008 al Judecătoriei
Reghin.
La apelul nominal răspund, pentru autorul excepției,
apărătorul ales Ioan Sabău-Pop, precum și avocatul Mihai
Dragoș Bejenaru, pentru partea Banffy Ioska Imre Laszlo, cu
împuterniciri avocațiale depuse la dosar. Lipsește partea
Domeniul Silvic Gudeamestrehaza — S.A. din Târgu Mureș, față
de care procedura de citare a fost legal îndeplinită.
Magistratul-asistent referă asupra cauzei și arată că partea
Domeniul Silvic Gudeamestrehaza — S.A. din Târgu Mureș a
depus la dosar concluzii scrise, prin care solicită respingerea
excepției de neconstituționalitate.
Cauza fiind în stare de judecată, președintele acordă
cuvântul
reprezentantului
autorului
excepției
de
neconstituționalitate, care solicită admiterea acesteia, pentru
aceleași argumente invocate și în concluziile scrise aflate la
dosarul cauzei. Astfel, susține că textele de lege sunt
neconstituționale deoarece contravin tratatelor internaționale la
care România este parte, și anume Convenția de armistițiu din
12 septembrie 1944 și Tratatul de pace din 10 februarie 1947, în
contradicție cu dispozițiile art. 20 din Constituție. De asemenea,
arată că prin reglementările criticate sunt încălcate valorile
supreme ale statului român, fiind desființate retroactiv raporturi
juridice formate și consolidate anterior.
Avocatul părții Banffy Ioska Imre Laszlo solicită respingerea
excepției de neconstituționalitate, sens în care depune și note
scrise la dosar. Astfel, arată că întregul conținut al legilor fondului
funciar reprezintă însăși expresia dispozițiilor constituționale
pretins încălcate. În ceea ce privește pretinsa neconcordanță
între tratate și convenții internaționale postbelice și prevederi ale
dreptului intern, având ca obiect reglementarea regimului actual
al proprietăților funciare, apreciază că acest aspect nu poate
face obiect al controlului de constituționalitate.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate
a prevederilor art. 24 alin. (12), (14) și (3) din Legea nr. 1/2000,
având în vedere că prin deciziile nr. 605/2009 și nr. 652/2009
Curtea a constatat că acestea sunt neconstituționale.
În ceea ce privește celelalte prevederi de lege criticate, arată
că acestea sunt constituționale, iar excepția de
neconstituționalitate formulată este neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 22 septembrie 2010, pronunțată în
Dosarul nr. 2.680/289/2008, Judecătoria Reghin a sesizat
Curtea Constituțională cu excepția de neconstituționalitate
a prevederilor art. 45 din Legea fondului funciar nr. 18/1991,
ale art. 24, art. 25, art. 26 alin. (1), (2), (21)—(23), (3) și (31),
art. 27, art. 28 și art. 31 alin. (1), (2), (5) și (6) din Legea
nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și ale
Legii nr. 169/1997, astfel cum au fost modificate prin art. I
din titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente,
precum și ale acestei legi, excepție ridicată de Comisia

5

județeană pentru stabilirea dreptului de proprietate privată
asupra terenurilor Mureș, reprezentată de prefectul județului
Mureș, într-o cauză civilă având ca obiect o plângere la Legea
nr. 247/2005.
În motivarea excepției de neconstituționalitate autorul
acesteia susține că prin textele de lege criticate sunt încălcate
valorile supreme ale statului român și acestea contravin spiritului
tradițiilor democratice ale poporului român, statuate prin art. 1
alin. (3) din Constituție. Astfel, arată că legiuitorul trebuie să aibă
în vedere măsuri de reparare a unor abuzuri și nedreptăți ale
regimului politic trecut, prin legiferarea reconstituirii unor drepturi
care au fost supuse acelor abuzuri. Or, prin prevederile criticate
se depășește acest cadru, fiind revendicate proprietăți forestiere
cu privire la care s-au luat măsuri cu mult înainte de instaurarea
regimului comunist, și care, puse în practică, dezechilibrează pe
termen lung societatea românească și afectează grav situația
economică a zonei. De asemenea, consideră că prin legile
nr. 18/1991, nr. 1/2000 și nr. 247/2005 se anihilează practic
prevederile din Convenția de armistițiu din 12 septembrie 1944
și Tratatul de pace din 10 februarie 1947 și se revine la situația
anterioară, ca și cum consecințele generate de evenimentele de
război și faptele celor vizați ca inamici ai statului nu ar fi existat,
astfel încât aceste prevederi legale sunt neconstituționale.
Autorul excepției arată că Legea reformei agrare din anul
1921, care a dus la exproprieri ale foștilor latifundiari cu mari
suprafețe de pădure, urmată de împroprietărirea unor categorii
de persoane după cerințele legii, a vizat și proprietățile care sunt
revendicate în prezenta cauză, lege care este ignorată prin
articolele din legile fondului funciar apreciate a fi
neconstituționale. Totodată, arată că raporturile juridice formate
și consolidate printr-o serie de acte normative, precum Decretullege nr. 9/1945, Legea nr. 498/1942 și Legea nr. 443/1944, prin
care se reglementa regimul juridic al bunurilor ăsupușilor statelor
cu care România se afla în stare de război” și care vizau
categoria de foști proprietari, sunt anulate prin textele de lege
criticate și se încalcă principiul neretroactivității legii, consacrat
prin art. 15 din Constituție.
În final, apreciază că prevederile art. 31 din Legea nr. 1/2000,
modificate prin art. I din titlul VI al Legii nr. 247/2005, contravin
dispozițiilor constituționale ale art. 136 privind proprietatea
publică și privată, deoarece, prin predarea gratuită către pretinșii
foști proprietari, fără plată, a tuturor sediilor ocoalelor silvice și
a altor obiective realizate din investițiile statului, nu mai există
acces egal la valorile pe care le produc aceste bunuri. Acestea
trec în proprietatea pretinșilor foști proprietari pe criterii
preferențiale, ceea ce dezavantajează interesele generale ale
societății și ale fiecărui cetățean în parte, instaurând inegalitatea.
Judecătoria Reghin consideră că prevederile art. 45 din
Legea fondului funciar nr. 18/1991, ale art. 24, art. 25, art. 26
alin. (1), (2), (21)—(23), (3) și (31), art. 27, art. 28 și art. 31
alin. (1), (2), (5) și (6) din Legea nr. 1/2000, astfel cum au fost
modificate prin art. I din titlul VI al Legii nr. 247/2005, nu
operează vreo încălcare a valorilor supreme ale statului român
sau a dreptului de proprietate al acestuia, după cum aceste texte
de lege nu instituie restrângeri ale exercitării unor drepturi sau
a unor libertăți fundamentale și nici nu afectează vreuna din
componentele dreptului de proprietate, astfel încât nu contravin
art. 1 alin. (3) sau art. 136 din Legea fundamentală. De
asemenea, în ceea ce privește pretinsa contrarietate cu art. 15
din Constituție, instanța apreciază că prevederile invocate sunt
constituționale, de vreme ce reconstituirea dreptului de
proprietate, în forma prevăzută de lege, are consecințe numai
pentru viitor, fără a retroactiva. Instanța consideră că aceste
prevederi legale ar putea fi însă neconstituționale, în măsura în

6

MONITORUL OFICIAL AL ROMÂNIEI, PARTEA I, Nr. 583/17.VIII.2011

care ar aduce atingere tratatelor internaționale la care România
este parte, având în vedere că, potrivit art. 20 alin. (2) din
Constituție, ăDacă există neconcordanțe între pactele și tratatele
privitoare la drepturile fundamentale ale omului, la care România
este parte, și legile interne, au prioritate reglementările
internaționale [ ]”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, susținerile
părților prezente, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 45 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, ale art. 24, art. 25, art. 26 alin. (1), (2), (21)—(23),
(3) și (31), art. 27, art. 28 și art. 31 alin. (1), (2), (5) și (6) din
Legea nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, publicată în Monitorul Oficial al României, Partea I,
nr. 8 din 12 ianuarie 2000, astfel cum aceste prevederi au fost
modificate prin art. I din titlul VI al Legii nr. 247/2005 privind
reforma în domeniile proprietății și justiției, precum și unele
măsuri adiacente, precum și ale acestei legi, lege publicată în
Monitorul Oficial al României, Partea I, nr. 653 din 22 iulie 2005.
Textele de lege criticate au următorul cuprins:
— Art. 45 din Legea fondului funciar nr. 18/1991:
ă(1) Persoanele fizice sau, după caz, moștenitorii acestora, ale
căror terenuri cu vegetație forestieră, păduri, zăvoaie, tufărișuri,
pășuni și fânețe împădurite au trecut în proprietatea statului prin
efectul unor acte normative speciale, pot cere reconstituirea
dreptului de proprietate și pentru diferența de peste 1 ha, dar nu
mai mult de 30 ha, de familie.
(2) Dacă pe suprafețele de teren ce urmează a fi atribuite în
condițiile alineatului precedent se află construcții sau amenajări
forestiere, ori sunt în curs de execuție sau în fază de proiectare,
sau terenurile sunt defrișate, se vor atribui alte suprafețe de
teren, cu respectarea acelorași condiții, în imediata apropiere.
(3) Persoanele prevăzute la alin. (1) vor formula cererile în
termenul, cu procedura și în condițiile prevăzute la art. 9
alin. (3)—(9).
(4) Terenurile prevăzute la alin. (1), precum și la art. 46 și 47
vor fi gospodărite și exploatate în regim silvic, potrivit legii.
Regimul silvic pentru pădurile proprietate privată se va elabora
și se va aproba în termen de 3 luni de la intrarea în vigoare a
prezentei legi, prin grija Ministerului Apelor, Pădurilor și
Protecției Mediului. Punerea în posesie a pădurilor, zăvoaielor,
tufărișurilor, a pășunilor și fânețelor împădurite se va face numai
după stabilirea regimului silvic al acestora.”;

Textele criticate din Legea nr. 1/2000, astfel cum au fost
modificate și completate prin art. I din titlul VI al Legii
nr. 247/2005 privind reforma în domeniile proprietății și justiției,
precum și unele măsuri adiacente, au următorul cuprins:
— Art. 24: ă(1) Reconstituirea dreptului de proprietate asupra
terenurilor forestiere, pentru diferența dintre suprafața primită
prin aplicarea legilor fondului funciar și cea avută în proprietate,
persoanelor fizice și juridice sau, după caz, moștenitorilor
acestora, se face pe vechile amplasamente.
(11) În cazul în care validarea s-a făcut pe alt amplasament
decât cel avut în proprietate, iar pentru respectiva suprafață nu
s-a făcut punerea în posesie, titlul de proprietate se emite pe
numele fostului proprietar sau al moștenitorilor acestuia.
(12) Terenurile din ariile naturale protejate, constituite și
declarate astfel potrivit legii, arboretele constituite ca unitățisursă pentru producerea materialelor forestiere de reproducere,
plantajele, culturile de plante-mamă pentru producția de butași,
înscrise în catalogul național al materialelor de bază, se restituie
foștilor proprietari sau moștenitorilor acestora, cu obligația de a
le păstra destinația și de a le asigura administrarea prin structuri
silvice autorizate. Fostul proprietar poate opta pentru atribuirea
unei suprafețe echivalente din fondul forestier proprietate de
stat.
(13) În cazul terenurilor defrișate după data de 1 ianuarie
1990 fostul proprietar poate opta pentru restituirea pe vechiul
amplasament.
(14) În cazul în care pe vechiul amplasament se află păduri
încadrate în grupa I funcțională conform prevederilor Legii
nr. 26/1996 — Codul silvic, cu modificările și completările
ulterioare, fostul proprietar sau moștenitorii acestuia trebuie să
respecte destinația acestora și să permită lucrările de intervenție
necesare sau pot opta pentru restituirea unui alt teren, situat în
apropierea vechiului amplasament.
(2) Se exceptează de la reconstituirea dreptului de
proprietate pe vechile amplasamente terenurile atribuite foștilor
proprietari, cu respectarea prevederilor Legii fondului funciar
nr. 18/1991, cu modificările și completările ulterioare, pentru
care s-au eliberat titluri de proprietate sau procese-verbale de
punere în posesie.
(3) Pentru cazurile prevăzute la alin. (2) punerea în posesie
se va face pe alte terenuri, situate în apropierea vechilor
amplasamente, acceptate de proprietar.
(4) Unitățile și subunitățile silvice din subordinea Regiei
Naționale a Pădurilor — Romsilva, precum și ceilalți deținători
actuali ai terenurilor forestiere solicitate de foștii proprietari sau
de moștenitorii lor, vor pune la dispoziție comisiilor locale de
aplicare a prevederilor prezentei legi suprafețele de teren pentru
care cererile de reconstituire a dreptului de proprietate au fost
validate, pe categorii de deținători prevăzute în prezenta lege, în
condițiile prevăzute la alin. (1)—(3). Trecerea efectivă a
terenurilor în proprietatea privată se va face cu ocazia punerii în
posesie, potrivit prezentei legi.
(5) Autoritatea publică centrală care răspunde de silvicultură
va lua măsuri ca fiecare ocol silvic să delimiteze perimetrele cu
terenuri ce rămân în proprietatea statului de terenurile care fac
obiectul reconstituirii dreptului de proprietate privată.
(6) Terenurile proprietate de stat, administrate de Institutul
de Cercetări și Amenajări Silvice, destinate activității de
cercetare, rămân în administrarea acestuia, cu excepția
terenurilor forestiere preluate de la foștii proprietari și solicitate
de persoanele îndreptățite la reconstituire. Terenurile forestiere
destinate cercetării care fac obiectul retrocedării se vor delimita
în trupuri compacte, începând de la marginea perimetrului.”;

MONITORUL OFICIAL AL ROMÂNIEI, PARTEA I, Nr. 583/17.VIII.2011
— Art. 25: ă(1) Reconstituirea dreptului de proprietate și
punerea în posesie a titularilor, în cazul terenurilor forestiere,
precum și eliberarea titlurilor de proprietate se fac de comisiile
locale și, respectiv, comisiile județene, în condițiile, și cu
procedura stabilite de Legea fondului funciar nr. 18/1991, cu
modificările și completările ulterioare, de Legea nr. 169/1997,
de Regulamentul privind procedura de constituire, atribuțiile și
funcționarea comisiilor pentru stabilirea dreptului de proprietate
privată asupra terenurilor, a modelului și modului de atribuire a
titlurilor de proprietate, precum și punerea în posesie a
proprietarilor, aprobat prin Hotărârea Guvernului nr. 1.172/2001,
cu modificările și completările ulterioare, și conform prezentei
legi.
(2) Gospodărirea terenurilor forestiere atribuite în condițiile
prezentei legi se face în regim silvic, potrivit legii.
(3) Pentru persoanele prevăzute la art. 24 alin. (1) din
prezenta lege se va emite un titlu de proprietate suplimentar.
Dacă nu a fost emis încă un titlu de proprietate pentru suprafața
de teren forestier primită prin aplicarea legilor fondului funciar, se
va emite un singur titlu pentru întreaga suprafață rezultată din
aplicarea Legii fondului funciar nr. 18/1991, cu modificările și
completările ulterioare, a Legii nr. 169/1997 și a prezentei legi.”;
— Art. 26: ă(1) Formelor asociative de proprietate asupra
terenurilor cu vegetație forestieră, pășunilor și fânețelor, obști
de moșneni în devălmășie, obști răzeșești nedivizate,
composesorate, obști de cumpărare, păduri grănicerești, păduri
urbariale, comune politice, cooperative, alte comunități și forme
asociative cu diferite denumiri, li se va elibera un singur titlu de
proprietate, la solicitarea reprezentantului legal al acestora, cu
mențiunea la titular, după caz: «obște de moșneni», «obște de
răzeși», «composesorat», «păduri grănicerești», alte asociații și
forme asociative cu denumirea localității respective.
(2) Formelor asociative li se va restitui în întregime suprafața
avută în proprietate.
(21) În cazul în care forma asociativă a fost în devălmășie,
fără specificarea cotei-părți pentru fiecare asociat deposedat,
suprafața ce se restituie se stabilește în cote-părți egale, în
limitele prevăzute la alin. (2).
(22) Suprafața restituită formelor asociative cuprinde numai
terenurile pentru care s-au formulat cereri.
(23) Suprafața restituită membrilor formelor asociative nu se
cumulează cu suprafața dobândită conform prevederilor art. 24
alin. (1) și ale art. 29 alin. (1).
(3) Titlul de proprietate va fi însoțit de o schiță de
amplasament a suprafeței de teren forestier care a aparținut
obștii de moșneni, obștii de răzeși, composesoratului și altora
asemenea, ce urmează a fi restituit.
(31) Punerea în posesie în cazul suprafețelor reconstituite pe
raza mai multor comune se face de către comisiile locale sub
coordonarea și cu avizul oficiilor județene ale Agenției Naționale
de Cadastru și Publicitate Imobiliară, iar în cazul suprafețelor
reconstituite pe raza mai multor județe de către Agenția
Națională de Cadastru și Publicitate Imobiliară. Titlul de
proprietate se va emite de comisia județeană în a cărei rază
teritorială se afla sediul formei asociative.”;
— Art. 27: ăAdministrarea și exploatarea terenurilor forestiere
prevăzute la art. 26 din prezenta lege se face în conformitate cu
statutele formelor asociative admise de legislația statului român
în perioada anilor 1921—1946, în măsura în care nu contravin
legislației în vigoare.”;
— Art. 28: ă(1) În vederea organizării administrării terenurilor
forestiere prevăzute la art. 26 din prezenta lege și a determinării
responsabilităților cu privire la administrarea lor, persoanele

7

îndreptățite se vor reorganiza, în baza acestei legi, în formele
asociative inițiale.
(2) În termen de 90 de zile de la data intrării în vigoare a
prezentei legi un comitet ad-hoc va solicita judecătoriei în a cărei
rază teritorială sunt situate terenurile recunoașterea formelor
asociative de administrare și de exploatare a terenurilor
forestiere.
(3) Comitetul ad-hoc va prezenta judecătoriei, odată cu
cererea, un statut în formă autentică sau certificată de avocat,
în care se vor stabili structura acestora, organele de conducere,
modul de administrare a terenurilor forestiere, în condițiile legii,
drepturile și obligațiile membrilor, răspunderi, sancțiuni, modul
de dizolvare, precum și alte prevederi specifice.
(4) Prin hotărâre judecătorească formele asociative de
administrare în comun, constituite în condițiile și cu respectarea
regimului silvic prevăzut de lege, redobândesc calitatea de
persoană juridică. Hotărârea judecătorească va fi înscrisă
într-un registru special ținut de judecătorie.
(5) Suprafețele forestiere aflate în proprietate comună,
conform naturii acestora, rămân în proprietate indiviză pe toată
durata existenței lor.
(6) Membrii formelor asociative aflați în devălmășie sau
indiviziune nu pot înstrăina propriile cote-părți unor persoane din
afara acestora.
(7) Terenurile acestor forme asociative nu pot fi înstrăinate în
niciun mod, în întregime sau în parte.
(8) În cazul dizolvării formelor asociative proprietatea indiviză
a acestora va trece în proprietatea publică a consiliilor locale în
raza cărora se află terenurile respective.”;
— Art. 31: ă(1) Construcțiile de pe terenurile forestiere care
se retrocedează prin efectul prezentei legi și care au făcut parte
din exploatația forestieră la data trecerii în proprietatea statului
se restituie foștilor proprietari sau, după caz, moștenitorilor
acestora.
(2) În cazul în care astfel de bunuri imobile nu mai există, se
vor acorda despăgubiri. [...]
(5) Bunurile prevăzute la alin. (3) trec în proprietate privată cu
obligația păstrării destinației acestora, exploatarea și întreținerea
acestora fiind efectuate de către ocolul silvic care asigură
administrarea pădurii.
(6) În situația în care persoanele cărora li se reconstituie
dreptul de proprietate nu îndeplinesc condiția prevăzută la
alin. (4) reconstituirea dreptului de proprietate se face pe alte
amplasamente, stabilite cu acordul proprietarilor.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 1
alin. (3) referitoare la statul român, art. 15 alin. (2) privind
neretroactivitatea legii civile, art. 20 referitoare la tratatele
internaționale privind drepturile omului, raportate la Convenția
de armistițiu din 12 septembrie 1944 și Tratatul de pace din
10 februarie 1947, precum și celor ale art. 136 privind
proprietatea.
Examinând excepția de neconstituționalitate, referitor la
prevederile art. 24 alin. (12), (14) și (3) din Legea nr. 1/2000,
Curtea constată că, prin deciziile nr. 605 și nr. 652 din 28 aprilie
2009, publicate în Monitorul Oficial al României, Partea I, nr. 415
din 17 iunie 2009, a statuat că acestea sunt neconstituționale în
ceea ce privește dreptul foștilor proprietari de a opta pentru
atribuirea unei suprafețe echivalente din fondul forestier
proprietate de stat.
Or, potrivit prevederilor art. 29 alin. (3) din Legea nr. 47/1992
privind organizarea și funcționarea Curții Constituționale, ăNu
pot face obiectul excepției prevederile constatate ca fiind
neconstituționale printr-o decizie anterioară a Curții

8

MONITORUL OFICIAL AL ROMÂNIEI, PARTEA I, Nr. 583/17.VIII.2011

Constituționale”, astfel încât excepția de neconstituționalitate cu
un atare obiect este inadmisibilă.
Cu privire la prevederile art. 24 alin. (1) din Legea nr. 1/2000
și la cele ale art. 45 din Legea fondului funciar nr. 18/1991, prin
Decizia nr. 184 din 27 aprilie 2004, publicată în Monitorul Oficial
al României, Partea I, nr. 528 din 11 iunie 2004, Curtea a statuat
următoarele: ăChiar dacă naționalizarea sau alte moduri prin
care, sub imperiul unor legi anterioare, a luat naștere dreptul de
proprietate al statului nu sunt corespunzătoare prevederilor
Constituției, dreptul subiectiv de proprietate al statului, constituit
potrivit reglementărilor legale anterioare actualei legi
fundamentale, nu este stins ca efect al intrării în vigoare a
acesteia, independent de modificările aduse regimului juridic al
proprietății. Așa fiind, [... ] dreptul fostului proprietar de a i se
restitui imobilul se naște în viitor, prin aplicarea prevederilor
legale care îi reconstituie acest drept.”
Totodată, prin Decizia nr. 154 din 27 februarie 2007,
publicată în Monitorul Oficial al României, Partea I, nr. 256 din
17 aprilie 2007, referitor la prevederile art. 24 din Legea
nr. 1/2000, astfel cum au fost modificate și completate prin
Legea nr. 247/2005, Curtea a constatat că ăprin măsurile privind
reconstituirea dreptului de proprietate din domeniul funciar,
stabilite de Legea nr. 247/2005, legiuitorul a rămas consecvent
politicii de reconstituire a terenurilor pe vechile amplasamente,
cu excepțiile prevăzute de lege. Aceste măsuri au ca finalitate,
așa cum rezultă din expunerea de motive la această lege,
«soluționarea definitivă a problemei proprietății în sensul
reparării unei mari nedreptăți istorice». Prin instituirea acestor
reglementări, legiuitorul a avut, de asemenea, în vedere
respectarea principiului restitutio in integrum, în deplină
concordanță cu principiul garantării proprietății prevăzut la
art. 44 alin. (2) teza întâi din Constituție, potrivit căruia:
«Proprietatea privată este garantată și ocrotită în mod egal de
lege, indiferent de titular.»”
Prin Decizia nr. 148 din 8 februarie 2011, publicată în
Monitorul Oficial al României, Partea I, nr. 232 din 4 aprilie 2011,
Curtea a reținut că excepția expres prevăzută de lege privind
reconstituirea dreptului de proprietate pe vechile amplasamente
o constituie situația în care terenurile au fost atribuite în mod
legal altor persoane, așa cum reglementează și prevederile
art. 24 alin. (2) din Legea nr. 1/2000, care fac trimitere la
prevederile Legii fondului funciar nr. 18/1991, cu modificările și
completările ulterioare. Această excepție reprezintă
transpunerea în plan normativ a principiului constituțional al
neretroactivității legii civile și consacrarea prin lege a adagiului
tempus regit actum.
Cu privire la prevederile art. 26 din Legea nr. 1/2000,
modificate și completate prin Legea nr. 247/2005, prin Decizia
nr. 269 din 22 octombrie 2002, publicată în Monitorul Oficial al
României, Partea I, nr. 879 din 6 decembrie 2002, Curtea a
statuat că acest text de lege nu conține în sine nicio dispoziție
cu caracter retroactiv. Aspectele criticate de autorul excepției se
referă la o soluție legislativă care corespunde unei opțiuni
politice ce ține de competența legiuitorului.
Prin aceeași decizie, referitor la prevederile art. 28 din
același act normativ, Curtea a statuat că, atunci când există
diferențe între formele de proprietate comună ori între acestea
și proprietatea exclusivă, în ceea ce privește exercitarea unora
dintre atributele dreptului de proprietate, aceste diferențe
corespund particularităților regimului juridic al acelei forme de
proprietate, neputând fi considerate ca îngrădiri ale exercițiului
dreptului de proprietate.
Totodată, prin Decizia nr. 584 din 8 noiembrie 2005, publicată
în Monitorul Oficial al României, Partea I, nr. 1.143 din
19 decembrie 2005, cu privire la aceeași reglementare legală,

Curtea a constatat că, ăÎn concepția legiuitorului, reconstituirea
dreptului de proprietate în cazul suprafețelor forestiere aflate în
proprietatea comună a formelor asociative enumerate nu poate
fi concepută decât tot în cadrul acelor forme. Dreptul de
proprietate urmează să aibă configurarea și prerogativele avute
în perioada respectivă. În aceste condiții regimul juridic al
proprietății privind terenurile forestiere restituite foștilor
proprietari, în cadrul acestor forme asociative, este determinat
de legiuitor, în mod special, în considerarea particularităților
economice și sociale ale formelor de exploatare anterioare
trecerii terenurilor în proprietatea statului. Aceste particularități
cuprind anumite limitări ale exercitării dreptului de proprietate,
decurgând din faptul că acesta se referă la proprietatea unor
astfel de forme asociative.
De altfel, foștii proprietari urmează să fie despăgubiți ca în
toate celelalte situații privind restituirea bunurilor preluate abuziv.
Legiuitorul reglementează, în mod deosebit, această
categorie de bunuri, ce fac obiectul dreptului de proprietate al
composesoratelor — subiecte colective de drept, sub condiția
exploatării terenurilor forestiere în forme asociative și cu
respectarea regimului silvic.”
Cât privește prevederile art. 31 alin. (1) din Legea nr. 1/2000,
prin Decizia nr. 761 din 24 iunie 2008, publicată în Monitorul
Oficial al României, Partea I, nr. 593 din 7 august 2008, Curtea
a constatat că soluția de restituire către foștii proprietari sau,
după caz, către moștenitorii acestora a construcțiilor de pe
terenurile forestiere ce se retrocedează în temeiul acestei legi
este justificată de faptul că acestea au făcut parte din exploatația
forestieră la data trecerii terenurilor forestiere în proprietatea
statului. Autorul excepției susține că ăprin predarea gratuită către
pretinșii foști proprietari, fără plată, a sediilor ocoalelor silvice și
a altor obiective realizate din investițiile statului”, ăpe criterii
preferențiale care dezavantajează interesele generale ale
societății și ale fiecăruia în parte”, se aduce atingere dispozițiilor
constituționale ale art. 136 privind proprietatea.
Curtea apreciază că nu poate fi primită această critică,
întrucât construcțiile realizate ulterior trecerii în proprietatea
statului a terenurilor și efectuate din investițiile acestuia nu pot
fi retrocedate, fapt ce rezultă din interpretarea per a contrario a
prevederilor art. 31 alin. (1) din Legea nr. 1/2000.
De asemenea, Curtea constată că nu poate fi primită nici
critica de neconstituționalitate potrivit căreia textele legale
criticate încalcă dispozițiile art. 1 alin. (3) din Constituție,
deoarece aceste texte nu încalcă valorile supreme ale statului
român. Legiuitorul a urmărit tocmai repararea unor abuzuri și
nedreptăți din regimul trecut, legiferând reconstituirea unor
drepturi, cum a fost și cazul reglementărilor criticate de autorul
excepției.
Și, în sfârșit, cu privire la critica de neconstituționalitate
referitoare la încălcarea unor dispoziții din tratatele
internaționale invocate de autorul excepției, cu raportare la
prevederile art. 11 alin. (1) și art. 20 din Constituție, Curtea
constată că prevederile criticate sunt în concordanță cu acestea.
Curtea Europeană a Drepturilor Omului a decis în jurisprudența
sa că statele contractante sunt îndrituite să reglementeze
exercitarea dreptului de proprietate în concordanță cu interesul
general, adoptând în acest sens legile necesare.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

MONITORUL OFICIAL AL ROMÂNIEI, PARTEA I, Nr. 583/17.VIII.2011

9

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a prevederilor art. 24 alin. (12), (14) și (3) din Legea nr. 1/2000
pentru reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, astfel cum au fost modificate prin art. I din titlul VI al Legii nr. 247/2005 privind
reforma în domeniile proprietății și justiției, precum și unele măsuri adiacente, excepție ridicată de Comisia județeană pentru
stabilirea dreptului de proprietate privată asupra terenurilor Mureș, reprezentată de prefectul județului Mureș, în Dosarul
nr. 2.680/289/2008 al Judecătoriei Reghin.
2. Respinge, ca neîntemeiată, excepția de neconstituționalitate a prevederilor art. 45 din Legea fondului funciar nr. 18/1991,
a celor ale art. 24 alin. (1), (11), (13), (2), (4), (5) și (6), art. 25, art. 26 alin. (1), (2), (21)— (23), (3) și (31), art. 27, art. 28 și art. 31
alin. (1), (2), (5) și (6) din Legea nr. 1/2000, astfel cum au fost modificate prin art. I din titlul VI al Legii nr. 247/2005 privind reforma
în domeniile proprietății și justiției, precum și unele măsuri adiacente, precum și ale acestei legi, excepție ridicată de același autor
în același dosar al aceleiași instanțe.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 648
din 17 mai 2011

referitoare la excepția de neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în Dosarul
nr. 2.412/117/2009 al Tribunalului Cluj — Secția mixtă de
contencios administrativ și fiscal, de conflicte de muncă și
asigurări sociale și care constituie obiectul Dosarului Curții
Constituționale nr. 3.186D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 3.292D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Societatea Comercială ăDeltachim” — S.R.L. din

Cluj-Napoca în Dosarul nr. 1.573/40/2010 al Tribunalului
Botoșani — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 3.186D/2010 și
nr. 3.292D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 3.292D/2010 la Dosarul
nr. 3.186D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, sens în care arată că, ulterior sesizării
Curții Constituționale, textul de lege criticat a fost abrogat.
C U R T E A,

având în vedere actele și lucrările dosarelor, constată
următoarele:
Prin Încheierea din 24 iunie 2010, pronunțată în Dosarul
nr. 2.412/117/2009, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 298
alin. (2) ultima liniuță din Legea nr. 53/2003 — Codul muncii.

10

MONITORUL OFICIAL AL ROMÂNIEI, PARTEA I, Nr. 583/17.VIII.2011

Excepția a fost ridicată de Societatea Comercială ăPetrom” —
S.A. din București cu prilejul soluționării unui conflict de muncă
având ca obiect drepturi bănești.
Prin Încheierea din 23 iunie 2010, pronunțată în Dosarul
nr. 1.573/40/2010, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii.
Excepția a fost ridicată de Societatea Comercială
ăDeltachim” — S.R.L. din Cluj-Napoca cu prilejul soluționării unui
conflict de muncă având ca obiect drepturi bănești.
În motivarea excepției de neconstituționalitate autorii
acesteia arată, în esență, că textul de lege criticat, prin
formularea sa imprecisă, poate ridica dificultăți de interpretare și
aplicare a legii. În acest sens autorii fac referire la normele
procedurale aplicabile în spețele lor, care au ca obiect conflicte
de muncă, arătând că art. 298 alin. (2) ultima liniuță din Codul
muncii nu este în măsură să clarifice care dintre acestea
urmează să se aplice. Astfel, se arată că prevederile art. 72 din
Legea nr. 168/1999 privind soluționarea conflictelor de muncă
sunt diferite de cele ale art. 284 din Codul muncii, care
reglementează aceeași materie, respectiv instanța competentă
să soluționeze aceste conflicte. Cu toate că, din perspectiva
principiilor de aplicare a legii în timp, în speță ar trebui să fie
incidente reglementările mai noi, respectiv cele ale Codului
muncii, caracterul special pe care îl are Legea nr. 168/1999 față
de dreptul comun în materie, reglementat de Codul muncii,
poate conduce la o concluzie contrară, potrivit căreia incidente
ar fi dispozițiile legii speciale. Toate aceste argumente duc la
concluzia că prevederile art. 298 alin. (2) ultima liniuță din Codul
muncii încalcă principiul efectivității juridice, consacrat de Curtea
Europeană a Drepturilor Omului. În plus față de acestea, autorii
excepției consideră că, prin dispozițiile art. 62 alin. (1) și art. 63
alin. (3) din Legea nr. 24/2000 privind normele de tehnică
legislativă pentru elaborarea actelor normative, legiuitorul a
impus cu caracter imperativ abrogarea expresă directă,
excluzând, prin urmare, abrogarea implicită. Acest mod de
abordare a fost determinat atât pentru a asigura coerența
sistemului legislativ, cât și pentru a asigura eficacitatea
principiului separației puterilor în stat, întrucât nu permite
judecătorului să legifereze expres unde legiuitorul a tăcut,
respectiv să constate abrogarea, deși legiuitorul nu a făcut-o.
Nerespectarea prevederilor Legii nr. 24/2000 prin reglementarea
unei norme care are un efect abrogator implicit, precum textul de
lege criticat, are semnificația încălcării art. 1 alin. (5) din
Constituție, care prevede obligativitatea respectării Constituției
și a legilor, obligație căreia trebuie să i se supună inclusiv
Parlamentul, întrucât textul constituțional nu face nicio distincție
cu privire la destinatarii normei.
Tribunalul Cluj — Secția mixtă de contencios
administrativ și fiscal, de conflicte de muncă și asigurări

sociale consideră că excepția de neconstituționalitate este
inadmisibilă, pentru motivele reținute de Curtea Constituțională
în jurisprudența sa în materie.
Tribunalul Botoșani — Secția civilă consideră că excepția
de neconstituționalitate este inadmisibilă, întrucât textul de lege
criticat nu are legătură cu soluționarea cauzei pe fond, așa cum
cer dispozițiile art. 29 alin. (1) din Legea nr. 47/1992. Cu toate
acestea, observând că în cauze similare Curtea de Apel
Suceava a sesizat totuși Curtea Constituțională cu excepțiile de
neconstituționalitate privind art. 298 alin. (2) ultima liniuță din
Codul muncii, procedează în mod asemănător și sesizează
instanța de contencios constituțional.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Codul muncii,
dispoziții care au următorul conținut:
ăPe data intrării în vigoare a prezentului cod se abrogă: [...]
— orice alte dispoziții contrare.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 1 alin. (4) și (5) privind separația puterilor în stat și
supremația Constituției și a legilor, ale art. 73 alin. (3) lit. p)
privind reglementarea, prin lege organică, a raporturilor de
muncă, sindicatelor, patronatelor și protecției sociale și ale
art. 79 alin. (1) privind rolul Consiliului Legislativ.
Examinând excepția de neconstituționalitate, Curtea
constată că, ulterior sesizării sale, textul de lege criticat a fost
abrogat prin dispozițiile art. I pct. 107 din Legea nr. 40/2011
pentru modificarea și completarea Legii nr. 53/2003 — Codul
muncii, publicată în Monitorul Oficial al României, Partea I,
nr. 225 din 31 martie 2011, astfel că excepția a rămas fără
obiect, devenind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. din București în Dosarul nr. 2.412/117/2009
al Tribunalului Cluj — Secția mixtă de contencios administrativ și fiscal, de conflicte de muncă și asigurări sociale și de Societatea
Comercială ăDeltachim” — S.R.L. din Cluj-Napoca în Dosarul nr. 1.573/40/2010 al Tribunalului Botoșani — Secția civilă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 583/17.VIII.2011

11

CURTEA CONSTITUȚIONALĂ

D E C I Z I A Nr. 676
din 31 mai 2011

referitoare la excepția de neconstituționalitate a dispozițiilor art. 172 alin. (3)
din Ordonanța Guvernului nr. 92/2003 privind Codul de procedură fiscală și art. 399 alin. 1 și 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 172 alin. (3) din Codul de
procedură fiscală și art. 399 alin. 1 și 3 din Codul de procedură
civilă, excepție ridicată de Societatea Comercială ăAgricola FM
Aluniș” — S.R.L. în Dosarul nr. 4.984/55/2010 al Judecătoriei
Arad — Secția civilă și care formează obiectul Dosarului Curții
Constituționale nr. 2.148D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate
privind dispozițiile art. 172 alin. (3) din Codul de procedură
fiscală ca neîntemeiată, sens în care invocă jurisprudența în
materie a Curții Constituționale. În ceea ce privește excepția de
neconstituționalitate a prevederilor art. 399 alin. 1 și 3 din Codul
de procedură civilă, concluziile reprezentantului Ministerului
Public sunt de respingere ca inadmisibilă, întrucât textul de lege
criticat nu are legătură cu soluționarea cauzei din fața instanței
de fond.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2010, pronunțată în Dosarul
nr. 4.984/55/2010, Judecătoria Arad — Secția civilă a sesizat
Curtea Constituțională cu excepția de neconstituționalitate
a dispozițiilor art. 172 alin. (3) din Codul de procedură
fiscală și art. 399 alin. 1 și 3 din Codul de procedură civilă,
excepție ridicată de Societatea Comercială ăAgricola FM
Aluniș” — S.R.L. într-o cauză având ca obiect o contestație la
executare împotriva unui act administrativ fiscal.
În motivarea excepției de neconstituționalitate autorul
arată că dispozițiile art. 172 alin. (3) din Codul de procedură
fiscală condiționează aplicarea acestora de inexistența unei alte
căi de atac, împrejurare ce este de natură să restricționeze
nejustificat calea de atac a contestației la executare în materie
fiscală.
Potrivit dispozițiilor art. 399 alin. 3 din Codul de procedură
civilă, contestația la executare apare ca fiind o veritabilă cale de
atac împotriva titlurilor executorii care nu constau în hotărâri
judecătorești, prin exercitarea căreia se poate obține inclusiv
anularea titlului executoriu în cauză.

Astfel, în materia titlurilor executorii în materie fiscală,
contestația la executare se va soluționa după regulile instituite
de dispozițiile art. 399 și următoarele din Codul de procedură
civilă, rezultând o întrepătrundere între dispozițiile legale
criticate ca fiind neconstituționale. Însă titlul executoriu în
materie fiscală rămâne un act administrativ fiscal împotriva
căruia se poate parcurge procedura reglementată de Legea
contenciosului administrativ nr. 554/2004. Or, în măsura în care
contestația la executare este privită ca inadmisibilă, exclusiv
pentru motivul că împotriva actului administrativ fiscal a fost
exercitată acțiunea în anulare, rezultă că titlul executoriu în
materie fiscală devine un act a cărui legalitate nu mai poate fi
supusă niciunei forme de control judiciar, administrativ sau de
orice altă natură, ceea ce reprezintă cea mai evidentă încălcare
a principiilor constituționale.
Judecătoria Arad — Secția civilă apreciază excepția de
neconstituționalitate ca fiind neîntemeiată. Instanța arată că
dispozițiile procedural-fiscale prevăd dreptul debitorului de a
ataca titlul executoriu pe calea contestației la executare, ocazie
cu care acesta poate invoca și apărări de fond cu privire la
existența, întinderea și valabilitatea creanței, însă posibilitatea
introducerii contestației este condiționată de inexistența unor
alte mijloace prin care debitorul poate ataca titlul executoriu, și
aceasta pentru a preveni invocarea acelorași apărări în două
căi de atac diferite, în scopul tergiversării cauzelor.
Referitor la prevederile art. 399 alin. 1 și 3 din Codul de
procedură civilă, instanța reține că acestea nu au legătură cu
soluționarea cauzei, întrucât în speță este vorba despre o
contestație la executare în materie fiscală, aplicabile în cauză
fiind dispozițiile art. 172 și următoarele din Codul de procedură
fiscală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 172 alin. (3)
din Ordonanța Guvernului nr. 92/2003 privind Codul de
procedură fiscală, republicată în Monitorul Oficial al României,
Partea I, nr. 513 din 31 iulie 2007, cu modificările și completările
ulterioare, și art. 399 alin. 1 și 3 din Codul de procedură civilă,
care au următorul conținut:
— Art. 172 alin. (3) din Codul de procedură fiscală:
ăContestația poate fi făcută și împotriva titlului executoriu în
temeiul căruia a fost pornită executarea, în cazul în care acest

12

MONITORUL OFICIAL AL ROMÂNIEI, PARTEA I, Nr. 583/17.VIII.2011

titlu nu este o hotărâre dată de o instanță judecătorească sau de
alt organ jurisdicțional și dacă pentru contestarea lui nu există o
altă procedură prevăzută de lege.”;
— Art. 399 alin. 1 și 3 din Codul de procedură civilă:
ăÎmpotriva executării silite înseși, precum și împotriva oricărui
act de executare se poate face contestație de către cei interesați
sau vătămați prin executare. De asemenea, dacă nu s-a utilizat
procedura prevăzută de art. 2811, se poate face contestație și în
cazul în care sunt necesare lămuriri cu privire la înțelesul,
întinderea sau aplicarea titlului executoriu, precum și în cazul în
care organul de executare refuză să îndeplinească un act de
executare în condițiile prevăzute de lege. [...]
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11 alin. (1) și art. 20 alin. (2) referitoare la
tratatele internaționale privind drepturile omului, art. 21 alin. (1)
și (3) — Accesul liber la justiție, art. 24 alin. (1) — Dreptul la
apărare și în art. 53 privind restrângerea exercițiului unor
drepturi sau al unor libertăți. De asemenea, sunt considerate a
fi încălcate și prevederile art. 6 paragraful 1 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
că prin formularea contestației la executare se urmărește
înlăturarea neregularităților comise cu prilejul urmăririi silite sau
explicitarea titlului executoriu ce urmează a fi valorificat. În
cadrul soluționării contestației, instanța nu poate examina
împrejurări care vizează fondul cauzei și care sunt de natură să
repună în discuție hotărâri care emană de la organe cu activitate
jurisdicțională, în fața cărora au avut loc dezbateri contradictorii,
părțile având posibilitatea, cu acel prilej, de a invoca apărările de
fond necesare. O soluție contrară, sub acest aspect, ar nesocoti
principiul autorității de lucru judecat, ceea ce este inadmisibil.
Pe de altă parte, în cazul în care executarea silită se face în
temeiul unui titlu executoriu care nu este emis de o instanță
judecătorească sau de alt organ jurisdicțional, legea procesuală
fiscală prevede că debitorul are dreptul să atace acest titlu pe
calea contestației, ocazie cu care poate invoca toate apărările
de fond referitoare la existența, întinderea și valabilitatea
creanței constatate prin respectivul titlu executoriu. Totuși,
posibilitatea formulării contestației este condiționată de
inexistența unor mijloace procedurale speciale prin care să se
poată ataca titlul executoriu în temeiul căruia a fost pornită

executarea. Dacă însă legea pune la dispoziția debitorului o cale
de atac specială, acesta nu mai poate formula contestație la
executare în temeiul art. 172 alin. (3) din Ordonanța Guvernului
nr. 92/2003 privind Codul de procedură fiscală. O asemenea
prevedere nu constituie o îngrădire a liberului acces la justiție, de
vreme ce partea interesată poate folosi apărările de fond în
calea de atac pe care o are la dispoziție. Adoptarea acestei
măsuri nu face, în realitate, decât să dea expresie preocupării
legiuitorului de a preveni abuzul de drept constând în invocarea
acelorași apărări în două căi de atac diferite, în scopul
tergiversării cauzelor aflate pe rolul instanțelor judecătorești.
Întrucât accesul liber la justiție, ca de altfel orice drept
fundamental consacrat ca atare de Constituție, are caracter
legitim numai în măsura în care este exercitat cu bună-credință,
în limite rezonabile, cu respectarea drepturilor și intereselor în
egală măsură ocrotite ale celorlalte subiecte de drept, Curtea
consideră că stabilirea de către legiuitor a acestor limite nu
aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
În plus, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut, desigur, ca în
procesul de legiferare să se circumscrie cadrului constituțional.
Or, Curtea constată că reglementarea dedusă controlului
satisface exigența impusă de norma constituțională, fiind în
deplină concordanță cu prevederile art. 21 și 53 din Legea
fundamentală.
De altfel, asupra constituționalității dispozițiilor art. 172
alin. (3) din Ordonanța Guvernului nr. 92/2003 privind Codul de
procedură fiscală, Curtea s-a mai pronunțat prin Decizia nr. 129
din 25 februarie 2010, publicată în Monitorul Oficial al României,
Partea I, nr. 201 din 30 martie 2010, soluția adoptată în
precedent, precum și considerentele pe care aceasta se
întemeiază menținându-și valabilitatea și în cauza de față.
În ceea ce privește excepția de neconstituționalitate care are
ca obiect prevederile art. 399 alin. 1 și 3 din Codul de procedură
civilă, Curtea reține că acestea nu au legătură cu soluționarea
cauzei deduse judecății instanței de fond, întrucât în speță este
vorba despre o contestație la executare în materie fiscală,
aplicabile în cauză fiind dispozițiile Codului de procedură fiscală.
De altfel, această cauză de inadmisibilitate a excepției de
neconstituționalitate a fost învederată de Judecătoria Arad —
Secția civilă, care avea obligația de a respinge ea însăși
excepția cu un atare obiect, fără a mai sesiza Curtea
Constituțională.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 172 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăAgricola FM Aluniș” — S.R.L. în Dosarul
nr. 4.984/55/2010 al Judecătoriei Arad — Secția civilă.
2. Respinge, ca inadmisibilă, excepția de neconstituționalitate a dispozițiilor art. 399 alin. 1 și 3 din Codul de procedură
civilă, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 583/17.VIII.2011

13

CURTEA CONSTITUȚIONALĂ

D E C I Z I A Nr. 687
din 31 mai 2011

referitoare la excepția de neconstituționalitate a prevederilor art. 32 alin. (2) și art. 34
din Ordonanța Guvernului nr. 2/2001 privind regimul juridic al contravențiilor și ale art. 5 alin. (2)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 32 alin. (2) și art. 34 din Ordonanța Guvernului
nr. 2/2001 privind regimul juridic al contravențiilor și ale art. 5
alin. (2) din Legea contenciosului administrativ nr. 554/2004,
excepție ridicată de Mircea Ștefan Constantinciu în Dosarul
nr. 1.087/324/2009 al Tribunalului Galați — Secția comercială,
maritimă și fluvială și de contencios administrativ.
La apelul nominal răspunde autorul excepției, personal și
asistat de apărătorul ales, domnul Traian Isăilă, avocat membru
al Baroului București. Se constată lipsa celeilalte părți, față de
care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul autorului excepției. Acesta, prin avocat, solicită
admiterea excepției de neconstituționalitate, susținând că
întreaga procedură de soluționare a plângerilor contravenționale
este neconstituțională, având în vedere că acestea reprezintă
acte administrative a căror contestare ar trebui reglementată,
potrivit art. 73 alin. (3) lit. k) din Constituție, prin lege organică,
nicidecum printr-o ordonanță a Guvernului, aprobată prin lege
ordinară. Mai arată că recursul în această materie poate fi
prevăzut dacă este permis de lege, or prin lege se poate
înțelege inclusiv un act al primarului sau al altei autorități publice
locale.
Reprezentantul Ministerului Public pune concluzii de
respingere a excepției de neconstituționalitate, precizând că
domeniul contravențional, spre deosebire de cel al
contenciosului administrativ, nu se regăsește în enumerarea
cuprinsă în art. 73 alin. (3) din Constituție. În plus, normele de
procedură în materie contravențională reprezintă norme
derogatorii de la dreptul comun, edictate în considerarea
materiei în care reglementează. Față de faptul că în competența
autorităților locale se dau stabilirea și sancționarea unor
contravenții care țin de domeniul lor de interes, consideră că o

astfel de critică nu are legătură cu organizarea instanțelor și
procedura de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 15 aprilie 2010, pronunțată în Dosarul
nr. 1.087/324/2009, Tribunalul Galați — Secția comercială,
maritimă și fluvială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 32 alin. (2) și art. 34 din Ordonanța
Guvernului nr. 2/2001 privind regimul juridic al
contravențiilor și ale art. 5 alin. (2) din Legea contenciosului
administrativ nr. 554/2004, excepție ridicată de Mircea Ștefan
Constantinciu într-o cauză privind soluționarea unui recurs
formulat într-o acțiune având ca obiect anularea unui procesverbal de constatare și sancționare a unei contravenții.
În motivarea excepției de neconstituționalitate se susține
că prevederile art. 32 alin. (2) din Ordonanța Guvernului
nr. 2/2001, fiind cuprinse într-o ordonanță aprobată printr-o lege
ordinară, iar nu organică, vin în contradicție cu dispozițiile art. 73
alin. (3) lit. k) și l) din Constituție. În ceea ce privește prevederile
art. 5 alin. (2) din Legea contenciosului administrativ
nr. 554/2004, se arată că sunt neconstituționale, întrucât
recunosc competențe în materie de contencios administrativ și
unor instanțe nespecializate. În opinia autorului excepției, ăorice
recurs paralel care nesocotește trăsăturile esențiale ale
contenciosului administrativ încalcă garanția constituțională
prevăzută de art. 52 alin. (1) și art. 126 din Constituție”.
Tribunalul Galați — Secția comercială, maritimă și
fluvială și de contencios administrativ apreciază că autorul
excepției nu ridică o problemă de constituționalitate, ci de
aplicare a legii — care este de competența instanței, eventual o
problemă legată de completarea normei.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile apărătorului autorului excepției,
concluziile procurorului, dispozițiile legale criticate, raportate la

14

MONITORUL OFICIAL AL ROMÂNIEI, PARTEA I, Nr. 583/17.VIII.2011

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 32 alin. (2) și art. 34 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001.
Ulterior sesizării Curții Constituționale, a intrat în vigoare Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, care a completat dispozițiile
art. 34 alin. (2), menținând însă soluția legislativă inițială. Textele
criticate au în prezent următoarea redactare:
— Art. 32 alin. (2): ăPlângerea împreună cu dosarul cauzei se
trimit de îndată judecătoriei în a cărei circumscripție a fost
săvârșită contravenția.”;
— Art. 34: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Dacă prin lege nu se prevede altfel, hotărârea
judecătorească prin care s-a soluționat plângerea poate fi
atacată cu recurs în termen de 15 zile de la comunicare, la
secția contencios administrativ a tribunalului. Motivarea
recursului nu este obligatorie. Motivele de recurs pot fi susținute
și oral în fața instanței. Recursul suspendă executarea hotărârii.”
De asemenea, obiect al excepției îl constituie și prevederile
art. 5 alin. (2) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, potrivit cărora ăNu pot fi atacate
pe calea contenciosului administrativ actele administrative
pentru modificarea sau desființarea cărora se prevede, prin lege
organică, o altă procedură judiciară.”
Autorul excepției invocă următoarele dispoziții din Legea
fundamentală: art. 52 alin. (1) referitoare la dreptul de care poate
beneficia persoana vătămată într-un drept al său ori într-un
interes legitim de către o autoritate publică, printr-un act
administrativ sau prin nesoluționarea în termenul legal a unei
cereri, art. 73 alin. (3) lit. k) și l) potrivit cărora prin lege organică
se reglementează contenciosul administrativ, respectiv
organizarea și funcționarea Consiliului Superior al Magistraturii,
a instanțelor judecătorești, a Ministerului Public și a Curții de
Conturi, și art. 126 privind instanțele judecătorești.
Examinând excepția de neconstituționalitate, Curtea observă
că Ordonanța Guvernului nr. 2/2001 a mai fost supusă, în
ansamblul său, controlului de constituționalitate din perspectiva
unor critici similare. Astfel, de exemplu, prin Decizia nr. 1.553
din 7 decembrie 2010, publicată în Monitorul Oficial al României,
Partea I, nr. 55 din 21 ianuarie 2011, Curtea a reținut, în acord
cu jurisprudența sa anterioară, că, deși în cuprinsul Ordonanței
Guvernului nr. 2/2001 există și prevederi specifice materiei
contenciosului administrativ, aceasta nu conduce la
transformarea tuturor dispozițiilor ordonanței menționate în

prevederi de natura legii organice, deoarece astfel s-ar ajunge
la completarea Constituției, care reglementează expres și
limitativ domeniile rezervate acestei categorii de legi, printre care
nu figurează și dispozițiile legale privind stabilirea și
sancționarea contravențiilor. În sensul art. 73 alin. (3) lit. k) din
Constituție, prin contencios administrativ se înțelege acea
modalitate prin care, prin intermediul justiției, cetățenii sunt
apărați de eventualele abuzuri ale autorităților administrației
publice, adică ale primarilor, consiliilor locale, prefecților,
miniștrilor și ale Guvernului însuși. Orice persoană care se
consideră vătămată într-un drept al său ori într-un interes legitim
de către o autoritate publică, printr-un act administrativ sau prin
nesoluționarea în termenul legal a unei cereri, se poate adresa
instanței de contencios administrativ competente, pentru
anularea actului, recunoașterea dreptului pretins sau a
interesului legitim și repararea pagubei ce i-a fost cauzată. În
schimb, Ordonanța Guvernului nr. 2/2001 cuprinde reglementări
al căror scop îl constituie sancționarea unor comportamente
care aduc atingere acelor valori sociale care, deși nu se bucură
de protecția legii penale, trebuie apărate prin mijloace
extrapenale. Curtea Constituțională a statuat prin Decizia
nr. 183 din 8 mai 2003, publicată în Monitorul Oficial al
României, Partea I, nr. 425 din 17 iunie 2003, că în dreptul
românesc contravențiile au fost scoase de sub incidența legii
penale și au fost supuse unui regim administrativ. Dar scoaterea
acestora din domeniul ilicitului penal nu echivalează cu
introducerea lor sub cupola Legii contenciosului administrativ
nr. 554/2004, lege care are în vedere raporturile stabilite între
cetățean și autoritățile publice prin acte administrative, iar nu
prin încălcarea conduitei prescrise printr-un act normativ.
În ceea ce privește critica referitoare la prevederile art. 5
alin. (2) din Legea nr. 554/2004, Curtea observă că prin Decizia
nr. 946 din 30 octombrie 2007, publicată în Monitorul Oficial al
României, Partea I, nr. 782 din 19 noiembrie 2007, a reținut că
acestea nu contravin dispozițiilor art. 126 alin. (6) din Constituție,
ădeoarece acesta se limitează numai la reglementarea
constituțională a garantării controlului judecătoresc al actelor
administrative ale autorităților publice pe calea contenciosului
administrativ, de la care fac excepție în mod absolut numai două
categorii de acte, cele de comandament cu caracter militar și
cele care privesc raporturile cu Parlamentul, care prin natura lor
nu sunt supuse sub nicio formă controlului judecătoresc”.
Totodată, prin Decizia nr. 182 din 2 martie 2006, publicată în
Monitorul Oficial al României, Partea I, nr. 366 din 26 aprilie
2006, Curtea a constatat că ătextul de lege criticat nu sustrage
în mod absolut controlului judecătoresc actele administrative la
care se referă, întrucât în mod evident actele administrative
respective sunt supuse prin prevederile de lege criticate unei
alte proceduri judiciare, deci controlul lor judecătoresc se
realizează potrivit altei proceduri stabilite prin lege organică”.
Întrucât nu au intervenit elemente noi, care să justifice
reconsiderarea acestei jurisprudențe, în cauza de față își mențin
valabilitatea cele reținute de Curtea Constituțională prin deciziile
menționate.

MONITORUL OFICIAL AL ROMÂNIEI, PARTEA I, Nr. 583/17.VIII.2011

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 32 alin. (2) și art. 34 din Ordonanța
Guvernului nr. 2/2001 privind regimul juridic al contravențiilor și ale art. 5 alin. (2) din Legea contenciosului administrativ
nr. 554/2004, excepție ridicată de Mircea Ștefan Constantinciu în Dosarul nr. 1.087/324/2009 al Tribunalului Galați — Secția
comercială, maritimă și fluvială și de contencios administrativ.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind finanțarea din bugetul Ministerului Educației,
Cercetării, Tineretului și Sportului pe anul 2011
a unor cheltuieli de capital pentru unitățile de învățământ
preuniversitar de stat
În temeiul art. 108 din Constituția României, republicată, și al art. 111 alin. (1)
lit. f) din Legea educației naționale nr. 1/2011,
Guvernul României adoptă prezenta hotărâre.
Art. 1. — Se aprobă finanțarea din bugetul Ministerului Educației, Cercetării,
Tineretului și Sportului pe anul 2011, capitolul 65.01 ăÎnvățământ”, titlul 71 ăActive
nefinanciare”, cu suma de 18.000 mii lei pentru plata arieratelor înregistrate de
unitățile de învățământ preuniversitar de stat față de firmele de construcții, precum
și pentru finanțarea unor cheltuieli de capital noi ale acestor unități.
Art. 2. — Suma prevăzută la art. 1 va fi repartizată inspectoratelor școlare pe
unități de învățământ preuniversitar de stat, prin ordin al ministrului educației,
cercetării, tineretului și sportului.
Art. 3. — Ordonatorii de credite răspund de modul de utilizare, în
conformitate cu dispozițiile legale, a sumelor alocate potrivit prevederilor art. 2.
PRIM-MINISTRU

EMIL BOC
Contrasemnează:
Ministrul educației, cercetării,
tineretului și sportului,
Daniel Petru Funeriu
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 17 august 2011.
Nr. 824.

16

MONITORUL OFICIAL AL ROMÂNIEI, PARTEA I, Nr. 583/17.VIII.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind detașarea domnului Nistor Mircea,
inspector guvernamental în cadrul Secretariatului General
al Guvernului, în funcția publică de director executiv
în cadrul Consiliului Județean Dâmbovița
Având în vedere solicitarea Consiliului Județean Dâmbovița formulată prin
Adresa nr. 9.267 din 13 iulie 2011 privind detașarea domnului Nistor Mircea,
inspector guvernamental în cadrul Secretariatului General al Guvernului, în funcția
publică de director executiv în cadrul Consiliului Județean Dâmbovița, precum și
acordul scris al domnului Nistor Mircea, exprimat prin Adresa înregistrată la
Secretariatul General al Guvernului cu nr. 20/16.902/D.N.A. din 14 iulie 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 89 alin. (1) și (2) din Legea nr. 188/1999 privind
Statutul funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Nistor Mircea, inspector guvernamental în cadrul Secretariatului General al
Guvernului, se detașează în funcția publică de director executiv în cadrul
Consiliului Județean Dâmbovița, pe o perioadă de 6 luni.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 17 august 2011.
Nr. 78.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 583/17.VIII.2011 conține 16 pagini.

Prețul: 3,20 lei

&JUYDGY|525443]
ISSN 1453—4495

