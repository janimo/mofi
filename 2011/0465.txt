Anul 179 (XXIII) — Nr. 465

PARTEA I

LEGI, DECRETE, HOTĂRÂRI ȘI ALTE ACTE

Luni, 4 iulie 2011

SUMAR

Pagina

Nr.

DECIZII ALE CURȚII CONSTITUȚIONALE

Pagina
HOTĂRÂRI ALE GUVERNULUI ROMÂNIEI

Decizia nr. 569 din 3 mai 2011 referitoare la excepția de
neconstituționalitate a dispozițiilor art. 2 alin. (1) și (3)
și art. 20 din Legea nr. 146/1997 privind taxele
judiciare de timbru ......................................................

650.

— Hotărâre privind aprobarea bugetului de venituri și
cheltuieli pe anul 2011 al Regiei Autonome ăMonetăria

1–3

Statului” din subordinea Băncii Naționale a României ....

Decizia nr. 570 din 3 mai 2011 referitoare la excepția de
neconstituționalitate a dispozițiilor art. 2 alin. (1) și (11)
și art. 31 din Legea nr. 146/1997 privind taxele judiciare
de timbru ....................................................................

651.
3–5

Decizia nr. 571 din 3 mai 2011 referitoare la excepția de
neconstituționalitate a dispozițiilor art. 20 din Legea
nr. 146/1997 privind taxele judiciare de timbru ..........

7–11

— Hotărâre privind aprobarea bugetului de venituri și
cheltuieli pe anul 2011 al Regiei Autonome ăImprimeria
Băncii Naționale a României” din subordinea Băncii
Naționale a României ................................................

5–6

12–16

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 569
din 3 mai 2011

referitoare la excepția de neconstituționalitate a dispozițiilor art. 2 alin. (1) și (3) și art. 20
din Legea nr. 146/1997 privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 alin. (1) și (3) și art. 20 din Legea
nr. 146/1997 privind taxele judiciare de timbru, excepție ridicată
de Alin Bogdan Circo în Dosarul nr. 16.424/306/2009 al
Judecătoriei Sibiu — Secția civilă. Excepția formează obiectul
Dosarului Curții Constituționale nr. 4.051D/2010.
La apelul nominal se constată lipsa părților, față de care
procedura de citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 465/4.VII.2011

Magistratul-asistent referă asupra cererii depuse de către
partea ATCOM SCM din Sibiu, prin care aceasta solicită
respingerea excepției de neconstituționalitate ca neîntemeiată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă Decizia Curții Constituționale
nr. 421/2008.
C U R T E A,

având în vedere actele și lucrările dosarului, reține următoarele:
Prin Încheierea din 15 septembrie 2010, pronunțată în
Dosarul nr. 16.424/306/2009, Judecătoria Sibiu — Secția
civilă a sesizat Curtea Constituțională cu excepția de
neconstituționalitate a dispozițiilor art. 2 alin. (1) și (3) și
art. 20 din Legea nr. 146/1997 privind taxele judiciare de
timbru, excepție ridicată de Alin Bogdan Circo.
În motivarea excepției de neconstituționalitate autorul
acesteia susține că textul de lege criticat contravine prevederilor
art. 16 alin. (1) și art. 21 din Legea fundamentală. Chiar dacă
plata taxei de timbru nu constituie o condiție de admisibilitate a
întoarcerii executării silite, ci exclusiv pentru a putea proceda la
judecarea acesteia, instituirea acestei obligații poate fi calificată
ca o modalitate de a împiedica liberul acces la justiție. Prin faptul
că nu se oferă posibilitatea de a proceda la întoarcerea
executării silite și recuperarea bunurilor sechestrate ilegal decât
condiționat de plata unei taxe de timbru exorbitante se încalcă
prevederile art. 21 din Constituție.
Judecătoria Sibiu — Secția civilă arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul arată că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
reprezentantului Ministerului Public, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 2 alin. (1) și (3) și art. 20 din Legea nr. 146/1997
privind taxele judiciare de timbru, publicată în Monitorul Oficial
al României, Partea I, nr. 173 din 29 iulie 1997, cu următorul
conținut:
— Art. 2 alin. (1) și (3): ă(1) Acțiunile și cererile evaluabile în
bani, introduse la instanțele judecătorești, se taxează astfel:
a) până la valoarea de 50 lei — 6 lei;
b) între 51 lei și 500 lei — 6 lei + 10% pentru ce depășește
50 lei;

c) între 501 lei și 5.000 lei — 51 lei + 8% pentru ce depășește
500 lei;
d) între 5.001 lei și 25.000 lei — 411 lei + 6% pentru ce
depășește 5.000 lei;
e) între 25.001 lei și 50.000 lei — 1.611 lei + 4% pentru ce
depășește 25.000 lei;
f) între 50.001 lei și 250.000 lei — 2.611 lei + 2% pentru ce
depășește 50.000 lei;
g) peste 250.000 lei — 6.611 lei + 1% pentru ce depășește
250.000 lei. [...]
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.”;
— Art. 20: ă(1) Taxele judiciare de timbru se plătesc anticipat.
(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii, ori
dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată. În
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va trebui
soluționată, în limitele în care taxa judiciară de timbru s-a plătit
în mod legal.
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților teritoriale
subordonate Ministerului Finanțelor Publice în a căror rază
teritorială își are domiciliul sau sediul debitorul, potrivit legislației
privind executarea silită a creanțelor bugetare.”
În susținerea neconstituționalității acestor dispoziții, autorul
excepției invocă prevederile constituționale ale art. 16 referitoare
la egalitatea în drepturi, art. 21 referitoare la accesul liber la
justiție, art. 24 referitoare la dreptul la apărare și art. 53
referitoare la restrângerea exercițiului unor drepturi sau al unor
libertăți. De asemenea, sunt invocate și prevederile art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor criticate, de exemplu, prin Decizia nr. 865 din
16 iunie 2009, publicată în Monitorul Oficial al României,
Partea I, nr. 562 din 12 august 2009, Decizia nr. 40 din
13 ianuarie 2009, publicată în Monitorul Oficial al României,
Partea I, nr. 121 din 27 februarie 2009, Decizia nr. 421 din
10 aprilie 2008, publicată în Monitorul Oficial al României,
Partea I, nr. 344 din 5 mai 2008, Decizia nr. 354 din 5 iulie 2005,
publicată în Monitorul Oficial al României, Partea I, nr. 771 din
24 august 2005, Decizia nr. 372 din 28 septembrie 2004,
publicată în Monitorul Oficial al României, Partea I, nr. 936 din

MONITORUL OFICIAL AL ROMÂNIEI, PARTEA I, Nr. 465/4.VII.2011

3

13 octombrie 2004, Decizia nr. 473 din 4 noiembrie 2004,
Atât obligația de plată a taxelor judiciare, cât și excepțiile
publicată în Monitorul Oficial al României, Partea I, nr. 27 din stabilite de lege se aplică deopotrivă tuturor cetățenilor aflați în
10 ianuarie 2005, Decizia nr. 499 din 16 noiembrie 2004, situații identice, precum și tuturor litigiilor de aceeași natură,
publicată în Monitorul Oficial al României, Partea I, nr. 99 din neexistând discriminări sau privilegii contrare prevederilor art. 16
31 ianuarie 2005, Decizia nr. 87 din 27 februarie 2003, publicată alin. (1) și (2) din Constituție.
în Monitorul Oficial al României, Partea I, nr. 214 din 1 aprilie
Plata taxelor judiciare de timbru fiind o condiție legală pentru
2003, Decizia nr. 65 din 11 aprilie 2000, publicată în Monitorul începerea proceselor civile, obligația la plata anticipată a acestor
Oficial al României, Partea I, nr. 452 din 13 septembrie 2000, și taxe (în unele cazuri până la un termen ulterior, stabilit de
Decizia nr. 245 din 23 noiembrie 2000, publicată în Monitorul instanța judecătorească) este justificată, ca și sancțiunea
Oficial al României, Partea I, nr. 158 din 29 martie 2001.
anulării acțiunii sau cererii, în caz de neplată a acestora.
Cu acele prilejuri, Curtea a reținut că accesul liber la justiție,
De asemenea, la finalul procesului judiciar sarcina suportării
consacrat de art. 21 din Constituție, nu înseamnă gratuitate. cheltuielilor judiciare, inclusiv a celor constând în plata taxelor de
Nicio dispoziție constituțională nu interzice stabilirea taxelor de timbru, revine persoanei care a căzut în pretenții sau care, în
timbru în justiție, fiind justificat ca persoanele care se adresează cauzele nelitigioase, a beneficiat de prestațiile efectuate, în
autorităților judecătorești să contribuie la acoperirea cheltuielilor condițiile legii, de organele de justiție.
prilejuite de realizarea actului de justiție. Regula este cea a
Din cele de mai sus, Curtea a stabilit că nu sunt încălcate
timbrării acțiunilor în justiție, excepțiile fiind posibile numai în nici prevederile art. 24 din Constituție.
măsura în care sunt stabilite de legiuitor. Cheltuielile ocazionate
Întrucât în cauza de față nu au intervenit elemente noi, de
de realizarea actului de justiție sunt cheltuieli publice, la a căror natură să determine reconsiderarea jurisprudenței Curții
acoperire, potrivit art. 56 din Constituție, cetățenii sunt obligați să Constituționale, considerentele și soluția deciziilor amintite își
contribuie prin impozite și taxe, stabilite în condițiile legii.
păstrează valabilitatea și în cauza de față.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (1) și (3) și art. 20 din Legea
nr. 146/1997 privind taxele judiciare de timbru, excepție ridicată de Alin Bogdan Circo în Dosarul nr. 16.424/306/2009 al Judecătoriei
Sibiu — Secția civilă.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 570
din 3 mai 2011

referitoare la excepția de neconstituționalitate a dispozițiilor art. 2 alin. (1) și (11) și art. 31
din Legea nr. 146/1997 privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 2 alin. (1) și (11) și art. 31 din Legea
nr. 146/1997 privind taxele judiciare de timbru, excepție ridicată
de Anton Merza și Marioara Merza în Dosarul
nr. 1.236/299/2010 al Judecătoriei Fetești. Excepția formează
obiectul Dosarului Curții Constituționale nr. 4.527D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă jurisprudența în materie a
Curții Constituționale.

4

MONITORUL OFICIAL AL ROMÂNIEI, PARTEA I, Nr. 465/4.VII.2011
C U R T E A,

având în vedere actele și lucrările dosarului, reține următoarele:
Prin Încheierea din 6 octombrie 2010, pronunțată în Dosarul
nr. 1.236/229/2010, Judecătoria Fetești a sesizat Curtea
Constituțională cu excepția de neconstituționalitate a
dispozițiilor art. 2 alin. (1) și (11) și art. 31 din Legea
nr. 146/1997 privind taxele judiciare de timbru, excepție
ridicată de Anton Merza și Marioara Merza.
În motivarea excepției de neconstituționalitate autorii
acesteia susțin că prin practicarea unor taxe judiciare de timbru
impuse indirect de camerele notarilor publici, prin evaluările
stabilite de acestea, fără cenzura instanței se ajunge la o
îngrădire a accesului liber la justiție. De asemenea, arată că
stabilirea unei taxe trebuie să aibă la bază criterii clare,
fundamentate economic, iar nu criterii arbitrare și orientative.
Judecătoria
Fetești
arată
că
excepția
de
neconstituționalitate este întemeiată. Acțiunile și cererile
evaluabile în bani, introduse la instanțele judecătorești, trebuie
să se timbreze la valoarea reală (de piață) a bunurilor care
definesc obiectul patrimonial al acestora. Valoarea bunurilor, în
funcție de care se stabilește taxa de timbru, nu trebuie impusă
de ghidul județean al notarilor publici, având în vedere că
acestea pot să prevadă valori mult mai mari decât valoarea reală
a bunurilor. Pentru aceste motive consideră că excepția de
neconstituționalitate a dispozițiilor art. 2 alin. (1) și (11) și art. 31
din Legea nr. 146/1997 privind taxele judiciare de timbru este
întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 2 alin. (1) și (11) și art. 31 din Legea nr. 146/1997
privind taxele judiciare de timbru, publicată în Monitorul Oficial
al României, Partea I, nr. 173 din 29 iulie 1997, cu următorul
conținut:
— Art. 2 alin. (1) și (11): ă(1) Acțiunile și cererile evaluabile în
bani, introduse la instanțele judecătorești, se taxează astfel:
a) până la valoarea de 50 lei — 6 lei;
b) între 51 lei și 500 lei — 6 lei + 10% pentru ce depășește
50 lei;
c) între 501 lei și 5.000 lei — 51 lei + 8% pentru ce depășește
500 lei;
d) între 5.001 lei și 25.000 lei — 411 lei + 6% pentru ce
depășește 5.000 lei;
e) între 25.001 lei și 50.000 lei — 1.611 lei + 4% pentru ce
depășește 25.000 lei;
f) între 50.001 lei și 250.000 lei — 2.611 lei + 2% pentru ce
depășește 50.000 lei;
g) peste 250.000 lei — 6.611 lei + 1% pentru ce depășește
250.000 lei.
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, precum și cererilor privind
constatarea existenței sau inexistenței unui drept patrimonial;
cererea privind repunerea părților în situația anterioară este
scutită de taxă de timbru dacă este accesorie cererii privind

declararea nulității, anularea, rezoluțiunea sau rezilierea actului
juridic patrimonial.”;
— Art. 31: ă(1) Cererile introduse la instanțele judecătorești,
prin care se solicită pronunțarea unei hotărâri judecătorești care
ține loc de act autentic de înstrăinare a unor bunuri imobile, se
taxează potrivit prevederilor art. 2 alin. (1), la valoarea imobilului.
(2) Taxarea cererilor prevăzute la alin. (1) se face la valoarea
imobilului declarat de părți. În cazul în care valoarea declarată
de părți este inferioară valorii orientative stabilite prin expertiza
întocmită de camerele notarilor publici, taxarea cererilor se va
face la această din urmă valoare.
(3) Dispozițiile alin. (1) și (2) se aplică în mod corespunzător
și la taxarea cererilor în materie de moștenire.
(4) Instanțele de judecată vor solicita la începutul fiecărui an
camerelor notarilor publici expertizele privind stabilirea valorilor
orientative ale bunurilor imobile din circumscripția teritorială a
instanței.”
În susținerea neconstituționalității acestor dispoziții, autorii
excepției invocă prevederile constituționale ale art. 21 referitoare
la accesul liber la justiție, art. 47 referitoare la nivelul de trai,
art. 56 referitoare la contribuțiile financiare, art. 124 alin. (3)
referitoare la înfăptuirea justiției. De asemenea, sunt invocate
și prevederile art. 6 și 13 din Convenția pentru apărarea
drepturilor omului și a libertăților fundamentale
Examinând excepția de neconstituționalitate, Curtea
constată că, prin mai multe decizii, s-a pronunțat asupra
constituționalității art. 2 alin. (1) și (11) în raport cu critici similare.
În acest sens, spre exemplu, prin Decizia nr. 1.587 din
19 noiembrie 2009, publicată în Monitorul Oficial al României,
Partea I, nr. 65 din 28 ianuarie 2010, Curtea a statuat că apare
ca ăfiind pe deplin justificată soluția adoptată de legiuitor în
cuprinsul dispozițiilor art. 2 alin. (11) din lege în materia timbrării
unor [...] acțiuni cu o taxă calculată în funcție de valoarea
bunului, tocmai în scopul instituirii unui tratament juridic identic
cu cel aplicabil acțiunilor sau cererilor evaluabile în bani,
reglementat de prevederile art. 2 alin. (1).”
Așa fiind, pentru acțiunile reglementate în ipoteza normei
juridice criticate, indiferent dacă se solicită sau nu în mod distinct
repunerea părților în situația anterioară, taxarea acțiunii se va
face la valoarea bunului, în vreme ce taxa cu valoare fixă
urmează a fi datorată numai în cazul acțiunilor care au ca obiect
drepturi, respectiv acte juridice nepatrimoniale.
Referitor la critica raportată la prevederile art. 21 din
Constituție, Curtea, prin aceeași decizie, a reținut că accesul
liber la justiție nu înseamnă gratuitate. Nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție. Regula este cea a timbrării
acțiunilor în justiție, excepțiile fiind posibile numai în măsura în
care sunt stabilite de legiuitor. Cheltuielile ocazionate de
realizarea actului de justiție sunt cheltuieli publice, la a căror
acoperire, potrivit art. 56 din Constituție, cetățenii sunt obligați să
contribuie prin impozite și taxe, stabilite în condițiile legii.
Atât obligația de plată a taxelor judiciare, cât și excepțiile
stabilite de lege se aplică deopotrivă tuturor cetățenilor aflați în
situații identice, precum și tuturor litigiilor de aceeași natură,
neexistând discriminări sau privilegii contrare prevederilor art. 16
alin. (1) și (2) din Constituție.
În ceea ce privește excepția de neconstituționalitate a
dispozițiilor art. 31 din Legea nr. 146/1997, Curtea constată că
s-a pronunțat asupra unei excepții de neconstituționalitate
identice atât din perspectiva obiectului excepției, cât și din cea
a criticii de neconstituționalitate. Astfel, prin Decizia nr. 765 din
3 iunie 2010, publicată în Monitorul Oficial al României, Partea I,
nr. 582 din 17 august 2010, Curtea a statuat că, din logica
modificărilor aduse Legii nr. 146/1997 prin Legea nr. 276/2009,
se desprinde faptul că rațiunea pentru care a fost adoptat un
asemenea amendament ține de politica statului de a limita
folosirea procedurilor judiciare de către cetățeni doar pentru a
evita costurile unei proceduri notariale mult mai oneroase și,
astfel, o procedură eminamente necontencioasă să fie

MONITORUL OFICIAL AL ROMÂNIEI, PARTEA I, Nr. 465/4.VII.2011
transformată, în mod indirect, într-una contencioasă. Pentru a-și
atinge scopul, Legea nr. 276/2009, prin textul criticat, a prevăzut
ca taxele judiciare de timbru aplicabile procedurii judiciare să nu
fie mai mici decât costurile pe care le implică procedura
notarială. Numai în acest fel se pot evita acțiunile judiciare
promovate, din punctul de vedere al timbrajului, în frauda legii.
Această motivație care a stat la baza adoptării soluției legislative
criticate nu relevă niciun fine de neconstituționalitate atât timp
cât etalonul folosit pentru stabilirea taxei judiciare de timbru este
unul obiectiv. În speță, legiuitorul a ales ca taxa judiciară de
timbru să fie calculată în funcție de valoarea imobilului stabilită
prin expertiza întocmită de camerele notarilor publici.
Dispozițiile art. 771 alin. (4) și (5) din Codul fiscal stabilesc
obligația camerelor notarilor publici de a efectua expertize cu
privire la valoarea de circulație a bunurilor imobile și de a le

5

reactualiza anual. Aceste expertize constituie un criteriu suficient
de obiectiv și precis în funcție de care să fie calculată taxa
judiciară de timbru, având în vedere entitatea care le dispune
(Camera Notarilor Publici) și persoanele care le întocmesc
(experți). Astfel, raportarea la aceste expertize evită declararea
valorii imobilului la cote inferioare valorii sale de circulație în
scopul plății unei taxe judiciare de timbru mult diminuate față de
situația în care s-ar fi stabilit valoarea reală de circulație a
bunului imobil.
Întrucât în cauza de față nu au intervenit elemente noi, de
natură să determine reconsiderarea jurisprudenței Curții
Constituționale, considerentele și soluția deciziilor amintite își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (1) și (11) și art. 31 din Legea
nr. 146/1997 privind taxele judiciare de timbru, excepție ridicată de Anton Merza și Marioara Merza în Dosarul nr. 1.236/299/2010
al Judecătoriei Fetești.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 571
din 3 mai 2011

referitoare la excepția de neconstituționalitate a dispozițiilor art. 20 din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 20 din Legea nr. 146/1997 privind taxele
judiciare de timbru, excepție ridicată de Gabriel Subțirelu în
Dosarul nr. 11.405/3/2010 al Tribunalului București — Secția
a III-a civilă. Excepția formează obiectul Dosarului Curții
Constituționale nr. 4.601D/2010.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 27 septembrie 2010, pronunțată în
Dosarul nr. 11.405/3/2010, Tribunalul București — Secția a
III-a civilă a sesizat Curtea Constituțională cu excepția de
neconstituționalitate a dispozițiilor art. 20 din Legea
nr. 146/1997 privind taxele judiciare de timbru, excepție
ridicată de Gabriel Subțirelu.
În motivarea excepției de neconstituționalitate autorul
acesteia susține, în esență, că textul de lege criticat, prin faptul
că obligă la plata anticipată a taxei de timbru, contravine
prevederilor constituționale ale art. 21 și 53.

6

MONITORUL OFICIAL AL ROMÂNIEI, PARTEA I, Nr. 465/4.VII.2011

Tribunalul București — Secția a III-a civilă arată că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 20 din Legea nr. 146/1997 privind taxele judiciare
de timbru, publicată în Monitorul Oficial al României, Partea I,
nr. 173 din 29 iulie 1997, cu următorul conținut: ă(1) Taxele
judiciare de timbru se plătesc anticipat.
(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii, ori
dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată. În
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va trebui
soluționată, în limitele în care taxa judiciară de timbru s-a plătit
în mod legal.
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de

timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților teritoriale
subordonate Ministerului Finanțelor Publice în a căror rază
teritorială își are domiciliul sau sediul debitorul, potrivit legislației
privind executarea silită a creanțelor bugetare.”
În susținerea neconstituționalității acestor dispoziții, autorul
excepției invocă prevederile constituționale ale art. 21 referitoare
la accesul liber la justiție și ale art. 53 referitoare la restrângerea
exercițiului unor drepturi sau al unor libertăți. De asemenea,
autorul excepției invocă și prevederile art. 6 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că s-a pronunțat asupra constituționalității dispozițiilor
art. 20 în raport cu critici similare. Astfel, prin Decizia nr. 1.389
din 29 octombrie 2009, publicată în Monitorul Oficial al
României, Partea I, nr. 877 din 16 decembrie 2009, și Decizia
nr. 992 din 30 iunie 2009, publicată în Monitorul Oficial al
României, Partea I, nr. 564 din 13 august 2009, Curtea a reținut,
în esență, că nicio dispoziție constituțională nu interzice
stabilirea taxelor de timbru în justiție, fiind justificat ca
persoanele care se adresează autorităților judecătorești să
contribuie la acoperirea cheltuielilor prilejuite de realizarea
actului de justiție. Plata taxelor judiciare de timbru fiind o condiție
legală pentru începerea proceselor civile, obligația la plata
anticipată a acestor taxe (în unele cazuri până la un termen
ulterior, stabilit de instanța judecătorească) este justificată, ca
și sancțiunea anulării acțiunii sau cererii, în caz de neplată a
acestora. De asemenea, la finalul procesului judiciar sarcina
suportării cheltuielilor judiciare, inclusiv a celor constând în plata
taxelor de timbru, revine persoanei care a căzut în pretenții sau
care, în cauzele nelitigioase, a beneficiat de prestațiile efectuate,
în condițiile legii, de organele de justiție.
Considerentele și soluția acestor decizii sunt valabile și în
cauza de față, întrucât nu au intervenit elemente noi, de natură
a determina o reconsiderare a jurisprudenței Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 20 din Legea nr. 146/1997 privind taxele
judiciare de timbru, excepție ridicată de Gabriel Subțirelu în Dosarul nr. 11.405/3/2010 al Tribunalului București — Secția a III-a
civilă.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 465/4.VII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 al Regiei Autonome ăMonetăria Statului”
din subordinea Băncii Naționale a României
În temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 al Regiei
Autonome ăMonetăria Statului” din subordinea Băncii Naționale a României,
prevăzut în anexa care face parte integrantă din prezenta hotărâre.
(2) În termen de 30 de zile de la data intrării în vigoare a prezentei hotărâri,
defalcarea pe trimestre a indicatorilor prevăzuți în bugetul de venituri și cheltuieli
al Regiei Autonome ăMonetăria Statului” se va face de către aceasta, cu aprobarea
Băncii Naționale a României.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli al Regiei Autonome ăMonetăria Statului” reprezintă limite
maxime și nu pot fi depășite decât în cazuri justificate și numai cu aprobarea
Guvernului, la propunerea Băncii Naționale a României, cu avizul Ministerului
Finanțelor Publice și al Ministerului Muncii, Familiei și Protecției Sociale.
(2) În cazul în care în cursul execuției bugetare se înregistrează depășiri sau
nerealizări ale veniturilor totale aprobate, Regia Autonomă ăMonetăria Statului” va
putea efectua cheltuieli totale proporțional cu gradul de realizare a veniturilor totale,
cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
(3) Contravenția se constată de organele de control financiar ale statului,
împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
PRIM-MINISTRU

EMIL BOC
Contrasemnează:
Guvernatorul Băncii Naționale
a României,
Mugur Constantin Isărescu
Ministrul finanțelor publice,
Gheorghe Ialomițianu
Ministrul muncii,
familiei și protecției sociale,
Laurențiu Sebastian Lăzăroiu

București, 22 iunie 2011.
Nr. 650.

7

8

MONITORUL OFICIAL AL ROMÂNIEI, PARTEA I, Nr. 465/4.VII.2011
ANEXĂ*)

BANCA NAȚIONALĂ A ROMÂNIEI
REGIA AUTONOMĂ ăMONETĂRIA STATULUI”

Adresa: Str. Fabrica de Chibrituri nr. 30, sectorul 5, București
Cod unic de înregistrare: RO 427304
B U G E T U L D E V E N I T U R I Ș I C H E LT U I E L I

pe anul 2011
— mii lei —

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 465/4.VII.2011

9

10

MONITORUL OFICIAL AL ROMÂNIEI, PARTEA I, Nr. 465/4.VII.2011

MONITORUL OFICIAL AL ROMÂNIEI, PARTEA I, Nr. 465/4.VII.2011

11

12

MONITORUL OFICIAL AL ROMÂNIEI, PARTEA I, Nr. 465/4.VII.2011
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 al Regiei Autonome ăImprimeria Băncii Naționale
a României” din subordinea Băncii Naționale a României
În temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 al Regiei
Autonome ăImprimeria Băncii Naționale a României” din subordinea Băncii
Naționale a României, prevăzut în anexa care face parte integrantă din prezenta
hotărâre.
(2) În termen de 30 de zile de la data intrării în vigoare a prezentei hotărâri,
defalcarea pe trimestre a indicatorilor prevăzuți în bugetul de venituri și cheltuieli
al Regiei Autonome ăImprimeria Băncii Naționale a României” se va face de către
aceasta, cu aprobarea Băncii Naționale a României.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli al Regiei Autonome ăImprimeria Băncii Naționale a
României” reprezintă limite maxime și nu pot fi depășite decât în cazuri justificate
și numai cu aprobarea Guvernului, la propunerea Băncii Naționale a României, cu
avizul Ministerului Finanțelor Publice și al Ministerului Muncii, Familiei și Protecției
Sociale.
(2) În cazul în care în cursul execuției bugetare se înregistrează depășiri sau
nerealizări ale veniturilor totale aprobate, Regia Autonomă ăImprimeria Băncii
Naționale a României” va putea efectua cheltuieli totale proporțional cu gradul de
realizare a veniturilor totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
(3) Contravenția se constată de organele de control financiar ale statului,
împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
PRIM-MINISTRU

EMIL BOC
Contrasemnează:
Guvernatorul Băncii Naționale
a României,
Mugur Constantin Isărescu
Ministrul finanțelor publice,
Gheorghe Ialomițianu
Ministrul muncii,
familiei și protecției sociale,
Laurențiu Sebastian Lăzăroiu
București, 22 iunie 2011.
Nr. 651.

MONITORUL OFICIAL AL ROMÂNIEI, PARTEA I, Nr. 465/4.VII.2011

13
ANEXĂ*)

BANCA NAȚIONALĂ A ROMÂNIEI
REGIA AUTONOMĂ ăIMPRIMERIA BĂNCII NAȚIONALE A ROMÂNIEI”

Sediul/Adresa: str. Luică nr. 198—202, sectorul 4, București
Cod unic de înregistrare: RO 361242
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 465/4.VII.2011

MONITORUL OFICIAL AL ROMÂNIEI, PARTEA I, Nr. 465/4.VII.2011

15

16

MONITORUL OFICIAL AL ROMÂNIEI, PARTEA I, Nr. 465/4.VII.2011

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 465/4.VII.2011 conține 16 pagini.

Prețul: 3,20 lei

&JUYDGY|524262]
ISSN 1453—4495

