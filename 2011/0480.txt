Anul 179 (XXIII) — Nr. 480

PARTEA I

Joi, 7 iulie 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 270 din 24 februarie 2011 referitoare la excepția de
neconstituționalitate a dispozițiilor art. 399—404,
art. 428 și art. 523 din Codul de procedură civilă ......
Decizia nr. 286 din 24 februarie 2011 referitoare la excepția de
neconstituționalitate a dispozițiilor art. 317 din Codul
de procedură civilă, precum și ale art. 1 alin. (1), art. 4
alin. (2), art. 6 alin. (1), (2) și (4), art. 8 alin. (1), (2) și
(5), art. 9 și ale art. 111 din Ordonanța Guvernului
nr. 5/2001 privind procedura somației de plată ..........
Decizia nr. 288 din 24 februarie 2011 referitoare la excepția de
neconstituționalitate a dispozițiilor art. 112 pct. 5 teza
finală din Codul de procedură civilă ..........................
Decizia nr. 290 din 24 februarie 2011 referitoare la excepția de
neconstituționalitate a dispozițiilor art. 365 și 403
alin. 4 din Codul de procedură civilă ..........................
Decizia nr. 508 din 19 aprilie 2011 referitoare la excepția de
neconstituționalitate a prevederilor art. 41 alin. 1 și
art. 86 alin. 2 din Codul familiei ..................................
Decizia nr. 512 din 19 aprilie 2011 referitoare la excepția de
neconstituționalitate a prevederilor Ordonanței de
urgență a Guvernului nr. 148/2005 privind susținerea
familiei în vederea creșterii copilului ..........................
Decizia nr. 651 din 17 mai 2011 referitoare la excepția de
neconstituționalitate a dispozițiilor art. 1, art. 18,
art. 19, art. 20, art. 25, art. 26, art. 27 și art. 28 din
Ordonanța Guvernului nr. 2/2001 privind regimul juridic
al contravențiilor ........................................................
Decizia nr. 652 din 17 mai 2011 referitoare la excepția de
neconstituționalitate a dispozițiilor art. 9 alin. (1) din
Ordonanța Guvernului nr. 37/2007 privind stabilirea
cadrului de aplicare a regulilor privind perioadele de
conducere, pauzele și perioadele de odihnă ale
conducătorilor auto și utilizarea aparatelor de
înregistrare a activității acestora ................................

2–4

4–5

6–7

7–9

9–10

10–11

12–14

14–16

2

MONITORUL OFICIAL AL ROMÂNIEI, PARTEA I, Nr. 480/7.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 270
din 24 februarie 2011

referitoare la excepția de neconstituționalitate a dispozițiilor art. 399—404, art. 428 și art. 523
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 399—404, art. 428 și art. 523 din Codul de
procedură civilă, excepție ridicată de Victor Pomponiu în Dosarul
nr. 1.466/301/2010 al Judecătoriei Sectorului 3 București —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 1 aprilie 2010, pronunțată în Dosarul
nr. 1.466/301/2010, Judecătoria Sectorului 3 București —
Secția civilă a sesizat Curtea Constituțională pentru
soluționarea excepției de neconstituționalitate a
prevederilor art. 399—404, art. 428 și art. 523 din Codul de
procedură civilă. Excepția a fost invocată de Victor Pomponiu
într-un dosar având ca obiect soluționarea unei contestații la
executare.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât încalcă dreptul de proprietate al
adjudecatarului.
Judecătoria Sectorului 3 București — Secția civilă
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 399—404, art. 428 și art. 523 din Codul de
procedură civilă, cu modificările și completările ulterioare, care
au următorul conținut:
— Art. 399: ăÎmpotriva executării silite, precum și împotriva
oricărui act de executare se poate face contestație de către cei
interesați sau vătămați prin executare. De asemenea, dacă nu
s-a utilizat procedura prevăzută de art. 2811, se poate face
contestație și în cazul în care sunt necesare lămuriri cu privire
la înțelesul, întinderea sau aplicarea titlului executoriu, precum
și în cazul în care organul de executare refuză să înceapă
executarea silită ori să îndeplinească un act de executare în
condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formula executorie, dată fără îndeplinirea condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”;
— Art. 400: ăContestația se introduce la instanța de
executare.
Contestația privind lămurirea înțelesului, întinderii sau
aplicării titlului executoriu se introduce la instanța care a
pronunțat hotărârea ce se execută. Dacă o asemenea
contestație vizează un titlu executoriu ce nu emană de la un
organ de jurisdicție, competența de soluționare aparține
instanței de executare.”;
— Art. 4001: ăÎmpărțirea bunurilor proprietate comună poate
fi hotărâtă, la cererea părții interesate, și în cadrul judecării
contestației la executare.”;
— Art. 401: ăContestația se poate face în termen de 15 zile
de la data când:
a) contestatorul a luat cunoștință de actul de executare pe
care-l contestă sau de refuzul de a îndeplini un act de executare;
b) cel interesat a primit, după caz, comunicarea ori
înștiințarea privind înființarea popririi. Dacă poprirea este
înființată asupra unor venituri periodice, termenul de contestație
pentru debitor începe cel mai târziu la data efectuării primei
rețineri din aceste venituri de către terțul poprit;
c) debitorul care contestă executarea însăși a primit somația
ori de la data când a luat cunoștință de primul act de executare,
în cazurile în care nu a primit somația sau executarea se face
fără somație.

MONITORUL OFICIAL AL ROMÂNIEI, PARTEA I, Nr. 480/7.VII.2011
Contestația privind lămurirea înțelesului, întinderii sau
aplicării titlului executoriu se poate face oricând înăuntrul
termenului de prescripție a dreptului de a cere executarea silită.
Contestația prin care o terță persoană pretinde că are un
drept de proprietate sau un alt drept real asupra bunului urmărit
poate fi introdusă în termen de 15 zile de la efectuarea vânzării
ori de la data predării silite a bunului.
Neintroducerea contestației în termenul prevăzut de alin. 2
nu-l împiedică pe cel de-al treilea să-și realizeze dreptul pe
calea unei cereri separate, în condițiile legii.”;
— Art. 402: ăContestația la executare se judecă cu procedura
prevăzută pentru judecata în primă instanță, care se aplică în
mod corespunzător. Părțile vor fi citate în termen scurt, iar
judecarea contestației se face de urgență și cu precădere.
Hotărârea pronunțată cu privire la contestație se dă fără
drept de apel, cu excepția hotărârii pronunțate în temeiul
art. 4001 și al art. 401 alin. 2.
Hotărârea prin care s-a soluționat contestația privind
înțelesul, întinderea sau aplicarea titlului executoriu este supusă
acelorași căi de atac ca și hotărârea ce se execută.”;
— Art. 403: ăPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.
Dacă bunurile urmărite sunt supuse stricăciunii, pierii sau
deprecierii, se va suspenda numai distribuirea prețului.
Asupra cererii de suspendare formulate potrivit alin. 1 și 2,
instanța, în toate cazurile, se pronunță prin încheiere, care poate
fi atacată cu recurs, în mod separat.
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță, încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de
5 milioane lei pentru cererile neevaluabile în bani. Cauțiunea
depusă este deductibilă din cauțiunea stabilită de instanță, dacă
este cazul.”;
— Art. 404: ăDacă admite contestația la executare, instanța,
după caz, anulează actul de executare contestat sau dispune
îndreptarea acestuia, anularea ori încetarea executării înseși,
anularea ori lămurirea titlului executoriu sau efectuarea actului
de executare a cărui îndeplinire a fost refuzată.
În cazul în care constată nejustificat refuzul executorului de
a începe executarea silită sau de a îndeplini un act de executare
silită, dacă fapta nu constituie infracțiune potrivit legii penale,
instanța de executare, sesizată potrivit art. 399 alin. 1, va putea
obliga executorul la plata unei amenzi de la 500 lei la 2.500 lei,
precum și, la cererea părții interesate, la plata de despăgubiri
pentru paguba astfel cauzată.
În cazul respingerii contestației, contestatorul poate fi obligat,
la cerere, la despăgubiri pentru pagubele cauzate prin
întârzierea executării, iar când contestația a fost exercitată cu
rea-credință, el va fi obligat și la plata unei amenzi de la 50 la
700 lei.”;
— Art. 428: ăDebitorul sau o altă persoană interesată va
putea solicita încetarea sau suspendarea urmăririi, numai dacă
depune valoarea ce i se cere sau, după caz, valoarea bunului
reclamat, la CEC BANK — S.A., la dispoziția organului de
executare.
Totodată, persoanele arătate la alin. 1 vor fi obligate să
înmâneze executorului judecătoresc pe lângă recipisa de

3

consemnare și o copie de pe cererea de suspendare sau de
încetare a executării silite, depusă la instanța competentă. Până
la soluționarea cererii de către instanță urmărirea se va opri în
tot sau în parte.
Asupra cererii de încetare sau suspendare a executării silite
instanța de executare se va pronunța prin încheiere, potrivit
dispozițiilor privitoare la ordonanța președințială.
În orice alt caz, urmărirea va continua, dispozițiile art. 399 și
următoarele fiind însă aplicabile.”;
— Art. 523: ăÎn tot cursul executării silite asupra bunurilor
imobile, debitorul sau altă persoană interesată poate obține
desființarea măsurilor asigurătorii de executare, consemnând la
dispoziția creditorului urmăritor întreaga valoare a creanței, cu
toate accesoriile și cheltuielile de executare.
Dispozițiile art. 428 alin. 2—4 se aplică în mod
corespunzător.
În cazul în care cererea este admisă, instanța, cu acordul
debitorului, va dispune și eliberarea sumei în mâinile
creditorului.”
Curtea constată că, ulterior sesizării sale, a intrat în vigoare
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, care prin art. I pct. 37
a modificat dispozițiile art. 402 alin. 1 din Codul de procedură
civilă, care în prezent au următorul cuprins: ăInstanța sesizată va
solicita de îndată organului de executare să-i transmită, în
termenul fixat, dosarul de executare sau, după caz, copii
certificate de acesta de pe actele dosarului de executare în
cauză, dispozițiile art. 139 fiind aplicabile în mod corespunzător.
Părțile vor fi citate în termen scurt, iar judecarea contestației se
face de urgență și cu precădere. Procedura prevăzută pentru
judecata în primă instanță se aplică în mod corespunzător.”
În opinia autorului excepției, prevederile legale criticate
contravin dispozițiilor cuprinse în art. 16 privind egalitatea în
drepturi, art. 21 privind accesul liber la justiție și dreptul la un
proces echitabil, art. 44 privind dreptul de proprietate privată și
art. 53 privind restrângerea exercițiului unor drepturi sau al unor
libertăți din Constituție, precum și prevederilor art. 1 din
Protocolul adițional la Convenția pentru apărarea drepturilor
omului și libertăților fundamentale.
Examinând excepția de neconstituționalitate a dispozițiilor
art. 399—404, art. 428 și art. 523 din Codul de procedură civilă,
Curtea constată că aceasta este nemotivată, autorul excepției
menționând doar în mod formal textele constituționale pretins
încălcate, fără a arăta în ce constă contradicția relevată. Se
încalcă astfel dispozițiile imperative ale art. 10 alin. (2) din Legea
nr. 47/1992, potrivit cărora ăSesizările trebuie făcute în formă
scrisă și motivate”, astfel încât excepția de neconstituționalitate
a acestor dispoziții legale este inadmisibilă.
Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele art. 10 alin. (2) din Legea nr. 47/1992. De altfel, în
acest sens, Curtea s-a mai pronunțat prin numeroase decizii, cu
titlu exemplificativ, reținându-se: Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007,
Decizia nr. 517 din 8 mai 2008, publicată în Monitorul Oficial al
României, Partea I, nr. 412 din 2 iunie 2008, Decizia nr. 245 din
19 februarie 2009, publicată în Monitorul Oficial al României,
Partea I, nr. 166 din 17 martie 2009.

4

MONITORUL OFICIAL AL ROMÂNIEI, PARTEA I, Nr. 480/7.VII.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 399—404, art. 428 și art. 523 din Codul de
procedură civilă, excepție ridicată de Victor Pomponiu în Dosarul nr. 1.466/301/2010 al Judecătoriei Sectorului 3 București —
Secția civilă.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 286
din 24 februarie 2011

referitoare la excepția de neconstituționalitate a dispozițiilor art. 317 din Codul de procedură civilă,
precum și ale art. 1 alin. (1), art. 4 alin. (2), art. 6 alin. (1), (2) și (4), art. 8 alin. (1), (2) și (5), art. 9
și ale art. 111 din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor referitoare la excepția de neconstituționalitate a
dispozițiilor art. 317 din Codul de procedură civilă, precum și ale
art. 1 alin. (1), art. 4 alin. (2), art. 6 alin. (1), (2) și (4), art. 8
alin. (1), (2) și (5), art. 9 și ale art. 111 din Ordonanța Guvernului
nr. 5/2001 privind procedura somației de plată, excepție ridicată
de Alina Florența Lupescu în Dosarul nr. 1.401/1.259/2008 al
Tribunalului Comercial Mureș.
La apelul nominal se prezintă pentru autorul excepției de
neconstituționalitate doamna avocat Paula Slivinschi, lipsind
cealaltă parte, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul
reprezentantului
autorului
excepției
de
neconstituționalitate, care solicită admiterea acesteia.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 ianuarie 2010, pronunțată în Dosarul
nr. 1.401/1.259/2008, Tribunalul Comercial Mureș a sesizat
Curtea Constituțională pentru soluționarea excepției de
neconstituționalitate a dispozițiilor art. 317 din Codul de
procedură civilă, precum și ale art. 1 alin. (1), art. 4 alin. (2),

art. 6 alin. (1), (2) și (4), art. 8 alin. (1), (2) și (5), art. 9 și ale
art. 111 din Ordonanța Guvernului nr. 5/2001 privind
procedura somației de plată.
Excepția a fost invocată de Alina Florența Lupescu într-un
dosar având ca obiect soluționarea unei contestații în anulare.
În motivarea excepției de neconstituționalitate autorul
acesteia invocă apărări cu caracter general, criticând, mai
degrabă, modul de aplicare a procedurii speciale instituite prin
dispozițiile legale supuse controlului constituțional, precum și
efectele acestora asupra drepturilor și libertăților fundamentale.
Tribunalul Comercial Mureș apreciază că excepția este
neîntemeiată și face referire la jurisprudența Curții
Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 317 din Codul de procedură civilă, ale art. 1
alin. (1), art. 4 alin. (2), art. 6 alin. (1), (2) și (4), art. 8 alin. (1), (2)
și (5), art. 9 și ale art. 111 din Ordonanța Guvernului nr. 5/2001

MONITORUL OFICIAL AL ROMÂNIEI, PARTEA I, Nr. 480/7.VII.2011
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, prevederi
care au următorul cuprins:
— Art. 317 din Codul de procedură civilă: ăHotărârile
irevocabile pot fi atacate cu contestație în anulare, pentru
motivele arătate mai jos, numai dacă aceste motive nu au putut
fi invocate pe calea apelului sau recursului.
1. când procedura de chemare a părții, pentru ziua când s-a
judecat pricina, nu a fost îndeplinită potrivit cu cerințele legii;
2. când hotărârea a fost dată de judecători cu călcarea
dispozițiilor de ordine publică privitoare la competență.
Cu toate acestea, contestația poate fi primită pentru motivele
mai sus-arătate, în cazul când aceste motive au fost invocate
prin cererea de recurs, dar instanța le-a respins pentru că aveau
nevoie de verificări de fapt sau dacă recursul a fost respins fără
ca el să fi fost judecat în fond.”;
— Art. 1 alin. (1) din Ordonanța Guvernului nr. 5/2001:
ă(1) Procedura somației de plată se desfășoară, la cererea
creditorului, în scopul realizării de bunăvoie sau prin executare
silită a creanțelor certe, lichide și exigibile ce reprezintă obligații
de plată a unor sume de bani, asumate prin contract constatat
printr-un înscris ori determinate potrivit unui statut, regulament
sau altui înscris, însușit de părți prin semnătură ori în alt mod
admis de lege și care atestă drepturi și obligații privind
executarea anumitor servicii, lucrări sau orice alte prestații.”;
— Art. 4 alin. (2) din Ordonanța Guvernului nr. 5/2001: ă(2) În
toate cazurile, pentru soluționarea cererii, judecătorul dispune
citarea părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru înțelegerea părților asupra modalităților de
plată.”;
— Art. 6 alin. (1), (2) și (4) din Ordonanța Guvernului
nr. 5/2001: ă(1) Dacă nu a intervenit închiderea dosarului în
condițiile art. 5, judecătorul va examina cererea pe baza actelor
depuse, precum și a explicațiilor și lămuririlor părților, ce i-au
fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8 alin. (1), (2) și (5) din Ordonanța Guvernului
nr. 5/2001: ă(1) Împotriva ordonanței prevăzute la art. 6 alin. (2)
debitorul poate formula cererea în anulare, în termen de 10 zile
de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
[...]

5

(5) Hotărârea prin care a fost respinsă cererea în anulare
este irevocabilă.”;
— Art. 9 din Ordonanța Guvernului nr. 5/2001: ă(1) Ordonanța
de admitere în tot sau în parte a cererii creditorului, împotriva
căreia nu a fost introdusă cerere în anulare potrivit art. 8, este
irevocabilă.
(2) La cererea creditorului ordonanța prevăzută la alin. (1)
sau, după caz, ordonanța împotriva căreia a fost introdusă
cererea în anulare prevăzută la art. 8, care însă a fost respinsă
prin hotărâre rămasă irevocabilă prin nerecurare ori prin
respingerea recursului, va fi învestită cu formulă executorie,
potrivit dispozițiilor Codului de procedură civilă. Astfel învestită,
ordonanța constituie titlu executoriu, care se eliberează
creditorului. Totodată titlul, în copie, se comunică și debitorului.”;
— Art. 111 din Ordonanța Guvernului nr. 5/2001:
ă(1) Ordonanța privind somația de plată nu are autoritate de
lucru judecat cu privire la fondul raporturilor juridice dintre părți.
(2) Prevederile art. 338 din Codul de procedură civilă se
aplică în mod corespunzător.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în fața legii, art. 21 privind
liberul acces la justiție, art. 24 privind dreptul la apărare, precum
și dispozițiilor art. 6 paragraful 1 din Protocolul adițional la
Convenția pentru apărarea drepturilor omului și a libertăților
fundamentale.
Examinând excepția de neconstituționalitate a dispozițiilor
art. 317 din Codul de procedură civilă, precum și ale art. 1
alin. (1), art. 4 alin. (2), art. 6 alin. (1), (2) și (4), art. 8 alin. (1),
(2) și (5), art. 9 și ale art. 111 din Ordonanța de urgență a
Guvernului nr. 5/2001, Curtea constată că aceasta este
nemotivată, autorul excepției menționând doar în mod formal
textele constituționale pretins încălcate, fără a arăta în ce constă
contradicția relevată. Se încalcă astfel dispozițiile imperative ale
art. 10 alin. (2) din Legea nr. 47/1992, potrivit cărora ăSesizările
trebuie făcute în formă scrisă și motivate”, astfel încât excepția
de neconstituționalitate a acestor dispoziții legale este
inadmisibilă.
Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele art. 10 alin. (2) din Legea nr. 47/1992. De altfel, în
acest sens, Curtea s-a mai pronunțat prin numeroase decizii, cu
titlu exemplificativ, reținându-se: Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007,
Decizia nr. 517 din 8 mai 2008, publicată în Monitorul Oficial al
României, Partea I, nr. 412 din 2 iunie 2008, Decizia nr. 245 din
19 februarie 2009, publicată în Monitorul Oficial al României,
Partea I, nr. 166 din 17 martie 2009.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a art. 317 din Codul de procedură civilă, precum și ale art. 1
alin. (1), art. 4 alin. (2), art. 6 alin. (1), (2) și (4), art. 8 alin. (1), (2) și (5), art. 9 și ale art. 111 din Ordonanța Guvernului nr. 5/2001
privind procedura somației de plată, excepție ridicată de Alina Florența Lupescu în Dosarul nr. 1.401/1.259/2008 al Tribunalului
Comercial Mureș.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

6

MONITORUL OFICIAL AL ROMÂNIEI, PARTEA I, Nr. 480/7.VII.2011
CURTEA CONSTITUȚIONALĂ

D E C I Z I A Nr. 288
din 24 februarie 2011

referitoare la excepția de neconstituționalitate a dispozițiilor art. 112 pct. 5 teza finală
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor referitoare la excepția de neconstituționalitate a
dispozițiilor art. 112 pct. 5 din Codul de procedură civilă, excepție
ridicată de Constantin Cătălin Dobrin în Dosarul
nr. 11.446/215/2009 al Tribunalului Dolj — Secția de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența Curții Constituționale în materie, pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 februarie 2010, pronunțată în Dosarul
nr. 11.446/215/2009, Tribunalul Dolj — Secția de contencios
administrativ și fiscal a sesizat Curtea Constituțională
pentru soluționarea excepției de neconstituționalitate a
dispozițiilor art. 112 pct. 5 din Codul de procedură civilă.
Excepția a fost invocată de Constantin Cătălin Dobrin într-un
dosar având ca obiect soluționarea recursului formulat împotriva
unei sentințe civile prin care s-a soluționat o plângere împotriva
unui proces-verbal de constatare și sancționare a unei
contravenții.
În motivarea excepției de neconstituționalitate autorul
acesteia susține că dispozițiile art. 112 pct. 5 teza finală din
Codul de procedură civilă sunt neconstituționale întrucât
limitează accesul la justiție și reprezintă o încălcare a dreptului
părții la un proces echitabil, având în vedere sancțiunea aplicată
de instanța de judecată în lipsa unei astfel de mențiuni
prevăzute de lege. Imposibilitatea nominalizării martorilor pentru
a dovedi acțiunea/cererea de chemare în judecată îmbracă
forma unui obstacol în calea accesului la justiție, drept prevăzut
de art. 21 din Constituție. Astfel, nu este asigurat părții un proces
echitabil, în condițiile în care pârâtul nu și-a manifestat încă
poziția procesuală și nu și-a precizat mijloacele de apărare.
Tribunalul Dolj — Secția de contencios administrativ și
fiscal apreciază că excepția este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie art. 112 pct. 5 din Codul de procedură
civilă. Curtea constată că, în realitate, obiectul acesteia îl
constituie prevederile art. 112 pct. 5 teza finală din Codul de
procedură civilă.
Ulterior sesizării Curții Constituționale a intrat în vigoare
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, care prin art. I pct. 11 a
modificat dispozițiile art. 112 pct. 5 ultima teză din Codul de
procedură civilă, preluând, în esență, soluția legislativă criticată.
În consecință, potrivit jurisprudenței sale, Curtea urmează a se
pronunța asupra dispozițiilor art. 112 pct. 5 teza finală astfel cum
au fost modificate prin legea menționată și care au următorul
cuprins:
ă[...] Când se va cere dovada cu martori, se vor arăta numele
și locuința martorilor, dispozițiile art. 82 alin. 1 teza a II-a fiind
aplicabile în mod corespunzător;”.
În opinia autorului excepției de neconstituționalitate,
dispozițiile legale criticate încalcă prevederile art. 21 privind
accesul liber la justiție din Constituție, precum și dispozițiile art. 6
privind dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispoziția legală criticată instituie obligația celui care
pretinde un drept sau cere constatarea unui fapt juridic să
dovedească cu probe susținerile sale. Cererea de chemare în
judecată, reprezentând actul de învestire a instanței, trebuie să
conțină toate elementele necesare aducerii cauzei în stare de
judecată, aceasta presupunând și indicarea probelor pe care ea
se sprijină; prin urmare, cerința legală a numirii martorilor și a
adreselor lor de domiciliu, în cazul în care se dorește dovedirea
faptului pretins cu martori, este perfect constituțională, ea nefiind
de natură să împiedice liberul acces la justiție ori să îngrădească
părții dreptul la un proces echitabil, ci, dimpotrivă, să asigure
îndeplinirea condițiilor procedurale necesare pentru o temeinică
soluționare a litigiului dedus judecății.

MONITORUL OFICIAL AL ROMÂNIEI, PARTEA I, Nr. 480/7.VII.2011

7

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 112 pct. 5 teza finală din Codul de procedură
civilă, excepție ridicată de Constantin Cătălin Dobrin în Dosarul nr. 11.446/215/2009 al Tribunalului Dolj — Secția de contencios
administrativ și fiscal.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 290
din 24 februarie 2011

referitoare la excepția de neconstituționalitate a dispozițiilor art. 365 și art. 403 alin. 4
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 365 și art. 403 alin. 4 din Codul de procedură
civilă, excepție ridicată de Societatea Comercială Morava
Expert — S.R.L. din București în Dosarul nr. 4.991/2/2010 al
Curții de Apel București — Secția a V-a comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 14 iunie 2010, pronunțată în Dosarul
nr. 4.991/2/2010, Curtea de Apel București — Secția a V-a
comercială a sesizat Curtea Constituțională pentru
soluționarea excepției de neconstituționalitate a
dispozițiilor art. 365 și art. 403 alin. 4 din Codul de
procedură civilă.
Excepția a fost invocată de Societatea Comercială Morava
Expert — S.R.L. din București într-un dosar având ca obiect

soluționarea unei cereri de suspendare provizorie a unei
sentințe arbitrale.
În motivarea excepției de neconstituționalitate autorul
acesteia
susține
că
reglementările
criticate
sunt
neconstituționale întrucât, în timp ce în cazul litigiilor declanșate
pe calea dreptului comun nu există un text care să prevadă
posibilitatea suspendării executării provizorii a unei hotărâri
judecătorești, în cazul procedurii arbitrale art. 365 stabilește o
asemenea posibilitate și astfel se creează o inegalitate între
subiecții de drept.
Procedura suspendării este o procedură specială, care nu
permite cercetarea fondului cauzei, ci numai o ăpipăire” a
acesteia, iar o eventuală admitere a suspendării în acest cadru
procesual s-ar putea face exclusiv în temeiul unor elemente de
fapt pur subiective, neputându-se apela la apărări de fond.
Astfel, se creează o stare de inegalitate între debitor și creditor,
în sensul că un creditor ar fi obligat să respecte o încheiere
pronunțată în urma unei examinări sumare a fondului cauzei.
De asemenea, autorul excepției de neconstituționalitate
consideră că prin imposibilitatea exercitării vreunei căi de atac
împotriva încheierii se aduce atingere dreptului la un proces
echitabil și dreptului la apărare.
Curtea de Apel București — Secția a V-a comercială
apreciază că excepția este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 480/7.VII.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 365 și art. 403 alin. 4 din Codul de procedură
civilă, care au următorul conținut:
— Art. 365: ăCompetența de a judeca în primă instanță
acțiunea în anulare revine instanței judecătorești imediat
superioare celei prevăzute la art. 342, în circumscripția căreia a
avut loc arbitrajul.
Acțiunea în anulare poate fi introdusă în termen de o lună de
la data comunicării hotărârii arbitrale.
Instanța judecătorească va putea suspenda executarea
hotărârii arbitrale împotriva căreia a fost introdusă acțiunea în
anulare, numai după depunerea unei cauțiuni fixate de ea.
Dispozițiile art. 403 alin. 3 și 4 se aplică în mod corespunzător.”;
— Art. 403 alin. 4: ăÎn cazuri urgente, dacă s-a plătit
cauțiunea, președintele instanței poate dispune, prin încheiere
și fără citarea părților, suspendarea provizorie a executării până
la soluționarea cererii de suspendare de către instanță.
Încheierea nu este supusă niciunei căi de atac. Cauțiunea care
trebuie depusă este în cuantum de 10% din valoarea obiectului
cererii sau de 500 lei pentru cererile neevaluabile în bani.
Cauțiunea depusă este deductibilă din cauțiunea stabilită de
instanță, dacă este cazul.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în drepturi, art. 21 alin. (3) privind
dreptul la un proces echitabil și art. 24 privind dreptul la apărare.
Examinând excepția de neconstituționalitate, Curtea
constată că s-a mai pronunțat asupra prevederilor criticate, pe
baza unor critici similare.
Astfel, Curtea a făcut unele considerații asupra instituției
arbitrajului și a consecințelor juridice ce decurg din folosirea
acestei proceduri speciale prin Decizia nr. 8 din 9 ianuarie 2007,
publicată în Monitorul Oficial al României, Partea I, nr. 73 din
31 ianuarie 2007, prilej cu care a reținut că arbitrajul constituie
o excepție de la principiul potrivit căruia înfăptuirea justiției se
realizează prin instanțele judecătorești și reprezintă acel
mecanism juridic eficient, menit să asigure o judecată imparțială,
mai rapidă și mai puțin formală, confidențială, finalizată prin
hotărâri susceptibile de executare silită.
Curtea a arătat că arbitrajul se organizează și se desfășoară
potrivit convenției arbitrale încheiate între părți, cu respectarea
principiului libertății de voință a acestora, sub rezerva respectării
ordinii publice, a bunelor moravuri, precum și a dispozițiilor
imperative ale legii, așa cum prevede art. 341 din Codul de
procedură civilă. Prin urmare, părțile pot stabili, prin convenția
arbitrală sau printr-un act adițional încheiat ulterior, normele
privind constituirea tribunalului arbitrar, numirea, revocarea și
înlocuirea arbitrilor, termenul și locul arbitrajului, normele de
procedură pe care tribunalul arbitral trebuie să le urmeze în
judecarea litigiului și, în general, orice alte norme privind buna
desfășurare a arbitrajului. În cazul în care părțile nu au convenit
asupra unor asemenea norme, tribunalul arbitral va putea
reglementa procedura ce urmează să fie aplicată.
Așa fiind, Curtea a observat că incidența dispozițiilor legale
criticate este subsecventă acordului de voință intervenit între

părțile care au încheiat convenția arbitrală și care au optat
pentru soluționarea litigiului de către un tribunal arbitral.
Împrejurarea că autorul excepției a achiesat la soluționarea
litigiului pe această cale, deși cunoștea sau ar fi trebuit să
cunoască dispozițiile legale referitoare la judecarea litigiului de
o asemenea instituție, precum și consecințele juridice ale
aplicării lor, nu îl îndreptățește să se prevaleze de
necunoașterea legii și deci lipsește de temei critica reglementării
în cauză.
De asemenea, prin Decizia nr. 404 din 24 martie 2009,
publicată în Monitorul Oficial a României, Partea I, nr. 328 din
18 mai 2009, Curtea a reținut, în ceea ce privește încălcarea
prevederilor art. 16 alin. (1) din Constituție, că, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica cu un atare obiect
nu este întemeiată.
Totodată, împrejurarea că împotriva încheierii instanței prin
care s-a dispus suspendarea provizorie a executării, până la
soluționarea cererii de suspendare, nu se poate promova nicio
cale de atac nu este de natură să înfrângă dispozițiile
constituționale referitoare la accesul liber la justiție, la folosirea
căilor de atac și la înfăptuirea justiției, deoarece, pe de o parte,
legiuitorul, în virtutea prerogativelor conferite de art. 126 alin. (2)
din Constituție, poate stabili reguli de procedură diferite,
adecvate fiecărei situații juridice, iar, pe de altă parte,
prevederile constituționale nu garantează folosirea tuturor căilor
de atac.
Curtea a mai reținut că specificul procedurii care presupune
urgența este un motiv suficient pentru a justifica lipsa oricărei
căi de atac împotriva încheierii prin care s-a dispus suspendarea
provizorie a executării silite, ceea ce nu este de natură să
contravină art. 21 și 24 din Constituție.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.
Distinct de cele mai sus arătate, Curtea constată că sunt
neîntemeiate
susținerile
autorului
excepției
de
neconstituționalitate potrivit cărora există o diferență de
tratament pentru persoanele care apelează la procedura
arbitrală prin raportare la persoanele care apelează direct la
instanțele judecătorești, în privința executării hotărârilor. Faptul
că art. 365 din Codul de procedură civilă se referă atât la calea
de atac a acțiunii în anulare, cât și la suspendarea executării
hotărârii arbitrale nu înseamnă introducerea unui nou caz de
suspendare a executării. Posibilitatea suspendării executării
operează în condiții similare și în privința hotărârilor
judecătorești în temeiul art. 403 alin. 1 coroborat cu alin. 3 din
Codul de procedură civilă.
Dispozițiile art. 403 alin. 3 și 4 din Codul de procedură civilă
menționate de art. 365 din același cod nu fac decât să precizeze
modalitatea concretă de aplicare a dispozițiilor legale criticate,
în aceleași condiții ca pentru hotărârile judecătorești.
Curtea mai reține în prezenta cauză faptul că, potrivit art. 126
alin. (2) din Constituție, stabilirea competenței instanțelor și a
procedurii de judecată constituie atributul exclusiv al
legiuitorului, acesta fiind ținut, desigur, ca în procesul de
legiferare să se circumscrie cadrului constituțional. Astfel,
prevederile art. 365 din Codul de procedură civilă sunt aplicabile
tuturor persoanelor aflate în aceeași situație juridică, fără
discriminări.

MONITORUL OFICIAL AL ROMÂNIEI, PARTEA I, Nr. 480/7.VII.2011

9

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 365 și art. 403 alin. 4 din Codul de procedură
civilă, excepție ridicată de Societatea Comercială Morava Expert — S.R.L. din București în Dosarul nr. 4.991/2/2010 al Curții de
Apel București — Secția a V-a comercială.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 508
din 19 aprilie 2011

referitoare la excepția de neconstituționalitate a prevederilor art. 41 alin. 1 și art. 86 alin. 2
din Codul familiei
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 41 alin. 1 și art. 86 alin. 2 din Codul familiei,
excepție ridicată de Ioan Ghișe în Dosarul nr. 1.939/55/2010 al
Judecătoriei Arad — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă. În acest sens, arată că aprecierea ăstării de nevoie”
ține de instanța de judecată, și nu de competența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2010, pronunțată în Dosarul
nr. 1.939/55/2010, Judecătoria Arad — Secția civilă a sesizat
Curtea Constituțională cu excepția de neconstituționalitate
a prevederilor art. 41 alin. 1 și art. 86 alin. 2 din Codul

familiei, excepție ridicată de Ioan Ghișe într-o cauză civilă
având ca obiect majorare pensie de întreținere.
În motivarea excepției de neconstituționalitate autorul
acesteia susține că prin modul de reglementare a art. 86 alin. 2
din Codul familiei se lasă la aprecierea instanței interpretarea
stării de nevoie a celui care solicită întreținerea. De aceea,
consideră că prin această practică sunt încălcate normele
constituționale ale art. 16, 21 și 48, întrucât sintagma ăstare de
nevoie”, așa cum este stipulată în norma legală, prezintă un
caracter general, care lasă loc interpretării.
Judecătoria Arad — Secția civilă consideră că excepția de
neconstituționalitate invocată este neîntemeiată. În opinia
instanței, prin sintagma ăstare de nevoie” legiuitorul a folosit o
formulare generală, pentru a nu limita drepturile subiecților de
drept, care pot fi dintre cele mai diverse, lăsând deliberat ca
stabilirea acestei noțiuni să rămână la latitudinea judecătorului.
Astfel, faptul că nu s-au arătat în mod limitativ cazurile de nevoie
de către legiuitor nu înseamnă că prevederile legale criticate
sunt neconstituționale, în general normele legale fiind
enunțiative și exemplificative, și nu limitative sau exhaustive.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale. Totodată, arată că în speța de față
se pune în discuție modul de interpretare și aplicare a
prevederilor legale criticate, aspect care ține de competența
instanței de judecată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 480/7.VII.2011
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 41 alin. 1 și art. 86 alin. 2 din Codul familiei, care
au următorul conținut:
— Art. 41 alin. 1: ăPână la desfacerea căsătoriei în condițiile
prevăzute de art. 39, soții își datorează întreținere.”;
— Art. 86 alin. 2: ăAre drept la întreținere numai acela care se
află în nevoie, neavând putința unui câștig din muncă, din cauza
incapacității de a munci.”
Autorul
excepției
invocă
încălcarea
dispozițiilor
constituționale ale art. 16 privind egalitatea în drepturi, art. 21
care consacră accesul liber la justiție și ale art. 48 privind familia.
Examinând excepția de neconstituționalitate, având în
vedere susținerile autorului acesteia, Curtea constată că nu se
formulează o veritabilă critică de neconstituționalitate, aspectele
invocate privind mai degrabă modificarea conținutului normelor
legale criticate.

Aceste susțineri nu pot fi reținute, dat fiind faptul că, potrivit
competenței sale înscrise în art. 146 din Constituție și în cap. III
din Legea nr. 47/1992, Curtea verifică, în cadrul controlului de
constituționalitate, conformitatea legilor și a ordonanțelor
Guvernului cu dispozițiile și principiile constituționale, fără a
putea modifica sau completa prevederea legală supusă
controlului.
Modificarea conținutului unei norme juridice este atributul
exclusiv al legiuitorului, în temeiul dispozițiilor art. 61 alin. (1) din
Constituție, potrivit cărora ăParlamentul este organul
reprezentativ suprem al poporului român și unica autoritate
legiuitoare a țării.”
Pe de altă parte, Curtea reține că neconstituționalitatea
textelor de lege criticate nu poate fi dedusă din modul de
interpretare și aplicare a prevederilor legale de către instanțele
de judecată. În realitate, motivele invocate în susținerea
excepției demonstrează că autorul excepției este nemulțumit de
faptul că judecătorul este cel care apreciază ăstarea de nevoie”
și nu legiuitorul.
Or, exercitarea controlului asupra activității de interpretare și
aplicare în concret a normelor legale reprezintă atributul exclusiv
al instanțelor judecătorești, Curtea Constituțională fiind
competentă, potrivit art. 2 alin. (3) din Legea nr. 47/1992, să se
pronunțe numai asupra problemelor de drept, ăfără a putea
modifica sau completa prevederile supuse controlului”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 41 alin. 1 și art. 86 alin. 2 din Codul familiei,
excepție ridicată de Ioan Ghișe în Dosarul nr. 1.939/55/2010 al Judecătoriei Arad — Secția civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 512
din 19 aprilie 2011

referitoare la excepția de neconstituționalitate a prevederilor Ordonanței de urgență a Guvernului
nr. 148/2005 privind susținerea familiei în vederea creșterii copilului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Tudorel Toader
Ingrid Alina Tudora

— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 148/2005
privind susținerea familiei în vederea creșterii copilului, excepție

MONITORUL OFICIAL AL ROMÂNIEI, PARTEA I, Nr. 480/7.VII.2011
ridicată de Dan Cristian Ghiș în Dosarul nr. 11.762/63/2009 al
Tribunalului Dolj — Secția contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul acesteia nu precizează dispozițiile
constituționale pretins încălcate prin actul normativ criticat.
C U R T E A,

având în vedere actele și lucrările dosarului, constată
următoarele:
Prin Încheierea din 22 martie 2010, pronunțată în Dosarul
nr. 11.762/63/2009, Tribunalul Dolj — Secția contencios
administrativ și fiscal a sesizat Curtea Constituțională cu
excepția de neconstituționalitate a prevederilor Ordonanței
de urgență a Guvernului nr. 148/2005 privind susținerea
familiei în vederea creșterii copilului, excepție ridicată de Dan
Cristian Ghiș într-o cauză civilă având ca obiect pretenții.
În motivarea excepției de neconstituționalitate autorul
acesteia susține că prevederile actul normativ criticat ăsunt
discriminatorii și date în interes politico-financiar, fiind vădit
părtinitoare.” Totodată, apreciază că aceste prevederi sunt
interpretabile, fără a argumenta însă acest aspect.
Tribunalul Dolj — Secția contencios administrativ și
fiscal și-a exprimat opinia în sensul că excepția de
neconstituționalitate invocată este neîntemeiată. În acest sens,
arată că Ordonanța de urgență a Guvernului nr. 148/2005
reglementează modul în care se acordă indemnizația pentru
susținerea familiei în vederea creșterii copilului, ceea ce nu
contravine niciunei dispoziții constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

11

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 148/2005
privind susținerea familiei în vederea creșterii copilului, publicată
în Monitorul Oficial al României, Partea I, nr. 1.008 din
14 noiembrie 2005.
Autorul excepției de neconstituționalitate susține că
prevederile actului normativ criticat ăsunt discriminatorii, [...] fiind
vădit părtinitoare.”
Examinând excepția de neconstituționalitate, Curtea
constată că autorul acesteia nu argumentează în ce ar consta
pretinsa neconstituționalitate a actului normativ criticat,
rezumându-se a susține că acesta a fost edictat în interes
politico-financiar.
Așa fiind, Curtea constată că astfel cum a fost formulată,
excepția de neconstituționalitate este nemotivată, fiind contrară
prevederilor art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”.
Având în vedere că instanța de contencios constituțional nu
se poate substitui autorului excepției în ceea ce privește
invocarea motivelor de neconstituționalitate, urmează ca
excepția să fie respinsă ca inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor Ordonanței de urgență a Guvernului
nr. 148/2005 privind susținerea familiei în vederea creșterii copilului, excepție ridicată de Dan Cristian Ghiș în Dosarul
nr. 11.762/63/2009 al Tribunalului Dolj — Secția contencios administrativ și fiscal.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 480/7.VII.2011
CURTEA CONSTITUȚIONALĂ

D E C I Z I A Nr. 651
din 17 mai 2011

referitoare la excepția de neconstituționalitate a dispozițiilor art. 1, art. 18, art. 19, art. 20, art. 25,
art. 26, art. 27 și art. 28 din Ordonanța Guvernului nr. 2/2001
privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1, art. 18, art. 19, art. 20, art. 25, art. 26, art. 27
și art. 28 din Ordonanța Guvernului nr. 2/2001 privind regimul
juridic al contravențiilor, excepție ridicată de Ionuț Berescu în
Dosarul nr. 7.376/333/2009 al Tribunalului Vaslui — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 21 iunie 2010, pronunțată în Dosarul
nr. 7.376/333/2009, Tribunalul Vaslui — Secția civilă a sesizat
Curtea Constituțională cu excepția de neconstituționalitate
a dispozițiilor art. 1, art. 18, art. 19, art. 20, art. 25, art. 26,
art. 27 și art. 28 din Ordonanța Guvernului nr. 2/2001 privind
regimul juridic al contravențiilor.
Excepția de neconstituționalitate a fost ridicată de recurentul
Ionuț Berescu cu ocazia soluționării recursului formulat
împotriva Sentinței civile nr. 466 din 5 februarie 2010, pronunțată
de Judecătoria Vaslui în contradictoriu cu intimatul Inspectoratul
de Poliție al Județului Vaslui.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor art. 21 din Constituție și art. 6 din
Convenția pentru apărarea drepturilor omului și a libertăților
fundamentale, deoarece organul constatator este liber să
constate contravențiile, să stabilească vinovăția și să aplice
sancțiunile, fiind scutit de la orice sarcină a probării acuzațiilor și
sancțiunilor îndreptate împotriva contravenientului. De
asemenea, în procedura de comunicare a procesului-verbal de
contravenție, faptul că poate fi martor în cadrul procedurii de
afișare a procesului-verbal un angajat al intimatei aduce atingere
dreptului la un proces echitabil. Autorul excepției invocă în
susținerea criticii de neconstituționalitate Hotărârea din
4 octombrie 2007, pronunțată în Cauza Anghel împotriva
României.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1, art. 18, art. 19, art. 20, art. 25, art. 26, art. 27
și art. 28 din Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, cu modificările
și completările ulterioare.
Textele de lege criticate au următorul conținut:
— Art. 1: ăLegea contravențională apără valorile sociale, care
nu sunt ocrotite prin legea penală. Constituie contravenție fapta
săvârșită cu vinovăție, stabilită și sancționată prin lege,
ordonanță, prin hotărâre a Guvernului sau, după caz, prin
hotărâre a consiliului local al comunei, orașului, municipiului sau
al sectorului municipiului București, a consiliului județean ori a
Consiliului General al Municipiului București.”;
— Art. 18: ăContravenientul este obligat să prezinte agentului
constatator, la cerere, actul de identitate ori documentele în baza
cărora se fac mențiunile prevăzute la art. 16 alin. (3). În caz de
refuz, pentru legitimarea contravenientului agentul constatator
poate apela la ofițeri și subofițeri de poliție, jandarmi sau gardieni
publici.”;
— Art. 19: ă(1) Procesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cel puțin un martor.
În acest caz procesul-verbal va cuprinde și datele personale din
actul de identitate al martorului și semnătura acestuia.
(2) Nu poate avea calitatea de martor un alt agent
constatator.
(3) În lipsa unui martor agentul constatator va preciza
motivele care au condus la încheierea procesului-verbal în acest
mod.”;
— Art. 20: ăDacă o persoană săvârșește mai multe
contravenții constatate în același timp de același agent
constatator, se încheie un singur proces-verbal.”;
— Art. 25: ă(1) Procesul-verbal se va înmâna sau, după caz,
se va comunica, în copie, contravenientului și, dacă este cazul,
părții vătămate și proprietarului bunurilor confiscate.
(2) Comunicarea se face de către organul care a aplicat
sancțiunea, în termen de cel mult o lună de la data aplicării
acesteia.

MONITORUL OFICIAL AL ROMÂNIEI, PARTEA I, Nr. 480/7.VII.2011
(3) În situația în care contravenientul a fost sancționat cu
amendă, precum și dacă a fost obligat la despăgubiri, odată cu
procesul-verbal, acestuia i se va comunica și înștiințarea de
plată. În înștiințarea de plată se va face mențiunea cu privire la
obligativitatea achitării amenzii la instituțiile abilitate să o
încaseze, potrivit legislației în vigoare și, după caz, a
despăgubirii, în termen de 15 zile de la comunicare, în caz
contrar urmând să se procedeze la executarea silită.”;
— Art. 26: ă(1) Dacă agentul constatator aplică și sancțiunea,
iar contravenientul este prezent la încheierea procesului-verbal,
copia de pe acesta și înștiințarea de plată se înmânează
contravenientului, făcându-se mențiune în acest sens în
procesul-verbal. Contravenientul va semna de primire.
(2) Dispozițiile alin. (1) se aplică și față de celelalte persoane
cărora trebuie să li se comunice copia de pe procesul-verbal,
dacă sunt prezente la încheierea acestuia.
(3) În cazul în care contravenientul nu este prezent sau, deși
prezent, refuză să semneze procesul-verbal, comunicarea
acestuia, precum și a înștiințării de plată se face de către agentul
constatator în termen de cel mult o lună de la data încheierii.”;
— Art. 27: ăComunicarea procesului-verbal și a înștiințării de
plată se face prin poștă, cu aviz de primire, sau prin afișare la
domiciliul sau la sediul contravenientului. Operațiunea de afișare
se consemnează într-un proces-verbal semnat de cel puțin un
martor.”;
— Art. 28: ă(1) Contravenientul poate achita, pe loc sau în
termen de cel mult 48 de ore de la data încheierii procesuluiverbal ori, după caz, de la data comunicării acestuia, jumătate
din minimul amenzii prevăzute în actul normativ, agentul
constatator făcând mențiune despre această posibilitate în
procesul-verbal. În actul normativ de stabilire a contravențiilor
această posibilitate trebuie menționată în mod expres.
Termenele statornicite pe ore încep să curgă de la miezul nopții
zilei următoare, iar termenul care se sfârșește într-o zi de
sărbătoare legală sau când serviciul este suspendat se va
prelungi până la sfârșitul primei zile de lucru următoare.
(2) Amenzile care se cuvin bugetului de stat pot fi achitate la
Casa de Economii și Consemnațiuni — C.E.C. — S.A. sau la
unitățile Trezoreriei Statului, iar amenzile cuvenite bugetelor
locale se achită la Casa de Economii și Consemnațiuni —
C.E.C. — S.A. sau la casieriile autorităților administrației publice
locale ori ale altor instituții publice abilitate să administreze
veniturile bugetelor locale, indiferent de localitatea pe a cărei
rază acestea funcționează, de cetățenia, domiciliul sau de
reședința contravenientului ori de locul săvârșirii contravenției,
precum și la ghișeul unic din punctele de trecere a frontierei de
stat a României. O copie de pe chitanță se predă de către
contravenient agentului constatator sau se trimite prin poștă
organului din care acesta face parte, potrivit dispozițiilor alin. (1).
(3) Amenzile contravenționale pot fi achitate și prin
intermediul instrumentelor de plată electronică în cadrul
Ghișeului virtual de plăți, proiect-pilot coordonat de Ministerul
Comunicațiilor și Tehnologiei Informației, parte a Sistemului
e-guvernare, din cadrul Sistemului Electronic Național. În acest
caz:
a) achitarea unei amenzi contravenționale se dovedește prin
prezentarea extrasului de cont al plătitorului sau a dovezii de
plată emise de Ghișeul virtual de plăți, aceasta specificând data
și ora efectuării plății;
b) se elimină obligativitatea pentru plătitor de a preda o copie
de pe extrasul de cont sau de pe dovada de plată emisă de
Ghișeul virtual de plăți către agentul constatator sau organul din
care acesta face parte.”

13

În susținerea neconstituționalității acestor dispoziții de lege,
autorul excepției invocă încălcarea prevederilor art. 21 din
Constituție privind accesul liber la justiție și art. 6 din Convenția
pentru apărarea drepturilor omului și a libertăților fundamentale
referitoare la dreptul la un proces echitabil.
Examinând excepția de neconstituționalitate, Curtea
constată că textele de lege criticate au mai fost supuse
controlului de constituționalitate prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale și cu motivare
similară.
Astfel, critica potrivit căreia dispozițiile de lege criticate
încalcă dreptul la un proces echitabil a mai fost examinată de
Curte prin numeroase decizii, precum Decizia nr. 259 din
20 martie 2007, publicată în Monitorul Oficial al României,
Partea I, nr. 279 din 26 aprilie 2007, Decizia nr. 216 din
28 februarie 2008, publicată în Monitorul Oficial al României,
Partea I, nr. 243 din 28 martie 2008, Decizia nr. 490 din 6 mai
2008, publicată în Monitorul Oficial al României, Partea I, nr. 401
din 28 mai 2008, și Decizia nr. 1.096 din 8 septembrie 2009,
publicată în Monitorul Oficial al României, Partea I, nr. 695 din
15 octombrie 2009.
Cu acele prilejuri Curtea a reținut, în esență, că procesulverbal de constatare și sancționare a contravenției se bucură de
prezumția de legalitate, însă, atunci când este formulată o
plângere împotriva acestuia, este contestată chiar prezumția de
care se bucură. În acest caz, instanța de judecată competentă
va administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
În acest cadru, contravenientul beneficiază de toate
drepturile procedurale prevăzute de lege, fiind astfel respectate
toate dispozițiile constituționale invocate în susținerea excepției,
inclusiv dreptul la un proces echitabil prevăzut de art. 6 din
Convenția pentru apărarea drepturilor omului și a libertăților
fundamentale. Autorului contravenției i se asigură, fără nicio
îngrădire, dreptul de a se adresa justiției, cerând anularea
procesului-verbal de constatare și sancționare a contravenției.
Într-o asemenea situație este firesc că el trebuie să dovedească
netemeinicia ori nelegalitatea constatării contravenției sau a
sancțiunii aplicate. Aceasta nu înseamnă răsturnarea sarcinii
probei, ci aplicarea principiului general al procedurii civile,
potrivit căruia cel ce face o afirmație în cadrul judecății trebuie
să o dovedească. Săvârșirea contravenției se constată
nemijlocit de către agentul constatator, abilitat în acest sens prin
actul normativ de stabilire a contravenției, iar procesul-verbal de
constatare are forță probantă până la dovada contrară, moment
până la care persoana căreia i se impută săvârșirea
contravenției are calitatea de contravenient.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

14

MONITORUL OFICIAL AL ROMÂNIEI, PARTEA I, Nr. 480/7.VII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1, art. 18, art. 19, art. 20, art. 25, art. 26,
art. 27 și art. 28 din Ordonanța Guvernului nr. 2/2001 privind regimul juridic al contravențiilor, excepție ridicată de Ionuț Berescu
în Dosarul nr. 7.376/333/2009 al Tribunalului Vaslui — Secția civilă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 652
din 17 mai 2011

referitoare la excepția de neconstituționalitate a dispozițiilor art. 9 alin. (1)
din Ordonanța Guvernului nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de odihnă ale conducătorilor auto
și utilizarea aparatelor de înregistrare a activității acestora
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Zoltán Valentin
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăRobert Auto” — S.R.L. din Constanța în Dosarul
nr. 473/1.752/2010 al Judecătoriei Jibou.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 16 iunie 2010, pronunțată în Dosarul
nr. 473/1.752/2010, Judecătoria Jibou a sesizat Curtea
Constituțională cu excepția de neconstituționalitate a
dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora.
Excepția de neconstituționalitate a fost ridicată de petentul
Societatea Comercială ăRobert Auto” — S.R.L. din Constanța
într-o cauză civilă având ca obiect o plângere contravențională,
în contradictoriu cu intimata Autoritatea Rutieră Română —
Agenția Bihor.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 23 alin. (12) și
art. 45, deoarece, prin aplicarea unei sancțiuni societății
comerciale care nu are calitatea de contravenient, se afectează,
în mod nelegal, desfășurarea în condiții normale a activității
persoanei juridice, cu efecte directe asupra patrimoniului
acesteia. De asemenea, autorul excepției face referire la
dispozițiile art. 8 alin. (1) și art. 10 din Regulamentul (CE)
nr. 561/2006 al Parlamentului European și al Consiliului Uniunii

MONITORUL OFICIAL AL ROMÂNIEI, PARTEA I, Nr. 480/7.VII.2011
Europene din 15 martie 2006 privind armonizarea anumitor
dispoziții ale legislației sociale în domeniul transporturilor rutiere,
de modificare a regulamentelor (CEE) nr. 3.821/85 și (CE)
nr. 2.135/98 ale Consiliului și de abrogare a Regulamentului
(CEE) nr. 3.820/85 al Consiliului. Critica formulată are la bază
faptul că textul de lege criticat sancționează societățile
comerciale, deși nu au calitate de contravenient.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (1) din Ordonanța Guvernului nr. 37/2007
privind stabilirea cadrului de aplicare a regulilor privind
perioadele de conducere, pauzele și perioadele de odihnă ale
conducătorilor auto și utilizarea aparatelor de înregistrare a
activității acestora, publicată în Monitorul Oficial al României,
Partea I, nr. 565 din 16 august 2007, aprobată cu modificări prin
Legea nr. 371/2007, publicată în Monitorul Oficial al României,
Partea I, nr. 898 din 28 decembrie 2007, cu modificările și
completările ulterioare, dispoziții care au următorul conținut:
ă(1) Contravențiile prevăzute la art. 8 se sancționează după cum
urmează:
a) cu amendă de la 8.000 lei la 16.000 lei — faptele
prevăzute la alin. (1) pct. 12, 14, 17, 21, 27, 33 și 34, aplicabilă
întreprinderii/operatorului de transport rutier;
b) cu amendă de la 8.000 lei la 12.000 lei — fapta prevăzută
la alin. (1) pct. 13, aplicabilă atelierului care a montat, reparat și
calibrat incorect tahograful, și fapta prevăzută la alin. (1) pct. 35,
aplicabilă operatorului economic sau conducătorului auto care a
montat dispozitive ilegale;
c) cu amendă de la 4.000 lei la 8.000 lei — faptele prevăzute
la alin. (1) pct. 15—16, 18—20, 22—26, 28—30, 36 și 38,
aplicabilă conducătorului auto, și faptele prevăzute la alin. (1)
pct. 1—11, 31 și 32, aplicabilă întreprinderii/operatorului de
transport rutier;
d) cu amendă de la 3.000 lei la 6.000 lei — faptele prevăzute
la alin. (2) pct. 1—11 și 16, aplicabilă întreprinderii/operatorului
de transport rutier, și faptele prevăzute la alin. (2) pct. 12—15 și
17, aplicabilă conducătorului auto;
e) cu amendă de la 1.500 lei la 3.000 lei — faptele prevăzute
la alin. (3) pct. 1—12, aplicabilă întreprinderii/operatorului de

15

transport rutier, și faptele prevăzute la alin. (3) pct. 13—19,
aplicabilă conducătorului auto.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 23 alin. (12) care consacră principiul legalității pedepsei
și ale art. 45 privind libertatea economică.
Examinând excepția de neconstituționalitate, Curtea reține
că dispozițiile de lege criticate au mai fost supuse controlului
Curții Constituționale, prin raportare la critici similare. Astfel, prin
Decizia nr. 547/2008, publicată în Monitorul Oficial al României,
Partea I, nr. 430 din 9 iunie 2008, Curtea a constatat, cu privire
la pretinsa încălcare a art. 23 alin. (12) din Constituție, că
această critică este neîntemeiată, deoarece textul constituțional
instituie principiul legalității pedepsei, făcând referire în principal
la sancțiunile penale, iar în ceea ce privește sancțiunile
contravenționale, cu referire la răspunderea contravențională,
sunt aplicabile garanțiile procesual civile, iar nu cele penale,
aspect ce rezultă din prevederile art. 47 din Ordonanța
Guvernului nr. 2/2001 privind regimul juridic al contravențiilor,
conform cărora dispozițiile acestei ordonanțe se completează
cu cele ale Codului de procedură civilă.
Prin aceeași decizie, Curtea a constatat că este neîntemeiată
critica de neconstituționalitate privind încălcarea prevederilor
art. 45 din Constituție, potrivit cărora accesul liber al persoanei
la o activitate economică, libera inițiativă și exercitarea acestora
sunt garantate în condițiile legii. Întreprinderea sau operatorul
de transport rutier în activitatea căreia/căruia s-a constatat
săvârșirea unei contravenții nu poate invoca principiul libertății
economice, câtă vreme aceasta/acesta nu a respectat
prevederile legale.
De asemenea, Curtea a constatat că textele criticate nu
contravin nici Regulamentului nr. 561/2008 al Parlamentului
European și al Consiliului Uniunii Europene, invocat de autorul
excepției. Dimpotrivă, acestea îi dau substanță, concretizând,
în spiritul voinței legiuitorului comunitar, prevederile mai
generale cuprinse în acest regulament. Așadar, nimic nu
împiedică statul să sancționeze întreprinderea pentru conduita
necorespunzătoare a angajatului său, aceasta păstrându-și
dreptul de regres împotriva celui care, în mod direct și nemijlocit,
este răspunzător.
În fine, prin Decizia nr. 683/2007, publicată în Monitorul
Oficial al României, Partea I, nr. 712 din 22 octombrie 2007,
Curtea a reținut că obligarea întreprinderii sau operatorului de
transport la plata amenzii pentru o faptă săvârșită de către
conducătorul auto este o soluție legislativă justificată prin
raportul de prepușenie existent între întreprinderea sau
operatorul de transport rutier și conducătorul auto, angajat al
acesteia/acestuia, raport în virtutea căruia comitentul are
obligația de a impune conducătorului auto utilizarea
instrumentarului și a documentelor prevăzute de lege. Totodată,
întrucât răspunderea comitentului este o răspundere pentru
fapta altuia, acesta are la dispoziție o acțiune în regres împotriva
prepusului.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

16

MONITORUL OFICIAL AL ROMÂNIEI, PARTEA I, Nr. 480/7.VII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor privind perioadele de conducere, pauzele și perioadele de odihnă ale
conducătorilor auto și utilizarea aparatelor de înregistrare a activității acestora, excepție ridicată de Societatea Comercială ăRobert
Auto” — S.R.L. din Constanța în Dosarul nr. 473/1.752/2010 al Judecătoriei Jibou.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 480/7.VII.2011 conține 16 pagini.

Prețul: 3,20 lei

&JUYDGY|524415]
ISSN 1453—4495

