PARTEA I

Anul 179 (XXIII) — Nr. 696

Vineri, 30 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ALE GUVERNULUI ROMÂNIEI

79.

— Ordonanță de urgență pentru reglementarea unor
măsuri necesare intrării în vigoare a Legii nr. 287/2009
privind Codul civil ......................................................

2–7

2

MONITORUL OFICIAL AL ROMÂNIEI, PARTEA I, Nr. 696/30.IX.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru reglementarea unor măsuri necesare intrării în vigoare
a Legii nr. 287/2009 privind Codul civil
Având în vedere intrarea în vigoare la data de 1 octombrie 2011 a noului Cod civil,
luând în considerare faptul că aplicarea noilor reglementări civile este condiționată de existența, la data intrării lor în
vigoare, a unui cadru normativ adaptat și corelat,
având în vedere dispozițiile Legii nr. 71/2011 pentru punerea în aplicare a Legii nr. 287/2009 privind Codul civil, care impun
adoptarea până la data intrării în vigoare a acestuia a tuturor actelor normative necesare aplicării noilor reguli de drept civil,
având în vedere efectele deosebit de importante pe care Codul civil le leagă de înscrierea în Arhiva Electronică de Garanții
Reale Mobiliare, efecte care nu se pot produce în lipsa corelării procedurilor actuale de înscriere cu noile reguli consacrate de Codul
civil,
ținând cont de faptul că nearmonizarea legislației va conduce, pe de o parte, la blocarea activității de înscriere în arhivă,
ceea ce va afecta în mod grav drepturile creditorilor ipotecari și securitatea circuitului civil, și, pe de altă parte, la inaplicabilitatea
unor norme și soluții noi din Codul civil,
pentru a evita interpretarea divergentă a noilor reguli de drept civil din cauza lipsei de unitate terminologică și de substanță
între noul Cod civil și o serie de reglementări specifice,
întrucât neadoptarea acestui act normativ ar avea drept consecință negativă imposibilitatea funcționării corespunzătoare
a unor servicii de interes public, cu prejudicierea gravă a drepturilor cetățenilor, precum și generarea unei practici judecătorești
neunitare,
în considerarea faptului că aspectele mai sus menționate vizează un interes public și constituie o situație extraordinară,
a cărei reglementare nu poate fi amânată, impunând adoptarea de măsuri imediate pe calea ordonanței de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 89/2000 privind unele
măsuri pentru autorizarea operatorilor și efectuarea înscrierilor
în Arhiva Electronică de Garanții Reale Mobiliare, publicată în
Monitorul Oficial al României, Partea I, nr. 423 din 1 septembrie
2000, aprobată cu modificări și completări prin Legea
nr. 298/2002, cu modificările și completările ulterioare, se
modifică și se completează după cum urmează:
1. Articolul 1 se modifică și va avea următorul cuprins:
ăArt. 1. — În sensul prezentei ordonanțe, termenii și
expresiile de mai jos au următoarele semnificații:
a) regulament — Regulamentul pentru organizarea și
funcționarea Arhivei Electronice de Garanții Reale Mobiliare,
adoptat prin Hotărârea Guvernului nr. 802/1999, cu modificările
ulterioare;
b) operator — persoana fizică sau juridică autorizată să
efectueze înscrierea avizelor de ipotecă în Arhiva Electronică
de Garanții Reale Mobiliare;
c) agent — persoana fizică sau juridică împuternicită de
operatori să efectueze direct înscrierea avizelor de ipotecă în
Arhiva Electronică de Garanții Reale Mobiliare;
d) arhivă — Arhiva Electronică de Garanții Reale Mobiliare
(AEGRM);
e) aviz de înscriere — după caz:
1. avizul de constituire a ipotecii și de înscriere a celorlalte
operațiuni juridice supuse prevederilor Legii nr. 287/2009 privind
Codul civil, republicată, în ceea ce privește ordinea de prioritate,
publicitatea și executarea, denumit în continuare aviz de ipotecă
inițial;
2. avizul modificator al avizului de ipotecă inițial, vizând
descrierea bunului ipotecat, numele/denumirea debitorului,

respectiv a creditorului, rectificarea oricărei erori materiale
survenite și alte modificări reglementate de lege;
3. avizul de cesiune a creanței ipotecare;
4. avizul de reducere a ipotecii la o parte din bunurile afectate
acesteia prin avizul de ipotecă inițial;
5. avizul de extindere a ipotecii asupra altor bunuri;
6. avizul de prelungire a avizului de ipotecă inițial;
7. avizul de stingere a avizului de ipotecă inițial datorită
executării obligației garantate ori renunțării creditorului la
întreaga ipotecă;
8. avizul de nulitate datorită anulării sau constatării nulității
contractului de ipotecă prin hotărâre judecătorească irevocabilă
sau conform legii, după caz;
9. avizul de înscriere a intenției de constituire a unei ipoteci;
10. avizul de transformare a intenției de constituire a ipotecii
în aviz de ipotecă inițial;
11. avizul de menținere a ipotecii;
12. avizul de actualizare a datelor;
13. avizul de executare a bunului ipotecat;
14. avizul de preluare în contul creanței;
15. avizul de cesiune a ipotecii;
16. avizul de schimbare a rangului ipotecilor;
17. avizul de fiducie inițial;
18. avizul de acceptare a fiduciei de către beneficiar;
19. avizul modificator al avizului de fiducie inițial;
20. avizul de stingere a avizului de fiducie inițial;
21. avizul de nulitate a avizului de fiducie inițial.”
2. Articolul 2 se modifică și va avea următorul cuprins:
ăArt. 2. — (1) Înregistrarea operațiunilor privind ipotecile
mobiliare, a operațiunilor asimilate acestora, a altor drepturi
prevăzute de lege, precum și publicitatea operațiunilor juridice

MONITORUL OFICIAL AL ROMÂNIEI, PARTEA I, Nr. 696/30.IX.2011
prevăzute de lege se efectuează, dacă prin lege nu se prevede
altfel, în AEGRM, care constituie un sistem de evidență a
priorității ipotecilor mobiliare și de publicitate, structurat pe
persoane și bunuri.
(2) Ipotecile mobiliare, gajul mobiliar, precum și orice alte
operațiuni asimilate acestora, pentru care legea prevede
înscrierea în arhivă în vederea efectuării publicității, se înscriu în
arhivă prin completarea, în mod corespunzător, a formularelor
de aviz de ipotecă mobiliară.
(3) Înregistrarea în arhivă a avizelor de înscriere se
efectuează de operatori și de agenții acestora, în condițiile
prevăzute în regulament și în prezenta ordonanță.
(4) Accesarea arhivei este permisă numai prin intermediul
aplicațiilor software puse la dispoziție de Corpul operatorilor și
avizate de Autoritatea de Supraveghere.”
3. Articolul 3 se modifică și va avea următorul cuprins:
ăArt. 3. — (1) Autoritatea de Supraveghere a arhivei este
Ministerul Justiției.
(2) Ministerul Justiției, în calitatea sa de Autoritate de
Supraveghere, exercită următoarele atribuții:
a) autorizează operatorii, cu avizul consultativ al Corpului
operatorilor, în vederea înregistrării în arhivă a avizelor de
înscriere;
b) supraveghează activitatea de înregistrare a avizelor de
înscriere de către operatori și agenții acestora;
c) administrează și întreține sistemul computerizat de
siguranță al arhivei amplasat la sediul Ministerului Justiției.
Acesta constituie unul dintre nodurile sistemului de administrare
a informației arhivei, care este compus din două sau mai multe
servere independente, situate în locuri diferite și conectate între
ele. În mod excepțional, Autoritatea de Supraveghere poate
efectua înregistrări în arhivă ale avizelor de înscriere, însă doar
în cazurile expres și limitativ prevăzute de lege;
d) controlează activitatea operatorilor și a agenților acestora,
precum și funcționarea arhivei, în vederea asigurării respectării
dispozițiilor legale în vigoare. În acest scop Autoritatea de
Supraveghere va emite decizii pentru punerea în aplicare a
prevederilor legale, care vor avea caracter obligatoriu pentru
operatori și agenții acestora;
e) examinează orice plângere primită referitoare la
nerespectarea de către operatori, directorii de arhivă sau de
agenții împuterniciți a dispozițiilor legale și dispune măsurile
corespunzătoare pentru remedierea situației, potrivit dispozițiilor
prezentei ordonanțe și ale regulamentului;
f) constată săvârșirea abaterilor disciplinare prevăzute de
prezenta ordonanță și aplică sancțiunile corespunzătoare;
g) supraveghează desfășurarea activității operatorilor și
agenților acestora în conformitate cu regulile concurențiale,
sesizează Consiliul Concurenței cu privire la încălcarea acestora
și poate suspenda sau revoca dreptul de a efectua operațiuni
de înregistrare în arhivă, atunci când există probe suficiente cu
privire la practicile respective. Măsurile luate își vor produce
efectele până la soluționarea definitivă a cauzei, potrivit
dispozițiilor Legii concurenței nr. 21/1996, republicată, cu
modificările și completările ulterioare; după acest moment,
Autoritatea de Supraveghere va dispune măsuri în concordanță
cu decizia Consiliului Concurenței sau, după caz, a instanței
judecătorești;
h) suspendă sau revocă dreptul unui operator sau al unui
agent de a efectua înscrieri în arhivă, în cazul în care constată
că acesta a încălcat în mod repetat dispozițiile legale și deciziile
sale, menționate la lit. d);

3

i) cooperează cu operatorii și agenții acestora, respectiv cu
Corpul operatorilor, în scopul îmbunătățirii calităților și
performanțelor tehnice, a administrării și funcționării arhivei,
precum și a relației dintre arhivă și terminalele care o deservesc;
j) asigură, în condițiile legii, accesul direct și gratuit al
publicului la citirea informațiilor înscrise în arhivă numai prin
intermediul aplicației software a arhivei de pe site-urile oficiale
ale Ministerului Justiției și Corpului operatorilor;
k) poate lua, în mod temporar, măsurile care se impun în
cazul în care modalitățile tehnice de a accesa arhiva, folosite de
public, de operatori sau agenții împuterniciți ai acestora, ar
conduce la perturbarea funcționării arhivei și la îngreunarea
substanțială a realizării scopului pentru care aceasta a fost
creată.”
4. La articolul 11, alineatul (1) se modifică și va avea
următorul cuprins:
ăArt. 11. — (1) Persoanele juridice străine vor putea să
înființeze în România, în condițiile legii, entități cu personalitate
juridică având ca obiect de activitate înscrierea în arhivă a
operațiunilor prevăzute de lege.”
5. La articolul 12, alineatul (5) se modifică și va avea
următorul cuprins:
ă(5) Corpul operatorilor va putea propune Autorității de
Supraveghere adoptarea de reguli interne pentru administrarea
și operarea arhivei, cu respectarea dispozițiilor Codului civil, a
prezentei ordonanțe și a regulamentului.”
6. La articolul 12, după alineatul (5) se introduc două noi
alineate, alineatele (51) și (52), cu următorul cuprins:
ă(51) Corpul operatorilor va putea participa alături de
Autoritatea de Supraveghere la elaborarea regulamentului
pentru organizarea și funcționarea AEGRM.
(52) Corpul operatorilor poate propune Autorității de
Supraveghere luarea de măsuri disciplinare împotriva
operatorilor și agenților împuterniciți ai acestora. Toate măsurile
disciplinare luate de Autoritatea de Supraveghere vor fi
comunicate Corpului operatorilor.”
7. La articolul 13, partea introductivă și punctul 2 al
literei b) se modifică și vor avea următorul cuprins:
ăArt. 13. — Persoanele care doresc să obțină autorizația de
operator vor înainta Autorității de Supraveghere următoarele
documente:
................................................................................................
2. o copie certificată de pe actul constitutiv de la registrul
comerțului, registrul asociațiilor și fundațiilor, respectiv copia
actului administrativ care a autorizat constituirea și funcționarea
pe teritoriul României a persoanei juridice;”.
8. Articolul 15 se modifică și va avea următorul cuprins:
ăArt. 15. — (1) În termen de 45 de zile de la data depunerii
documentației complete pentru obținerea autorizației de
operator, Autoritatea de Supraveghere va soluționa cererea de
acordare a autorizației. În cadrul acestui termen Autoritatea de
Supraveghere va solicita Corpului operatorilor să se pronunțe,
motivat, asupra capacității solicitantului de a opera în arhivă,
printr-un aviz consultativ. Documentația se depune în două
exemplare, unul la Autoritatea de Supraveghere, unul la Corpul
operatorilor. Exemplarul original se depune la Autoritatea de
Supraveghere.
(2) Autorizarea se realizează prin ordin al ministrului justiției
și se acordă pe o durată de 3 ani, cu posibilitatea reînnoirii
periodice.

4

MONITORUL OFICIAL AL ROMÂNIEI, PARTEA I, Nr. 696/30.IX.2011

(3) În vederea soluționării cererii de autorizare, Autoritatea
de Supraveghere va verifica îndeplinirea condițiilor stabilite de
lege, precum și gradul de satisfacere a următoarelor criterii:
a) gradul de acoperire teritorială a solicitantului;
b) existența unor resurse financiare suficiente pentru
exercitarea atribuției de operator;
c) numărul de birouri teritoriale care vor primi avize de
înscriere, în vederea înregistrării în arhivă;
d) existența unei garanții pentru răspunderea profesională,
superioară nivelului minim stabilit la art. 20 alin. (1);
e) oferirea serviciilor de înscriere pentru publicul larg;
f) capacitatea de a crea facilități pentru accesul liber al
publicului la informațiile cuprinse în arhivă;
g) capacitatea de a asigura accesul la arhivă prin tehnologii
noi.
(4) Prin instrucțiuni, Autoritatea de Supraveghere va stabili
conținutul și punctajul corespunzător fiecărui criteriu și va putea,
în funcție de condițiile existente pe piața serviciilor operatorilor,
să completeze sau să reducă numărul criteriilor prevăzute la
alin. (3).
(5) Criteriile de autorizare stabilite de Autoritatea de
Supraveghere trebuie îndeplinite de solicitanți și de agenții
acestora la momentul solicitării autorizației de operator, pe toată
durata funcționării și pentru orice birou teritorial înființat ulterior
momentului autorizării.
(6) Agenții împuterniciți după autorizarea operatorului trebuie
să îndeplinească criteriile aprobate prin instrucțiunile de
autorizare în vigoare la momentul împuternicirii acestora.
(7) Solicitantului care nu va completa documentația în termen
de 50 de zile de la emiterea adresei în acest sens de către
Autoritatea de Supraveghere i se va respinge cererea de
autorizare. De la completare curge un nou termen de 45 de zile
pentru soluționarea cererii.
(8) Dispozițiile privind autorizarea se aplică în mod
corespunzător și pentru reînnoirea autorizației. În vederea
reautorizării, operatorul va depune cererea de reînnoire a
autorizației la Autoritatea de Supraveghere cu cel puțin două luni
înainte de expirarea autorizării anterioare.
(9) În cazul în care cererea de reînnoire a autorizației este
respinsă, Autoritatea de Supraveghere va opri, în ultima zi de
valabilitate a autorizării, accesul operatorului la AEGRM,
începând cu ora la care se sfârșește programul de lucru al
Autorității de Supraveghere. Dacă aceasta este o zi
nelucrătoare, termenul se va proroga până la prima zi
lucrătoare.”
9. La articolul 16, alineatul (1) se modifică și va avea
următorul cuprins:
ăArt. 16. — (1) Operatorii sunt abilitați să împuternicească
agenți, care vor acționa în numele și pe seama acestora, să
înregistreze direct în arhivă avizele de înscriere.”
10. La articolul 17, alineatul (1) se modifică și va avea
următorul cuprins:
ăArt. 17. — (1) În vederea împuternicirii unui agent,
operatorul va comunica Autorității de Supraveghere atributele
de identificare a agentului, documente referitoare la înființarea,
organizarea și funcționarea agentului împuternicit, precum și
toate documentele care fac dovada îndeplinirii criteriilor de
autorizare în vigoare la data comunicării acestora.”

11. La articolul 19, alineatul (1) se modifică și va avea
următorul cuprins:
ăArt. 19. — (1) Operatorii sunt obligați să garanteze
profesional împotriva eventualelor prejudicii rezultând din
înregistrarea necorespunzătoare a avizelor de înscriere.”
12. La articolul 19 alineatul (3), litera b) se modifică și va
avea următorul cuprins:
ăb) calitatea de acționar care, prin participarea la capitalul
social sau în alt mod, deține cel puțin poziție de control în
structura acționariatului entității respective, potrivit Legii
nr. 297/2004 privind piața de capital, cu modificările și
completările ulterioare.”
13. La articolul 21, alineatele (1) și (3) se modifică și vor
avea următorul cuprins:
ăArt. 21. — (1) Prejudiciile cauzate prin activitatea de
înscriere desfășurată de operator potrivit dispozițiilor Codului
civil, prezentei ordonanțe și regulamentului, inclusiv cele care
angajează, în condițiile legii, răspunderea civilă rezultând din
săvârșirea unei fapte penale sau a unei contravenții, vor fi
acoperite cu indemnizația de asigurare profesională sau cu
scrisoarea de garanție.
..................................................................................................
(3) Diligența operatorilor vizând exercitarea atribuțiilor care
privesc înregistrarea în arhivă a avizelor de înscriere, în modul
prevăzut în regulament și în prezenta ordonanță, se apreciază
in abstracto, în condițiile stabilite de art. 1.480 alin. (2) din Codul
civil.”
14. Articolul 22 se modifică și va avea următorul cuprins:
ăArt. 22. — Termenul de prescripție extinctivă pentru
introducerea acțiunii în răspundere civilă împotriva operatorului
și/sau agentului acestuia, pentru recuperarea pagubelor
produse prin înscrierea necorespunzătoare culpabilă a avizelor
de înscriere în raport cu formularele de avize de înscriere
predate de solicitantul înscrierii, este de un an și începe să curgă
de la data la care persoana interesată a cunoscut prejudiciul,
însă nu mai târziu de la împlinirea a două luni de la data
efectuării înregistrării avizului de înscriere în arhivă.”
15. Articolul 24 se modifică și va avea următorul cuprins:
ăArt. 24. — (1) Beneficiarii serviciilor de înregistrare în arhivă
a avizelor de înscriere vor plăti o taxă de 30 lei pentru fiecare
aviz de ipotecă inițial.
(2) Pentru celelalte avize de ipotecă se vor plăti următoarele
taxe:
a) 20 lei pentru avizul modificator al avizului de ipotecă inițial;
b) 10 lei pentru avizul de nulitate al avizului de ipotecă inițial;
c) 10 lei pentru avizul de stingere a avizului de ipotecă inițial;
d) 20 lei pentru avizul de cesiune a creanței ipotecare;
e) 20 lei pentru avizul de reducere a ipotecii la o parte din
bunurile afectate acesteia prin avizul de ipotecă inițial sau de
extindere a ipotecii asupra altor bunuri;
f) 20 lei pentru avizul de prelungire a avizului de ipotecă
inițial;
g) 20 lei pentru avizul de menținere a ipotecii;
h) 20 lei pentru avizul de executare a bunului ipotecat;
i) 20 lei pentru avizul de preluare în contul creanței;
j) 40 lei pentru avizul de cesiune a ipotecii;
k) 40 lei pentru avizul de schimbare a rangului ipotecilor;
l) 30 lei pentru avizul de transformare.
(3) Beneficiarii serviciilor de înregistrare în arhivă a avizelor
de înscriere vor plăti o taxă de 60 lei pentru fiecare aviz de
fiducie inițial.

MONITORUL OFICIAL AL ROMÂNIEI, PARTEA I, Nr. 696/30.IX.2011
(4) Pentru celelalte avize de fiducie se vor plăti următoarele
taxe:
a) 40 lei pentru avizul de acceptare a fiduciei de către
beneficiar;
b) 40 lei pentru avizul modificator al avizului de fiducie inițial;
c) 40 lei pentru avizul de nulitate a avizului de fiducie inițial;
d) 40 lei pentru avizul de stingere a avizului de fiducie inițial.”
16. Articolul 25 se modifică și va avea următorul cuprins:
ăArt. 25. — (1) Sumele realizate din taxele stabilite la art. 23
și 24 se virează la bugetul de stat.
(2) Cuantumul taxelor stabilite la art. 23 si 24 va fi actualizat
prin hotărâre a Guvernului, în funcție de rata oficială a indicelui
de inflație.”
17. La articolul 27, alineatul (1) se modifică și va avea
următorul cuprins:
ăArt. 27. — (1) Nivelul tarifelor percepute de operatori pentru
prestarea operațiunilor de înregistrare în arhivă a avizelor de
înscriere, pentru accesul la baza de date și pentru celelalte
servicii accesorii se stabilește în mod liber, cu respectarea
prevederilor Legii nr. 21/1996, republicată, cu modificările și
completările ulterioare.”
18. La articolul 281, alineatul (3) se modifică și va avea
următorul cuprins:
ă(3) La solicitarea părții interesate operatorii vor certifica
existența înregistrării în arhivă a unui aviz de înscriere, pe baza
indicării numărului de identificare a avizului de înscriere.”
19. Articolul 282 se modifică și va avea următorul
cuprins:
ăArt. 282. — (1) Creditorul ipotecar sau reprezentantul său,
împuternicit prin procură autentică sau împuternicire avocațială,
poate solicita înscrierea în arhivă a oricărui tip de aviz de
ipotecă.
(2) Debitorul obligației garantate sau reprezentantul său,
împuternicit prin procură autentică sau împuternicire avocațială,
poate solicita doar înscrierea în arhivă a avizului de ipotecă
inițial.
(3) Constituitorul ipotecii sau reprezentantul său, împuternicit
prin procură autentică sau împuternicire avocațială, poate
solicita doar înscrierea în arhivă a avizului de ipotecă inițial și a
avizului de extindere a ipotecii asupra altor bunuri.
(4) Avizul de cesiune a creanței ipotecare ori avizul
modificator prin care se înlocuiește creditorul menționat în avizul
de ipotecă inițial cu un alt creditor poate fi introdus în arhivă,
după caz, la solicitarea cedentului, a cesionarului, a fostului sau
a actualului creditor ori a reprezentantului acestora, împuternicit
prin procură autentică sau împuternicire avocațială.
(5) Avizul de cesiune a ipotecii poate fi depus la arhivă, după
caz, la solicitarea cedentului ipotecii sau a cesionarului ipotecii
ori a reprezentantului acestora, împuternicit prin procură
autentică sau împuternicire avocațială.
(6) Înscrierea în arhivă a avizelor de fiducie poate fi solicitată,
după caz, fie de către constituitor, fie de către beneficiar, fie de
către fiduciar sau administratorul provizoriu ori de către
reprezentanții acestora împuterniciți prin procură autentică sau
împuternicire avocațială, în condițiile stabilite de Autoritatea de
Supraveghere prin ordinul ministrului justiției de aprobare a
formularelor de avize de înscriere.
(7) Operatorul va păstra documentele de reprezentare
aferente fiecărui aviz înscris și le va prezenta la cererea
Autorității de Supraveghere.”
20. La articolul 283, alineatele (1) și (2) se modifică și vor
avea următorul cuprins:
ăArt. 283. — (1) Formularul de aviz de înscriere va fi
prezentat operatorului sau agentului acestuia la sediul biroului

5

de înscriere în arhivă de către persoana interesată, potrivit legii,
ori de către reprezentantul său împuternicit prin procură
autentică sau împuternicire avocațială ori va fi transmis, în
condițiile stabilite de Autoritatea de Supraveghere, sub forma
unui înscris în formă electronică, căruia i s-a încorporat, atașat
sau asociat o semnătură electronică extinsă, bazată pe un
certificat calificat valabil.
(2) Formularul de aviz de înscriere pe suport hârtie va fi
completat în dublu exemplar și va fi semnat de către solicitant.
Solicitantul va certifica prin semnătură orice modificare a datelor
din formularul de aviz de înscriere.”
21. Articolul 30 se modifică și va avea următorul cuprins:
ăArt. 30. — Corpul operatorilor are obligația de a furniza
Autorității de Supraveghere, în termen de 30 de zile de la data
primirii solicitării, informațiile sau rapoartele cerute de aceasta.”
22. După articolul 30 se introduce un articol nou,
articolul 301, cu următorul cuprins:
ăArt. 301. — Operatorii, agenții sau împuterniciții acestora
răspund, în desfășurarea activității lor, disciplinar,
contravențional, civil sau penal, după caz.”
23. Articolul 31 se modifică și va avea următorul cuprins:
ăArt. 31. — (1) Constituie contravenții următoarele fapte:
a) falsificarea datelor din arhivă;
b) înscrierea de către operatori, agenții sau împuterniciții
acestora, la cererea unei părți care nu justifică un interes, a
avizelor de ipotecă;
c) falsificarea informațiilor extrase din arhivă, în vederea
influențării oricărei decizii cu privire la un drept de ipotecă;
d) distrugerea, degradarea ori aducerea în stare de
neîntrebuințare a programelor de computer sau a
echipamentelor arhivei.
(2) Faptele prevăzute la alin. (1) se sancționează cu amendă
cuprinsă între 500 lei și 1.000 lei.”
24. După articolul 31 se introduce un articol nou,
articolul 311, care va avea următorul cuprins:
ăArt. 311. — (1) Constituie abateri disciplinare nerespectarea
de către operatori sau de birourile teritoriale proprii ori de agenții
împuterniciți ai acestora a următoarelor obligații:
a) înregistrarea în arhivă a avizelor de înscriere în condițiile
prevăzute în regulament și în prezenta ordonanță;
b) desfășurarea activității în conformitate cu regulile de
concurență loială;
c) ținerea evidenței înscrierilor acoperite de garanția de
răspundere profesională și constituirea din timp a unei garanții
suplimentare;
d) achitarea taxelor aferente înregistrărilor efectuate în
arhivă, la termenele stabilite pentru îndeplinirea acestei obligații,
și a contribuțiilor la Corpul operatorilor;
e) respectarea deciziilor Autorității de Supraveghere;
f) furnizarea către Autoritatea de Supraveghere, în termen
de 30 de zile de la data primirii solicitării, a informațiilor și
documentelor cerute de aceasta;
g) menționarea de către agentul împuternicit, pe toate
documentele emise de el, a calității de agent împuternicit,
precum și a numelui/denumirii operatorului care l-a împuternicit;
h) accesarea arhivei numai prin intermediul aplicației
software puse la dispoziție de Corpul operatorilor și avizate de
Autoritatea de Supraveghere, într-o manieră care să nu conducă
la perturbarea funcționării arhivei sau la îngreunarea realizării
scopului pentru care aceasta a fost creată;
i) construirea unei pagini web proprii de prezentare a
activității de înscriere în AEGRM astfel încât să nu inducă în

6

MONITORUL OFICIAL AL ROMÂNIEI, PARTEA I, Nr. 696/30.IX.2011

eroare publicul utilizator și să nu creeze confuzie cu pagina web
a arhivei, prin aspectul general al paginii, prezentare, însemne
oficiale folosite, denumiri, imagini, figuri sau alte caracteristici
relevante;
î) comunicarea de către operator Autorității de Supraveghere,
de îndată ce ia cunoștință, a oricăror modificări ale elementelor
prevăzute la art. 17 alin. (1);
j) transmiterea de către operator a unui raport detaliat al
activității agentului împuternicit, în termen de 15 zile de la
încetarea activității acestuia;
k) păstrarea formularului de aviz de înscriere, a tuturor
documentelor care însoțesc acest formular, a registrului general
ținut corespunzător prevederilor art. 35 alin. (4) din regulament,
precum și a corespondenței aferente desfășurării activității de
operare în arhivă, în condițiile Legii Arhivelor Naționale
nr. 16/1996, cu modificările și completările ulterioare;
l) verificarea calității de persoană interesată a persoanei
fizice solicitante care completează și semnează formularul de
aviz de înscriere și care solicită înregistrarea acestuia în arhivă;
m) respectarea programului de funcționare a arhivei potrivit
dispozițiilor art. 46 alin. (1) din regulament;
n) comunicarea de către operator Autorității de
Supraveghere, în termenele prevăzute la art. 72 alin. (4) din
regulament, a listei cu înregistrările preluate eronat în sistemul
de administrare a informației din cauze tehnice;
o) refuzarea documentelor de transfer electronic de date
(TED) care nu sunt semnate cu semnătură electronică extinsă
bazată pe un certificat calificat valabil sau nu au conținutul
acceptat de arhivă și, atunci când este posibil, înștiințarea
solicitantului respectiv cu privire la documentele TED refuzate și
explicarea refuzului.
(2) Autoritatea de Supraveghere poate aplica operatorilor sau
birourilor teritoriale proprii ori agenților împuterniciți ai acestora,
în raport cu gravitatea abaterii săvârșite, următoarele sancțiuni:
a) avertisment scris;
b) suspendarea dreptului de a efectua înscrieri în arhivă pe
o durată de la 15 zile la un an;
c) revocarea dreptului de a efectua înscrieri în arhivă.
(3) Constatarea abaterilor disciplinare se efectuează de către
personalul de specialitate al Autorității de Supraveghere, în urma
unei cercetări prealabile. În cazul în care este necesar,
personalul de specialitate al Autorității de Supraveghere, însoțit
de reprezentantul Corpului operatorilor, se va deplasa la sediul
operatorului sau al agentului împuternicit cercetat. În urma
deplasării la sediul operatorului sau al agentului, se va întocmi
un proces-verbal în care se vor consemna cele constatate și
care va fi semnat de reprezentantul Autorității de Supraveghere,
de reprezentantul Corpului operatorilor și de reprezentantul
operatorului sau agentului.
(4) Sancțiunile disciplinare împotriva operatorului se aplică
prin ordin al ministrului justiției.
(5) Sancțiunile disciplinare împotriva birourilor operatorului
sau agenților împuterniciți ai acestuia se aplică prin decizie a
conducătorului compartimentului de specialitate al Autorității de
Supraveghere.
(6) Împotriva sancțiunii disciplinare aplicate potrivit alin. (5) se
poate face plângere în termen de 15 de zile de la comunicare.
(7) Plângerea prevăzută la alin. (6) se rezolvă în termen de
30 de zile de la data înregistrării de către ministrul justiției sau
de un împuternicit anume desemnat de acesta. Hotărârea
ministrului justiției poate fi atacată la instanța de contencios
administrativ competentă, potrivit legii.”

25. Articolul 32 se abrogă.
26. Articolul 33 se modifică și va avea următorul cuprins:
ăArt. 33. — (1) Constatarea contravențiilor prevăzute la
art. 31 și aplicarea sancțiunilor se efectuează de către organele
de specialitate ale Autorității de Supraveghere.
(2) Prevederile prezentei ordonanțe se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.”
Art. II. — Ordonanța de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, publicată
în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, cu modificările ulterioare, se modifică după
cum urmează:
1. Titlul va avea următorul cuprins:
ăO R D O N A N Ț Ă D E U R G E N Ț Ă

privind măsurile pentru combaterea întârzierii
executării obligațiilor de plată rezultate din contracte între
profesioniști”
2. La articolul 1, punctul 1 va avea următorul cuprins:
ă1. contract încheiat între profesioniști reprezintă contractul
încheiat fie între profesioniști, fie între aceștia și o autoritate
contractantă, având ca obiect furnizarea unor bunuri sau
prestarea de servicii contra unui preț constând într-o sumă de
bani;”.
3. La articolul 1 punctul 2 litera b), partea introductivă va
avea următorul cuprins:
ăb) oricare organism de drept public, altul decât unul dintre
cele prevăzute la lit. a), cu personalitate juridică, fără scop
lucrativ, care a fost înființat pentru a satisface nevoi de interes
general și care se află în cel puțin una dintre următoarele
situații:”.
4. La articolul 2, alineatul (1) și litera b) a alineatului (2)
vor avea următorul cuprins:
ăArt. 2. — (1) Prezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte încheiate
între profesioniști.
................................................................................................
b) contractele încheiate între profesioniști și consumatori.”
5. Titlul capitolului III va avea următorul cuprins:
ăCAPITOLUL III
Dobânda aplicabilă obligațiilor de plată rezultate din
contracte încheiate între profesioniști”
6. La articolul 3 alineatul (1), litera a) și partea
introductivă a literei b) se modifică și vor avea următorul
cuprins:
ăa) în cazul contractelor încheiate între profesioniști, potrivit
art. 1.523 alin. (2) lit. d) din Codul civil;
...............................................................................................
b) în cazul contractelor încheiate între profesioniști și o
autoritate contractantă, fără a fi necesară punerea în întârziere
a debitorului;”.
7. La articolul 5, alineatul (2) va avea următorul cuprins:
ă(2) În cazul litigiilor privitoare la obligații de plată rezultând
din contracte prevăzute de prezenta ordonanță de urgență nu

MONITORUL OFICIAL AL ROMÂNIEI, PARTEA I, Nr. 696/30.IX.2011
este necesară parcurgerea, în prealabil, a etapei concilierii
directe prevăzute la art. 7201 din Codul de procedură civilă.”
Art. III. — Legea nr. 71/2011 pentru punerea în aplicare a
Legii nr. 287/2009 privind Codul civil, publicată în Monitorul
Oficial al României, Partea I, nr. 409 din 10 iunie 2011, se
modifică și se completează după cum urmează:
1. După articolul 181 se introduce un nou articol,
articolul 1811, cu următorul cuprins:
ăArt. 1811. — (1) Încuviințarea executării ipotecii mobiliare
prin vânzarea bunului ipotecat prevăzută la art. 2.445 din Codul
civil este de competența judecătoriei de la domiciliul sau, după
caz, de la sediul creditorului.
(2) Opoziția la executare prevăzută la art. 2.452 din Codul
civil este de competența judecătoriei care a încuviințat vânzarea
bunului mobil ipotecat.
(3) Numirea administratorului bunului mobil ipotecat
prevăzută la art. 2.468 și 2.469, din Codul civil, precum și
opoziția la preluarea bunului mobil în vederea administrării sunt
de competența judecătoriei de la domiciliul sau, după caz, de la
sediul creditorului.”
2. La articolul 229, după alineatul (3) se introduce un nou
alineat, alineatul (31), cu următorul cuprins:
ă(31) Până la intrarea în vigoare a reglementării prevăzute la
alin. (1), măsura plasamentului, a plasamentului în regim de
urgență și a supravegherii specializate se stabilesc și se
monitorizează potrivit art. 58—70 din Legea nr. 272/2004 privind
protecția și promovarea drepturilor copilului, cu modificările
ulterioare.”
3. La articolul 230, literele a) și c) se modifică și vor avea
următorul cuprins:
ăa) Codicele civil (sau Codul civil din 1864), publicat în
Monitorul Oficial nr. 271 din 4 decembrie 1864, nr. 7 din
12 ianuarie 1865, nr. 8 din 13 ianuarie 1865, nr. 8 din 14 ianuarie
1865, nr. 11 din 16 ianuarie 1865, nr. 13 din 19 ianuarie 1865, cu
modificările și completările ulterioare, cu excepția dispozițiilor
art. 1169—1174 și 1176—1206, care se abrogă la data intrării în
vigoare a Legii nr. 134/2010 privind Codul de procedură civilă;
................................................................................................
c) Codicele de comerț din 1887, publicat în Monitorul Oficial
nr. 31 din 10 mai 1887, cu excepția dispozițiilor art. 46—55, 57,
58 și 907—935, aplicabile în continuare în raporturile dintre
profesioniști, care se abrogă la data intrării în vigoare a Legii
nr. 134/2010, a cărții a II-a «Despre comerțul maritim și despre
navigație», precum și a dispozițiilor art. 948, 953, art. 954
alin. (1) și art. 955, care se abrogă la data intrării în vigoare a
Codului maritim;”.

Art. IV. — La articolul 2 al articolului I3 din Ordonanța de
urgență a Guvernului nr. 119/2006 privind unele măsuri
necesare pentru aplicarea unor regulamente comunitare de la
data aderării României la Uniunea Europeană, publicată în
Monitorul Oficial al României, Partea I, nr. 1.036 din
28 decembrie 2006, aprobată cu completări prin Legea
nr. 191/2007, se introduce un nou alineat, alineatul (2), cu
următorul cuprins:
ă(2) În cazul certificatului de divorț emis de notarul public în
conformitate cu prevederile art. 375 din Codul civil și pentru care
se solicită recunoașterea sau încuviințarea executării într-un alt
stat membru al Uniunii Europene, competența de a emite
certificatele prevăzute în anexele I, II și III din Regulamentul
nr. 2.201/2003, potrivit art. 39 și art. 41 alin. (1) din același
regulament, aparține notarului public. În aceleași cazuri, pentru
certificatul de divorț emis de ofițerul de stare civilă, competența
de a emite, potrivit art. 39, certificatul prevăzut în anexa I din
Regulamentul nr. 2.201/2003 aparține instanței care ar fi fost
competentă să judece cererea de divorț în primă instanță, în
lipsa acordului părților.”
Art. V. — Până la aprobarea noilor formulare și până în
momentul în care acestea vor deveni operaționale prin
implementarea modificărilor de structură a bazei de date și a
aplicației software de introducere a datelor, în conformitate cu
dispozițiile legale, înregistrarea în Arhiva Electronică de Garanții
Reale Mobiliare a operațiunilor noi prevăzute de Ordonanța
Guvernului nr. 89/2000 privind unele măsuri pentru autorizarea
operatorilor și efectuarea înscrierilor în Arhiva Electronică de
Garanții Reale Mobiliare, aprobată cu modificări și completări
prin Legea nr. 298/2002, cu modificările și completările
ulterioare, astfel cum a fost modificată prin prezenta ordonanță
de urgență, și de Codul civil se va efectua potrivit unei proceduri
aprobate prin ordin al ministrului justiției în termen de 3 zile de
la data intrării în vigoare a prezentei ordonanțe de urgență.
Art. VI. — După adoptarea și operaționalizarea noilor
formulare, avizele înregistrate în Arhiva Electronică de Garanții
Reale Mobiliare în perioada de după intrarea în vigoare a Legii
nr. 287/2009 privind Codul civil se vor actualiza în mod
corespunzător, fără plata unei taxe.
Art. VII. — La data intrării în vigoare a Legii nr. 287/2009
privind Codul civil, republicată, sintagma ăcontract comercial”
sau ăcontracte comerciale” se înlocuiește cu sintagma ăcontract
civil” sau, după caz, ăcontracte civile”, iar sintagma ăcontracte
sau acte de comerț”, cu termenul ăcontracte”.
Art. VIII. — Prezenta ordonanță de urgență intră în vigoare
la data de 1 octombrie 2011.

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
Ministrul finanțelor publice,
Gheorghe Ialomițianu
București, 28 septembrie 2011.
Nr. 79.

7

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 696/30.IX.2011 conține 8 pagini.

Prețul: 1,60 lei

&JUYDGY|526570]
ISSN 1453—4495

