Anul 179 (XXIII) — Nr. 258

PARTEA I

LEGI, DECRETE, HOTĂRÂRI ȘI ALTE ACTE

Marți, 12 aprilie 2011

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 312 din 3 martie 2011 referitoare la excepția de
neconstituționalitate a dispozițiilor art. 22 alin. (2) și
art. 23 alin. (2) din Legea nr. 275/2006 privind
executarea pedepselor și a măsurilor dispuse de
organele judiciare în cursul procesului penal ............

334.

2–3

Decizia nr. 320 din 3 martie 2011 referitoare la excepția de
neconstituționalitate a dispozițiilor art. 12 și art. 13 din
Legea nr. 678/2001 privind prevenirea și combaterea
traficului de persoane și ale art. 148 alin. 1 lit. f) din
Codul de procedură penală ........................................

4–5

Decizia nr. 321 din 3 martie 2011 referitoare la excepția de
neconstituționalitate a dispozițiilor art. 215 alin. 1 și 2
din Codul penal ..........................................................

6–7

338.

339.

Decizie nr. 322 din 3 martie 2011 referitoare la excepția de
neconstituționalitate a dispozițiilor art. 2 și art. 3 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență
a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

7–9

Decizie nr. 348 din 10 martie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție,
precum și a dispozițiilor art. 181 alin. (1) și (3) și
art. 182 din Legea nr. 78/2000 pentru prevenirea,
descoperirea și sancționarea faptelor de corupție......

10–12

Pagina
HOTĂRÂRI ALE GUVERNULUI ROMÂNIEI
— Hotărâre pentru suportarea din bugetul Ministerului
Mediului și Pădurilor a sumelor necesare realizării
Sistemului
informațional-decizional
hidrologic
(DESWAT) ..........................................................................
— Hotărâre privind modificarea anexei nr. 21 la
Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public
al statului ....................................................................
— Hotărâre privind scăderea din inventarul centralizat
al bunurilor din domeniul public al statului a unei părți
dintr-un imobil aflat în administrarea Ministerului
Administrației și Internelor, ca urmare a retrocedării
acesteia foștilor proprietari, și pentru actualizarea
anexei nr. 1 la Hotărârea Guvernului nr. 1.705/2006
pentru aprobarea inventarului centralizat al bunurilor
din domeniul public al statului ....................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
128. — Ordin al ministrului sănătății privind aprobarea
ghidurilor de practică medicală pentru specialitatea
chirurgie orală și maxilo-facială ..................................
278/436. — Ordin al ministrului sănătății și al președintelui
Casei Naționale de Asigurări de Sănătate privind
modificarea art. 4 alin. (1) din Ordinul ministrului
sănătății și al președintelui Casei Naționale de
Asigurări de Sănătate nr. 1.571/1.047/2010 pentru
aprobarea măsurilor de punere în aplicare a strategiei
e-România și e-Sănătate și implementarea proiectelor
informatice SIUI actualizat (on-line), cardul național de
asigurări sociale de sănătate, e-Prescriere și dosarul
electronic medical ......................................................

13

13–14

14–15

15

16

2

MONITORUL OFICIAL AL ROMÂNIEI, PARTEA I, Nr. 258/12.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 312
din 3 martie 2011

referitoare la excepția de neconstituționalitate a dispozițiilor art. 22 alin. (2) și art. 23 alin. (2)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Cezar-Petru Mareș, Samuel Chiran și
Liviu-Florian Tudoran în dosarele nr. 5.861/302/2010,
nr. 8.459/302/2010 și nr. 4.720/302/2010 ale Judecătoriei
Sectorului 5 București — Secția I penală și de Daniel-Cornel
Băloi în Dosarul nr. 2.262/215/2010 al Judecătoriei Craiova —
Secția penală.
La apelul nominal răspund personal autorii excepției Samuel
Chiran și Liviu-Florian Tudoran, lipsind ceilalți autori ai excepției,
față de care procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.835D/2010,
nr. 1.946D/2010, nr. 3.692D/2010 și nr. 3.693D/2010, pune în
discuție, din oficiu, problema conexării cauzelor.
Autorii excepției prezenți arată că sunt de acord cu
conexarea dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.946D/2010, nr. 3.692D/2010
și nr. 3.693D/2010 la Dosarul nr. 1.835D/2010, care este primul
înregistrat.
Cauza este în stare de judecată.
Autorii excepției solicită schimbarea regimului de executare
a pedepsei închisorii din regim semideschis în regim deschis.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 21 iunie 2010, pronunțată în Dosarul
nr. 5.861/302/2010, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 22 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal.
Excepția a fost ridicată de Cezar-Petru Mareș cu ocazia
soluționării contestației împotriva unei încheieri a judecătorului
delegat cu executarea pedepselor privative de libertate care

vizează schimbarea regimului de executare a pedepsei
închisorii.
Prin Încheierea din 6 aprilie 2010, pronunțată în Dosarul
nr. 2.262/215/2010, Judecătoria Craiova — Secția penală a
sesizat Curtea Constituțională cu excepția de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Daniel-Cornel Băloi cu ocazia
soluționării contestației împotriva unei încheieri a judecătorului
delegat cu executarea pedepselor privative de libertate care
vizează schimbarea regimului de executare a pedepsei
închisorii.
Prin încheierile din 10 august 2010, pronunțate în dosarele
nr. 8.459/302/2010 și nr. 4.720/302/2010, Judecătoria
Sectorului 5 București — Secția I penală a sesizat Curtea
Constituțională cu excepția de neconstituționalitate a
dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.
Excepția a fost ridicată de Samuel Chiran și Liviu-Florian
Tudoran cu ocazia soluționării contestațiilor împotriva unor
încheieri ale judecătorului delegat cu executarea pedepselor
privative de libertate care vizează schimbarea regimului de
executare a pedepsei închisorii.
În motivarea excepției de neconstituționalitate autorii
acesteia susțin că prevederile de lege criticate încalcă principiul
separației și echilibrului puterilor, egalitatea în drepturi și dreptul
la integritate psihică, întrucât sintagma ăîn mod excepțional” din
cuprinsul prevederilor de lege criticate face loc arbitrarului și
conduce la o inegalitate a cetățenilor, prin aceea că lasă
interpretarea legii la latitudinea unui organ de autoritate publică,
și anume comisia de individualizare a regimului de executare a
pedepselor privative de libertate din cadrul penitenciarului,
judecătorul delegat urmând să decidă pe baza raportului
comisiei, care este cea care determină, fără stabilirea unor
limite, ce înseamnă regimul pe care urmează să îl suporte
condamnatul. În plus, analiza de către respectiva comisie a
naturii și modului de săvârșire a infracțiunii, fără a avea însă în
vedere întreaga situație reținută de instanța de judecată la
momentul pronunțării condamnării, reprezintă o ingerință în actul
autorității judiciare, care nu este permisă într-o ordine
constituțională guvernată de principiul separației puterilor în stat.
Judecătoria Sectorului 5 București — Secția I penală și
Judecătoria Craiova — Secția penală apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 258/12.IV.2011
C U R T E A,

examinând încheierile de sesizare, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 627 din
20 iulie 2006, care au următorul cuprins identic: ăÎn mod
excepțional, natura și modul de săvârșire a infracțiunii, precum
și persoana condamnatului pot determina includerea persoanei
condamnate în regimul de executare imediat inferior ca grad de
severitate.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) referitoare la principiul separației și echilibrului
puterilor, ale art. 16 alin. (1) privind egalitatea în drepturi și ale
art. 22 alin. (1) referitoare la dreptul la integritate psihică.
Examinând excepția de neconstituționalitate, Curtea
constată că dispozițiile art. 22 alin. (2) din Legea nr. 275/2006 au
mai fost supuse controlului instanței de contencios constituțional
prin raportare la aceleași prevederi din Constituție, invocate și în
prezenta cauză, și față de critici similare. Astfel, prin Decizia
nr. 1.308 din 2 decembrie 2008, publicată în Monitorul Oficial al
României, Partea I, nr. 871 din 23 decembrie 2008, Curtea a
respins ca neîntemeiată excepția de neconstituționalitate a
dispozițiilor art. 22 alin. (2) din Legea nr. 275/2006, reținând că
scopul Legii nr. 275/2006 constă tocmai în stabilirea unui sistem
de reguli și criterii care stau la baza executării pedepselor
privative de libertate. Potrivit prevederilor art.18 alin. (2) din
acest act normativ, ăRegimurile de executare a pedepselor
privative de libertate sunt bazate pe sistemele progresiv și
regresiv, persoanele condamnate trecând dintr-un regim în altul,
în condițiile prevăzute de prezenta lege”.
Curtea a statuat cu această ocazie că dispozițiile art. 22
alin. (2) din Legea nr. 275/2006, care reglementează
posibilitatea persoanelor condamnate la pedeapsa închisorii mai
mare de 5 ani, dar care nu depășește 15 ani, de a fi incluse, în
mod excepțional, în anumite condiții, în regimul de executare a
pedepsei imediat inferior ca grad de severitate regimului închis,
constituie o aplicare a principiului mai sus menționat și nu aduc
nicio atingere prevederilor constituționale invocate.
Astfel, Curtea nu a reținut încălcarea principiului separației
puterilor în stat, deoarece activitatea Comisiei pentru

3

individualizarea regimului de executare a pedepselor privative
de libertate, constituită în penitenciar în temeiul art. 14 din Legea
nr. 275/2006, nu constituie o imixtiune în activitatea instanțelor
judecătorești sau o încălcare a competențelor constituționale ale
acestora. În plus, potrivit art. 25 din Legea nr. 275/2006,
împotriva modului de stabilire a regimului de executare de către
Comisia pentru individualizarea regimului de executare a
pedepselor privative de libertate, persoana condamnată poate
formula plângere la judecătorul delegat pentru executarea
pedepselor privative de libertate. De asemenea, împotriva
încheierii judecătorului delegat pentru executarea pedepselor
privative de libertate persoana condamnată poate introduce
contestație la judecătoria în a cărei circumscripție se află
penitenciarul, astfel încât instanța de judecată să decidă asupra
legalității măsurii contestate.
În legătură cu încălcarea dispozițiilor art. 16 din Constituție,
Curtea a constatat că individualizarea regimului de executare a
pedepsei prin stabilirea unor criterii ce țin de natura și modul de
săvârșire a infracțiunii, precum și de persoana condamnatului
este justificată de situația diferită în care se află fiecare persoană
condamnată. Prin urmare, textul de lege criticat este în
concordanță cu principiul constituțional al egalității în drepturi,
care, așa cum s-a statuat în mod constant în jurisprudența Curții
Constituționale, nu presupune uniformitate, astfel că situații
obiectiv diferite justifică instituirea unui tratament juridic diferit.
Curtea nu a reținut nici critica referitoare la lipsa de claritate
a sintagmei ăîn mod excepțional”, cuprinsă în textul de lege ce
face obiectul excepției. Interpretarea sistematică a textului de
lege criticat în ansamblul actului normativ din care face parte,
precum și interpretarea sa teleologică relevă cu claritate sensul
acestei sintagme, fără a lăsa vreun dubiu cu privire la voința
legiuitorului. Problema aplicării în concret a acestui text de lege,
invocată de autorii excepției, care susțin că, în practică,
individualizarea regimului de executare a pedepsei s-ar realiza
discreționar, excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată.
În același sens este și Decizia nr. 1.572 din 7 decembrie
2010, publicată în Monitorul Oficial al României, Partea I, nr. 69
din 26 ianuarie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză, inclusiv în ceea ce privește criticile
formulate cu privire la dispozițiile identice ale art. 23 alin. (2) din
Legea nr. 275/2006.

Pentru considerentele expuse, în temeiul art.146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor dispuse de organele judiciare în cursul procesului penal, excepție ridicată
de Cezar-Petru Mareș, Samuel Chiran și Liviu-Florian Tudoran în dosarele nr. 5.861/302/2010, nr. 8.459/302/2010 și
nr. 4.720/302/2010 ale Judecătoriei Sectorului 5 București — Secția I penală și de Daniel-Cornel Băloi în Dosarul
nr. 2.262/215/2010 al Judecătoriei Craiova — Secția penală.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 258/12.IV.2011
CURTEA CONSTITUȚIONALĂ

D E C I Z I A Nr. 320
din 3 martie 2011

referitoare la excepția de neconstituționalitate a dispozițiilor art. 12 și art. 13 din Legea nr. 678/2001
privind prevenirea și combaterea traficului de persoane și ale art. 148 alin. 1 lit. f)
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 12 și art. 13 din Legea nr. 678/2001 privind
prevenirea și combaterea traficului de persoane și ale art. 148
alin. 1 lit. f) din Codul de procedură penală, excepție ridicată de
Remus Boldijar în Dosarul nr. 44/1.372/2010 al Tribunalului
pentru Minori și Familie Brașov.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă
cu privire la dispozițiile art. 12 și art. 13 din Legea nr. 678/2001,
întrucât autorul excepției nu indică textele din tratatele
internaționale privind drepturile omului încălcate prin prevederile
de lege criticate, respectiv ca neîntemeiată în ceea ce privește
art. 148 alin. 1 lit. f) din Codul de procedură penală, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 5 mai 2010, pronunțată în Dosarul
nr. 44/1.372/2010, Tribunalul pentru Minori și Familie Brașov
a sesizat Curtea Constituțională cu excepția de
neconstituționalitate a dispozițiilor art. 12 și art. 13 din
Legea nr. 678/2001 privind prevenirea și combaterea
traficului de persoane și ale art. 148 alin. 1 lit. f) din Codul
de procedură penală.
Excepția a fost ridicată de Remus Boldijar cu ocazia
soluționării unei cauze penale privind trimiterea în judecată
pentru săvârșirea, printre altele, a infracțiunilor prevăzute și
pedepsite de art. 12 și 13 din Legea nr. 678/2001.
În motivarea excepției de neconstituționalitate autorul
acesteia susține că art. 12 și art. 13 din Legea nr. 678/2001 aduc
atingere prevederilor din Legea fundamentală referitoare la
preeminența tratatelor internaționale privind drepturile omului
asupra legilor interne, iar art. 148 alin. 1 lit. f) din Codul de
procedură penală încalcă dreptul la un proces echitabil și
prezumția de nevinovăție.
Tribunalul pentru Minori și Familie Brașov apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
din Constituție invocate de autorul excepției. Face trimitere, în
acest sens, la deciziile Curții Constituționale nr. 74/2007 și
nr. 51/2009.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 și art. 13 din Legea nr. 678/2001 privind
prevenirea și combaterea traficului de persoane, publicată în
Monitorul Oficial al României, Partea I, nr. 783 din 11 decembrie
2001, și ale art. 148 alin. 1 lit. f) din Codul de procedură penală,
aceste din urmă dispoziții fiind modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006. Art. 12 alin. (2) din Legea nr. 678/2001 are
cuprinsul dat prin Legea nr. 287/2005 privind aprobarea
Ordonanței de urgență a Guvernului nr. 79/2005 pentru
modificarea și completarea Legii nr. 678/2001 privind prevenirea
și combaterea traficului de persoane, publicată în Monitorul
Oficial al României, Partea I, nr. 917 din 13 octombrie 2005, iar
art. 13 din Legea nr. 678/2001 a fost modificat prin Ordonanța de
urgență a Guvernului nr. 79/2005 pentru modificarea și
completarea Legii nr. 678/2001 privind prevenirea și combaterea
traficului de persoane, publicată în Monitorul Oficial al României,
Partea I, nr. 629 din 19 iulie 2005. Ulterior sesizării Curții,
prevederile art. 12 alin. (1) și art. 13 alin. (3) din Legea
nr. 678/2001 au fost modificate, sub aspectul tratamentului
sancționator, prin Legea nr. 230/2010 pentru modificarea și
completarea Legii nr. 678/2001 privind prevenirea și combaterea
traficului de persoane, publicată în Monitorul Oficial al României,
Partea I, nr. 812 din 6 decembrie 2010.
Textele de lege criticate au următorul cuprins:
— Art. 12 din Legea nr. 678/2001: ă(1) Constituie infracțiunea
de trafic de persoane recrutarea, transportarea, transferarea,
cazarea ori primirea unei persoane, prin amenințare, violență
sau prin alte forme de constrângere, prin răpire, fraudă ori
înșelăciune, abuz de autoritate sau profitând de imposibilitatea
acelei persoane de a se apăra sau de a-și exprima voința ori
prin oferirea, darea, acceptarea sau primirea de bani ori de alte
foloase pentru obținerea consimțământului persoanei care are
autoritate asupra altei persoane, în scopul exploatării acestei
persoane, și se pedepsește cu închisoare de la 3 ani la 10 ani
și interzicerea unor drepturi.

MONITORUL OFICIAL AL ROMÂNIEI, PARTEA I, Nr. 258/12.IV.2011
(2) Traficul de persoane săvârșit în una dintre următoarele
împrejurări:
a) de două sau mai multe persoane împreună;
b) s-a cauzat victimei o vătămare gravă a integrității
corporale sau a sănătății;
c) de un funcționar public în exercițiul atribuțiilor de serviciu
constituie infracțiune și se pedepsește cu închisoare de la 5 ani
la 15 ani și interzicerea unor drepturi.
(3) Dacă fapta a avut ca urmare moartea sau sinuciderea
victimei, pedeapsa este închisoare de la 15 la 25 de ani și
interzicerea unor drepturi.”;
— Art. 13 din Legea nr. 678/2001: ă(1) Recrutarea,
transportarea, transferarea, găzduirea sau primirea unui minor,
în scopul exploatării acestuia, constituie infracțiunea de trafic de
minori și se pedepsește cu închisoare de la 5 ani la 15 ani și
interzicerea unor drepturi.
(2) Dacă fapta prevăzută la alin. (1) este săvârșită prin
amenințare, violență sau alte forme de constrângere, prin răpire,
fraudă ori înșelăciune, abuz de autoritate sau profitând de
imposibilitatea minorului de a se apăra ori de a-și exprima voința
sau prin oferirea, darea, acceptarea ori primirea de bani sau de
alte foloase pentru obținerea consimțământului persoanei care
are autoritate asupra minorului, pedeapsa este închisoare de la
7 ani la 18 ani și interzicerea unor drepturi.
(3) Dacă faptele prevăzute la alin. (1) și (2) sunt săvârșite în
condițiile prevăzute la art. 12 alin. (2) sau de către un membru
de familie, pedeapsa este închisoare de la 7 ani la 18 ani și
interzicerea unor drepturi, în cazul prevăzut la alin. (1), și
închisoare de la 10 ani la 20 de ani și interzicerea unor drepturi,
în cazul prevăzut la alin. (2).
(4) Dacă faptele prevăzute în prezentul articol au avut ca
urmare moartea sau sinuciderea victimei, pedeapsa este
închisoare de la 15 ani la 25 de ani și interzicerea unor drepturi.”;
— Art. 148 alin. 1 lit. f) din Codul de procedură penală:
ăMăsura arestării preventive a inculpatului poate fi luată dacă
sunt întrunite condițiile prevăzute în art. 143 și există vreunul
dintre următoarele cazuri: [...]
f) inculpatul a săvârșit o infracțiune pentru care legea
prevede pedeapsa detențiunii pe viață sau pedeapsa închisorii
mai mare de 4 ani și există probe că lăsarea sa în libertate
prezintă un pericol concret pentru ordinea publică.”

5

În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 20 alin. (2) referitoare la preeminența tratatelor
internaționale privind drepturile omului asupra legilor interne, ale
art. 21 alin. (3) privind dreptul la un proces echitabil și ale art. 23
alin. (11) referitoare la prezumția de nevinovăție.
Examinând excepția de neconstituționalitate, Curtea
constată următoarele:
I. Referitor la prevederile art. 12 și art. 13 din Legea
nr. 678/2001, autorul excepției nu arată care sunt dispozițiile din
tratatele internaționale privind drepturile omului încălcate prin
textele de lege criticate. Or, potrivit art. 10 alin. (2) din Legea
nr. 47/1992, sesizările adresate Curții Constituționale trebuie
făcute în formă scrisă și motivate, fiind de esența controlului de
constituționalitate exercitarea acestuia în limitele sesizării. Prin
urmare, Curtea nu se poate substitui autorului excepției cu
privire la invocarea unor motive de neconstituționalitate, întrucât
un atare fapt ar avea semnificația exercitării unui control de
constituționalitate din oficiu, ceea ce este inadmisibil în raport
cu dispozițiile Legii nr. 47/1992.
II. În ceea ce privește critica de neconstituționalitate adusă
art. 148 alin. 1 lit. f) din Codul de procedură penală, aceste
prevederi de lege au mai fost supuse controlului de
constituționalitate, prin raportare la aceleași dispoziții din
Constituție invocate și în prezenta cauză și față de critici
similare. În acest sens este Decizia nr. 51 din 13 ianuarie 2009,
publicată în Monitorul Oficial al României, Partea I, nr. 112 din
25 februarie 2009, prin care Curtea a respins excepția de
neconstituționalitate, reținând că dispozițiile de lege criticate nu
aduc nicio atingere prezumției de nevinovăție și dreptului la un
proces echitabil, iar folosirea de către legiuitor a termenului
ăinfracțiune” are o semnificație pur tehnică, acesta desemnând
încadrarea faptei cu privire la care există probe sau indicii
temeinice că a fost săvârșită de inculpat într-un anumit text de
lege, care prevede fapta ca infracțiune și o sancționează cu o
pedeapsă de o anumită gravitate.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 12 și art. 13 din Legea nr. 678/2001 privind
prevenirea și combaterea traficului de persoane, excepție ridicată de Remus Boldijar în Dosarul nr. 44/1.372/2010 al Tribunalului
pentru Minori și Familie Brașov.
II. Respinge ca neîntemeiată excepția de neconstituționalitate a dispozițiilor art. 148 alin. 1 lit. f) din Codul de procedură
penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

6

MONITORUL OFICIAL AL ROMÂNIEI, PARTEA I, Nr. 258/12.IV.2011
CURTEA CONSTITUȚIONALĂ

D E C I Z I A Nr. 321
din 3 martie 2011

referitoare la excepția de neconstituționalitate a dispozițiilor art. 215 alin. 1 și 2 din Codul penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 215 alin. 1 și 2 din Codul penal, excepție
ridicată de Ovidiu Rusu în Dosarul nr. 3.020/285/2009 al
Judecătoriei Rădăuți.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia este nemulțumit, în realitate, de modul
de interpretare și aplicare a legii.
C U R T E A,

având în vedere actele și lucrările dosarului, reține următoarele:
Prin Încheierea din 4 mai 2010, pronunțată în Dosarul
nr. 3.020/285/2009, Judecătoria Rădăuți a sesizat Curtea
Constituțională cu excepția de neconstituționalitate a
dispozițiilor art. 215 alin. 1 și 2 din Codul penal.
Excepția a fost ridicată de Ovidiu Rusu în dosarul mai sus
menționat, având ca obiect rejudecarea după extrădare a unei
cauze penale în care instanța a dispus condamnarea pentru
săvârșirea infracțiunii de înșelăciune prevăzute și pedepsite de
art. 215 alin. 1 și 2 din Codul penal.
În motivarea excepției de neconstituționalitate autorul
acesteia susține că prevederile de lege criticate încalcă
egalitatea în fața legii și a autorităților publice, accesul liber la
justiție, dreptul la un proces echitabil, dreptul la un recurs efectiv,
prezumția de nevinovăție, dreptul la apărare, principiile legalității
și proporționalității infracțiunilor și pedepselor, dreptul de
petiționare, dreptul persoanei vătămate de o autoritate publică,
deoarece organul de urmărire penală și instanța de judecată au
interpretat greșit fapta și împrejurările în care aceasta a fost
săvârșită. Mai arată că procedura de citare a inculpatului nu a
fost legal îndeplinită, nu i s-a permis studierea actelor din
dosarul penal, iar instanța de judecată a dat curs solicitărilor sale
în mod discreționar. Totodată, invocă și încălcarea dispozițiilor
art. 52 referitoare la prezumția de nevinovăție din Codul de
procedură penală.
Judecătoria Rădăuți apreciază că excepția de
neconstituționalitate este neîntemeiată, întrucât art. 215 alin. 1
și 2 din Codul penal nu încalcă prevederile din Legea
fundamentală și din actele normative internaționale invocate de
autorul excepției, acesta fiind nemulțumit, în realitate, de modul
de aplicare a dispozițiilor de lege criticate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 215 alin. 1 și 2 din Codul penal, având următorul
cuprins: ăInducerea în eroare a unei persoane, prin prezentarea
ca adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (3) privind valorile supreme ale statului de drept,
ale art. 16 referitoare la egalitatea în fața legii și a autorităților
publice, ale art. 21 privind accesul liber la justiție și dreptul la un
proces echitabil, ale art. 24 referitoare la dreptul la apărare, ale
art. 51 privind dreptul de petiționare, ale art. 52 referitoare la
dreptul persoanei vătămate de o autoritate publică, ale art. 126
alin. (3) privind asigurarea interpretării și aplicării unitare a legii
și ale art. 148 referitoare la integrarea în Uniunea Europeană,
precum și ale art. 11 cu privire la raportul dintre dreptul
internațional și dreptul intern și ale art. 20 referitoare la
preeminența tratatelor internaționale privind drepturile omului
asupra legilor interne, raportate la prevederile art. 1 referitoare
la obligația de a respecta drepturile omului, ale art. 6 privind
dreptul la un proces echitabil, ale art. 13 referitoare la dreptul la
un recurs efectiv, ale art. 14 privind interzicerea discriminării, ale
art. 17 referitoare la interzicerea abuzului de drept, ale art. 18
privind limitarea folosirii restrângerii drepturilor și ale art. 34
referitoare la sesizarea Curții Europene a Drepturilor Omului prin
cereri individuale din Convenția pentru apărarea drepturilor
omului și a libertăților fundamentale, precum și la prevederile
art. 1 referitoare la interzicerea generală a discriminării din
Protocolul nr. 12 la Convenție, respectiv raportate la dispozițiile
art. 20 privind egalitatea în fața legii, ale art. 21 referitoare la
nediscriminare, ale art. 47 privind dreptul la o cale de atac
eficientă și la un proces echitabil, ale art. 48 referitoare la
prezumția de nevinovăție și dreptul de apărare, ale art. 49
privind principiile legalității și proporționalității infracțiunilor și
pedepselor, ale art. 51 referitoare la domeniul de aplicare a
Cartei, ale art. 52 privind întinderea și interpretarea drepturilor și
principiilor, ale art. 53 referitoare la nivelul de protecție și ale

MONITORUL OFICIAL AL ROMÂNIEI, PARTEA I, Nr. 258/12.IV.2011
art. 54 privind interzicerea abuzului de drept din Carta drepturilor
fundamentale a Uniunii Europene.
Examinând excepția de neconstituționalitate, Curtea
constată că autorul excepției nu formulează veritabile critici de
neconstituționalitate cu privire la dispozițiile art. 215 alin. 1 și 2
din Codul penal, iar eventualele greșeli de aplicare a legii, la
care face referire în motivarea excepției și care constituie, în
realitate, cauza nemulțumirii sale, nu pot constitui motive de
neconstituționalitate a dispozițiilor de lege criticate și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege. Curtea reține că a
răspunde criticilor autorului excepției în această situație ar
însemna o ingerință a Curții Constituționale în activitatea de

7

judecată, ceea ce ar contraveni prevederilor art. 126 alin. (1) din
Constituție, potrivit cărora ăJustiția se realizează prin Înalta Curte
de Casație și Justiție și prin celelalte instanțe judecătorești
stabilite de lege”.
Totodată, autorul excepției invocă contradicția dintre
dispozițiile de lege criticate și prevederile art. 52 din Codul de
procedură penală. O asemenea critică nu poate fi nici ea
reținută, întrucât examinarea constituționalității unui text de lege
are în vedere compatibilitatea acestuia cu dispoziții din
Constituție sau din actele internaționale la care România este
parte, iar nu compararea prevederilor mai multor legi între ele și
nici coroborarea lor sau posibilele contradicții din cadrul
legislației interne.
Prin urmare, excepția de neconstituționalitate a dispozițiilor
art. 215 alin. 1 și 2 din Codul penal va fi respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 215 alin. 1 și 2 din Codul penal, excepție
ridicată de Ovidiu Rusu în Dosarul nr. 3.020/285/2009 al Judecătoriei Rădăuți.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 322
din 3 martie 2011

referitoare la excepția de neconstituționalitate a dispozițiilor art. 2 și art. 3
din Ordonanța de urgență a Guvernului nr. 31/2009 privind unele măsuri în domeniul salarizării
personalului din sectorul bugetar și ale art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din sectorul bugetar
pentru perioada mai—decembrie 2009
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării

personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, excepție ridicată de Sindicatul
Liber al Învățământului din Județul Covasna în dosarele
nr. 2.191/119/2009, nr. 2.193/119/2009, nr. 2.131/119/2009,
nr. 2.134/119/2009, nr. 2.192/119/2009, nr. 2.133/119/2009 și
nr. 2.125/119/2009 ale Tribunalului Covasna — Secția civilă și
de Sindicatul Independent al Învățământului Preuniversitar din
Județul Timiș în Dosarul nr. 2.384/30/2010 al Tribunalului Timiș —
Secția civilă.
La apelul nominal lipsesc părțile, față de care procedura de
citare este legal îndeplinită.

8

MONITORUL OFICIAL AL ROMÂNIEI, PARTEA I, Nr. 258/12.IV.2011

Curtea, având în vedere că excepțiile de neconstituționalitate
ridicate în dosarele nr. 3.028D/2010—nr. 3.033D/2010,
nr. 3.221D/2010 și nr. 4.022D/2010 au obiect identic, pune în
discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune
conexarea
dosarelor
nr.
3.029D/2010—
nr. 3.033D/2010, nr. 3.221D/2010 și nr. 4.022D/2010 la Dosarul
nr. 3.028D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile de lege criticate au fost abrogate.
C U R T E A,

având în vedere actele și lucrările dosarelor, reține următoarele:
Prin încheierile din 21 ianuarie 2010, pronunțate în dosarele
nr. 2.191/119/2009, nr. 2.193/119/2009, nr. 2.131/119/2009,
nr. 2.134/119/2009, nr. 2.192/119/2009, nr. 2.133/119/2009 și
nr. 2.125/119/2009, Tribunalul Covasna — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 și art. 3 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru
perioada mai—decembrie 2009.
Excepția a fost ridicată de Sindicatul Liber al Învățământului
din Județul Covasna cu ocazia soluționării unor cauze civile
având ca obiect drepturi bănești.
Prin Încheierea din 27 septembrie 2010, pronunțată în
Dosarul nr. 2.384/30/2010, Tribunalul Timiș — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 din Ordonanța de
urgență a Guvernului nr. 31/2009 privind unele măsuri în
domeniul salarizării personalului din sectorul bugetar și ale
art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost ridicată de Sindicatul Independent al
Învățământului Preuniversitar din Județul Timiș cu ocazia
soluționării unei cauze civile având ca obiect drepturi bănești.
În motivarea excepției de neconstituționalitate autorii
acesteia susțin că prevederile criticate din cele două ordonanțe
de urgență încalcă dreptul la muncă și la protecția socială a
muncii, dreptul la un nivel de trai decent și condițiile de adoptare
a ordonanțelor de urgență, precum și dispozițiile constituționale
privind rolul și informarea Parlamentului, rolul Guvernului,
respectiv al Consiliului Economic și Social, întrucât, deși Legea
învățământului prevede că în România învățământul constituie
prioritate națională, Guvernul a diminuat salariile personalului
didactic. Astfel, apreciază că Guvernul a adoptat respectivele
ordonanțe de urgență cu încălcarea exigențelor stabilite de
art. 115 alin. (4) și (6) din Constituție, deoarece nu a indicat
situația extraordinară care a stat la baza emiterii lor, nu a motivat
corespunzător urgența reglementărilor și a afectat drepturile
constituționale ale personalului didactic, și anume dreptul la
muncă și la protecția socială a muncii și dreptul la un nivel de trai
decent, consacrate de dispozițiile constituționale ale art. 41

alin. (1) și (2) și ale art. 47 alin. (1). Mai arată că Guvernul refuză
să aplice o lege adoptată de Parlament, și anume Legea
nr. 221/2008, ceea ce contravine dispozițiilor constituționale ale
art. 1 alin. (4) și (5) și ale art. 61 alin. (1). Totodată, consideră a
fi încălcate și prevederile art. 102 alin. (1) și (2) și ale art. 141 din
Legea fundamentală, întrucât Guvernul nu a consultat Consiliul
Economic și Social atunci când a adoptat respectivele
ordonanțe de urgență.
Tribunalul Covasna — Secția civilă apreciază că excepția
de neconstituționalitate a dispozițiilor art. 2 și 3 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009 este întemeiată.
Tribunalul Timiș — Secția civilă consideră întemeiată
excepția de neconstituționalitate a prevederilor art. 2 din
Ordonanța de urgență a Guvernului nr. 31/2009 și ale art. 2 din
Ordonanța de urgență a Guvernului nr. 41/2009.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, și ale art. 2 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009. Art.3 din
Ordonanța de urgență a Guvernului nr. 31/2009 a fost abrogat
prin dispozițiile art. 3 din Ordonanța de urgență a Guvernului
nr. 41/2009, celelalte texte de lege criticate având următorul
cuprins:
— Art. 2 din Ordonanța de urgență a Guvernului nr. 31/2009:
ăAlineatul (1) al articolului 11 din Ordonanța Guvernului
nr. 15/2008 privind creșterile salariale ce se vor acorda în
anul 2008 și în anul 2009 personalului din învățământ, publicată
în Monitorul Oficial al României, Partea I, nr. 82 din 30 ianuarie
2008, aprobată cu modificări prin Legea nr. 221/2008, cu
modificările și completările ulterioare, se modifică și se
completează după cum urmează:
1. După litera a) se introduce o nouă literă, litera a1), cu
următorul cuprins:
«a1) pentru perioada 1—30 aprilie 2009, coeficienții de
multiplicare și valorile coeficientului de multiplicare 1,000 sunt

MONITORUL OFICIAL AL ROMÂNIEI, PARTEA I, Nr. 258/12.IV.2011
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. Litera b) se modifică și va avea următorul cuprins:
«b) pentru perioada 1 mai—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”;
— Art. 2 din Ordonanța de urgență a Guvernului nr. 41/2009:
ăOrdonanța Guvernului nr. 15/2008 privind creșterile salariate
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările și completările ulterioare, se
modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) și (5) privind statul român, ale art. 20 alin. (1)
referitoare la tratatele internaționale privind drepturile omului,
ale art. 41 alin. (1) și (2) privind dreptul la muncă și la protecția
socială a muncii, ale art. 47 alin. (1) referitoare la dreptul la un
nivel de trai decent, ale art. 61 alin. (1) privind rolul
Parlamentului, ale art. 102 alin. (1) și (2) referitoare la rolul
Guvernului, ale art. 111 alin. (1) privind informarea
Parlamentului, ale art. 115 alin. (4) și (6) referitoare la condițiile
de adoptare a ordonanțelor de urgență și ale art. 141 privind
Consiliul Economic și Social.

9

Examinând excepția de neconstituționalitate, Curtea
constată că prevederile art. 2 din Ordonanța de urgență a
Guvernului nr. 31/1990 și ale art. 2 din Ordonanța de urgență a
Guvernului nr. 41/2009, completau, respectiv modificau dispoziții
ale Ordonanței Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, act normativ abrogat la data de
1 ianuarie 2010 prin Legea-cadru nr. 330/2009 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 762 din
9 noiembrie 2009, lege abrogată, la rândul ei, prin Legea-cadru
nr. 284/2010 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 877 din 28 decembrie 2010. Actele normative
abrogatoare se referă, printre altele, și la salarizarea
personalului didactic, dar, având în vedere că susținerile
autorilor excepției privesc caracterul neconstituțional al
modificării prin ordonanță de urgență a unor domenii ce au fost
inițial reglementate prin lege, Curtea constată că obiectul criticii
nu mai subzistă.
Pentru acest motiv, având în vedere dispozițiile art. 29
alin. (1) din Legea nr. 47/1992, potrivit cărora ăCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare”, precum și data la
care instanța de contencios constituțional a fost sesizată,
respectiv 21 ianuarie 2010 și 27 septembrie 2010, excepția de
neconstituționalitate a prevederilor art. 2 din Ordonanța de
urgență a Guvernului nr. 31/1990 și ale art. 2 din Ordonanța de
urgență a Guvernului nr. 41/2009 urmează a fi respinsă ca
inadmisibilă.
În baza aceluiași temei legal, soluția de respingere ca
inadmisibilă a excepției de neconstituționalitate se impune și în
ceea ce privește dispozițiile art. 3 din Ordonanța de urgență a
Guvernului nr. 31/2009, abrogate prin Ordonanța de urgență a
Guvernului nr. 41/2009.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2 și art. 3 din Ordonanța de urgență a
Guvernului nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de Sindicatul Liber al Învățământului din Județul Covasna în dosarele nr. 2.191/119/2009,
nr. 2.193/119/2009, nr. 2.131/119/2009, nr. 2.134/119/2009, nr. 2.192/119/2009, nr. 2.133/119/2009 și nr. 2.125/119/2009 ale
Tribunalului Covasna — Secția civilă și de Sindicatul Independent al Învățământului Preuniversitar din Județul Timiș în Dosarul
nr. 2.384/30/2010 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

10

MONITORUL OFICIAL AL ROMÂNIEI, PARTEA I, Nr. 258/12.IV.2011
CURTEA CONSTITUȚIONALĂ

D E C I Z I A Nr. 348
din 10 martie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor art. 181 alin. (1) și (3) și art. 182
din Legea nr. 78/2000 pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 181 alin. (1) și (3) și art. 182 din
Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Alexandru
Pârjol și Gheorghe Vișovan în Dosarul nr. 2.633/182/2010 al
Judecătoriei Baia Mare — Secția penală și care formează
obiectul Dosarului Curții Constituționale nr. 4.703D/2010.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul nr. 184D/2011,
având ca obiect excepția de neconstituționalitate a prevederilor
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Direcția Națională Anticorupție, excepție
ridicată de Nicolae Fărcaș în Dosarul nr. 9.686/320/2009 al
Judecătoriei Târgu Mureș.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea parțială de obiect al
cauzelor, în temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, dispune
conexarea Dosarului nr. 184D/2011 la Dosarul nr. 4.703D/2010,
care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.

C U R T E A,

având în vedere actele și lucrările dosarelor, constată
următoarele:
Prin încheierile din 10 noiembrie 2010 și, respectiv, 13 mai
2010 (transmisă Curții Constituționale prin adresa emisă la data
de 25 ianuarie 2011), pronunțate în dosarele nr. 2.633/182/2010
și nr. 9.686/320/2009, Judecătoria Baia Mare — Secția penală
și Judecătoria Târgu Mureș au sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 134/2005 pentru modificarea și completarea Ordonanței
de urgență a Guvernului nr. 43/2002 privind Direcția
Națională Anticorupție, precum și a dispozițiilor art. 181
alin. (1) și (3) și art. 182 din Legea nr. 78/2000 pentru
prevenirea, descoperirea și sancționarea faptelor de
corupție și, respectiv, a dispozițiilor Ordonanței de urgență
a Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție.
Excepția a fost ridicată de Alexandru Pârjol, Gheorghe
Vișovan și Nicolae Fărcaș în dosarele de mai sus având drept
obiect soluționarea unor cauze penale.
În motivarea excepției de neconstituționalitate autorii
acesteia susțin că dispozițiile legale criticate contravin
prevederilor constituționale ale art. 11 alin. (1) referitoare la
dreptul internațional și dreptul intern, art. 15 alin. (1) referitoare
la universalitate, art. 16 referitoare la Egalitatea în drepturi,
art. 20 alin. (2) referitoare la prioritatea reglementărilor din
tratatele internaționale privind drepturile omului, art. 21 alin. (3)
referitoare la dreptul la un proces echitabil, art. 23 referitoare la
Libertatea individuală, art. 24 alin. (1) referitoare la dreptul la
apărare, art. 44 alin. (2) teza întâi referitoare la proprietatea
privată și ale art. 53 alin. (2) referitoare la restrângerea
exercițiului unor drepturi sau al unor libertăți, art. 115 alin. (4) și
(6) referitoare la delegarea legislativă, art. 135 alin. (1)
referitoare la economia de piață, deoarece Guvernul a intervenit
prin procedura ordonanțelor de urgență în domeniul legilor
constituționale și al celor care privesc regimul instituțiilor
fundamentale ale statului. Nu există niciun dubiu că Ministerul
Public face parte din categoria acestor instituții. Totodată,
Guvernul nu se afla într-o situație extraordinară care să justifice
emiterea actului normativ contestat.
De asemenea, dispozițiile art. 181 alin. (1) și (3) și art. 182 din
Legea nr. 78/2000 asigură o protecție superioară proprietății
Comunității Europene față de proprietatea altor subiecte de
drept național și internațional și nu răspund exigențelor de
previzibilitate și precizie, încălcând principiul legalității
incriminării. Totodată, nu permit celui acuzat să își facă apărarea
și să administreze probe în raport de o faptă precis și legal
determinată.

MONITORUL OFICIAL AL ROMÂNIEI, PARTEA I, Nr. 258/12.IV.2011
Judecătoria Baia Mare — Secția penală opinează că
excepția de neconstituționalitate a dispozițiilor Ordonanței de
urgență a Guvernului nr. 134/2005 este întemeiată, deoarece
este evident că s-a reglementat în materia organizării și
funcționării Ministerului Public, domeniu rezervat exclusiv legilor
organice.
În ceea ce privește excepția de neconstituționalitate a
dispozițiilor art. 181 alin. (1) și (3) și art. 182 din Legea
nr. 78/2000, instanța de judecată apreciază că este
neîntemeiată.
Judecătoria Târgu Mureș opinează că excepția de
neconstituționalitate este neîntemeiată, sens în care face
trimitere la jurisprudența în materie.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea nr. 54/2006
privind aprobarea Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I,
nr. 226 din 13 martie 2006.
De asemenea, obiect al excepției îl constituie și dispozițiile
art. 181 alin. (1) și (3) și art. 182 din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, așa cum au fost modificate și completate prin
cartea II, titlul I, art. I pct. 18 din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, publicată în Monitorul
Oficial al României, Partea I, nr. 279 din 21 aprilie 2003, și care
au următorul conținut:
— Art. 181 alin. (1) și (3): ăArt. 181. — (1) Folosirea sau
prezentarea de documente ori declarații false, inexacte sau
incomplete, care are ca rezultat obținerea pe nedrept de fonduri
din bugetul general al Comunităților Europene sau din bugetele
administrate de acestea ori în numele lor, se pedepsește cu
închisoare de la 3 la 15 ani și interzicerea unor drepturi.[...]
(3) Dacă faptele prevăzute la alin. (1) și (2) au produs
consecințe deosebit de grave, pedeapsa este închisoarea de la
10 la 20 de ani și interzicerea unor drepturi.”;

11

— Art. 182: ăArt. 182. — (1) Schimbarea, fără respectarea
prevederilor legale, a destinației fondurilor obținute din bugetul
general al Comunităților Europene sau din bugetele administrate
de acestea ori în numele lor se pedepsește cu închisoare de la
6 luni la 5 ani.
(2) Dacă fapta prevăzută la alin. (1) a produs consecințe
deosebit de grave, pedeapsa este închisoarea de la 5 la 15 ani
și interzicerea unor drepturi.
(3) Schimbarea, fără respectarea prevederilor legale, a
destinației unui folos legal obținut, dacă fapta are ca rezultat
diminuarea ilegală a resurselor din bugetul general al
Comunităților Europene sau din bugetele administrate de
acestea ori în numele lor, se sancționează cu pedeapsa
prevăzută la alin. (1).”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 11 alin. (1) referitoare la dreptul
internațional și dreptul intern, art. 15 alin. (1) referitoare la
universalitate, art. 16 referitoare la Egalitatea în drepturi, art. 20
alin. (2) referitoare la prioritatea reglementărilor din tratatele
internaționale privind drepturile omului, art. 21 alin. (3)
referitoare la dreptul la un proces echitabil, art. 23 referitoare la
Libertatea individuală, art. 24 alin. (1) referitoare la dreptul la
apărare, art. 44 alin. (2) teza întâi referitoare la proprietatea
privată și ale art. 53 alin. (2) referitoare la restrângerea
exercițiului unor drepturi sau al unor libertăți, art. 115 alin. (4) și
(6) referitoare la delegarea legislativă și art. 135 alin. (1)
referitoare la economia de piață.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare.
Astfel, cu prilejul pronunțării Deciziei nr. 1.167 din
28 septembrie 2010, publicată în Monitorul Oficial al României,
Partea I, nr. 774 din 18 noiembrie 2010, precum și a Deciziei
nr. 297 din 23 martie 2010, publicată în Monitorul Oficial al
României, Partea I, nr. 328 din 18 mai 2010, instanța de
contencios constituțional a reținut că, ăținând seama de rațiunea
edictării actului normativ așa cum a fost arătată în preambulul
său”, nu au fost încălcate dispozițiile art. 115 alin. (4) din
Constituție. Totodată, Curtea a mai constatat, referitor la
interdicția Guvernului de a adopta o ordonanță de urgență în
domeniul instituțiilor fundamentale ale statului, că dispozițiile
Ordonanței de urgență a Guvernului nr. 134/2005 nu afectează
instituția Ministerului Public, ătransformarea Parchetului Național
Anticorupție în Direcția Națională Anticorupție fiind un imperativ
desprins, pe de o parte, din rațiuni de conformitate cu Legea
fundamentală și impuse la rândul lor de Decizia Curții
Constituționale nr. 235/2005 — [prin care s-au declarat
neconstituționale prevederile prin care Parchetul Național
Anticorupție era competent cu investigarea infracțiunilor comise
de către deputați și senatori] —, definitivă și general obligatorie
și, pe de altă parte, din necesitatea îmbunătățirii activității
acestei structuri specializate”.
Cu același prilej, examinând natura și finalitatea
reglementării criticate, Curtea a constatat că nu s-au evidențiat
aspecte negative menite a perturba organizarea și funcționarea
Ministerului Public.
De asemenea, prin Decizia nr. 552 din 15 mai 2008,
publicată în Monitorul Oficial al României, Partea I, nr. 434 din
10 iunie 2008, Curtea Constituțională a respins ca neîntemeiată

12

MONITORUL OFICIAL AL ROMÂNIEI, PARTEA I, Nr. 258/12.IV.2011

excepția de neconstituționalitate a dispozițiilor art. 181 și 182 din
Legea nr. 78/2000 pentru prevenirea, descoperirea și
sancționarea faptelor de corupție, statuând că, ăpotrivit art. 73
alin. (3) lit. h) din Constituție, legiuitorul are libertatea de a stabili
prin lege organică infracțiunile, pedepsele și regimul executării
acestora. Acest lucru nu presupune însă uniformitate de
reglementare, motiv pentru care, din anumite rațiuni de politică
penală ori din considerente ce izvorăsc din realități iminente,
Parlamentul poate incrimina, prin lege specială, o anumită
conduită susceptibilă de a leza o serie de relații sociale ocrotite.
Așa fiind, dispozițiile legale criticate din Legea nr. 78/2000,
care reglementează una dintre modalitățile de săvârșire a
infracțiunilor împotriva intereselor financiare ale Comunităților
Europene, au fost instituite de legiuitor în vederea ocrotirii
relațiilor sociale referitoare la încrederea publică în folosirea sau
prezentarea de documente în vederea obținerii de fonduri din
bugetul general al instituției europene. Aceasta reprezintă o
opțiune de politică legislativă și nu aduce în niciun fel atingere
dispozițiilor constituționale invocate în cauză. Astfel, textul de
lege criticat se aplică tuturor persoanelor calificate ca subiecți
activi și care se află în ipoteza normei, fără nicio discriminare și,
de asemenea, nu încalcă niciuna dintre garanțiile dreptului la un
proces echitabil ori dreptul la apărare, partea interesată având
deplina libertate de a se prevala de toate acestea.”
În ceea ce privește critica referitoare la absența din conținutul
reglementării a exigențelor de previzibilitate și precizie, Curtea
a constatat că aceasta nu poate fi primită, deoarece textul are
o redactare univocă, nefiind susceptibil de o interpretare abuzivă
sau arbitrară. De altfel, prin Hotărârea din 25 noiembrie 1996,
pronunțată în Cauza Wingrove contra Marii Britanii, Curtea de la
Strasbourg a decis că legea internă pertinentă, care înglobează
atât dreptul scris, cât și pe cel nescris, trebuie să fie formulată

cu o precizie suficientă pentru a permite persoanelor
interesate — care pot apela, la nevoie, la sfatul unui
specialist — să prevadă într-o măsură rezonabilă, în
circumstanțele speței, circumstanțele care pot rezulta dintr-un
act determinat. Or, nu se poate susține că dispozițiile legale
criticate nu respectă o asemenea cerință, deoarece acestea nu
fac altceva decât să incrimineze uzul de fals comis în scopul
circumstanțiat al obținerii de fonduri pe nedrept din bugetul
general al Comunităților Europene.
În ceea ce privește pretinsa încălcare a art. 44 din Legea
fundamentală, Curtea a constatat că acesta nu are incidență în
cauză, iar dispozițiile art. 135 alin. (1) din Constituție sunt pe
deplin respectate de normele legale criticate, care, dimpotrivă,
reprezintă o garanție a funcționării unei economii de piață și care
nu fac altceva decât să incrimineze uzul de fals comis în scopul
circumstanțiat al obținerii de fonduri pe nedrept din bugetul
general al Comunităților Europene.
Introducerea, prin lege specială, a unei noi infracțiuni
distincte cu un regim sancționator mai sever al faptelor
enumerate în art. 181 alin. (1) din Legea nr. 78/2000 nu este de
natură a afecta dispozițiile art. 20 alin. (2) referitoare la
prioritatea reglementărilor internaționale, deoarece, pe de o
parte, aceste prevederi constituționale sunt aplicabile numai în
domeniul drepturilor omului și, pe de altă parte, vizează o
problemă de aplicare a legii, constând în prioritatea
reglementărilor internaționale mai favorabile, aspect care
excedează competenței Curții Constituționale.
Întrucât nu au intervenit elemente noi, care să justifice
modificarea acestei jurisprudențe, atât soluțiile pronunțate prin
deciziile menționate, cât și argumentele pe care acestea s-au
bazat își păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992, cu majoritate de voturi în ceea ce privește dispozițiile Ordonanței de urgență
a Guvernului nr. 134/2005 pentru modificarea și completarea Ordonanței de urgență a Guvernului nr. 43/2002 privind Direcția
Națională Anticorupție,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a Guvernului nr. 43/2002 privind Direcția Națională Anticorupție, precum
și a dispozițiilor art. 181 alin. (1) și (3) și art. 182 din Legea nr. 78/2000 pentru prevenirea, descoperirea și sancționarea faptelor de
corupție, excepție ridicată de Alexandru Pârjol și Gheorghe Vișovan în Dosarul nr. 2.633/182/2010 al Judecătoriei Baia Mare —
Secția penală și de Nicolae Farcaș în Dosarul nr. 9.686/320/2009 al Judecătoriei Târgu Mureș.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 258/12.IV.2011

13

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru suportarea din bugetul Ministerului Mediului și Pădurilor a sumelor necesare realizării
Sistemului informațional-decizional hidrologic (DESWAT)
În temeiul art. 108 din Constituția României, republicată, și al art. 4 alin. (3) din Legea nr. 500/2002 privind finanțele publice,
cu modificările și completările ulterioare,
Guvernul României adoptă prezenta hotărâre.
Articol unic. — Începând cu anul 2011, finanțarea lucrărilor
efectuate pentru operarea și funcționarea Sistemului
informațional-decizional hidrologic (DESWAT), executate în
baza contractelor încheiate în aplicarea prezentei hotărâri, se

realizează și de la bugetul de stat, prin bugetul Ministerului
Mediului și Pădurilor, și de la capitolul 70.01 ăLocuințe, servicii
și dezvoltare publică”, titlul 71 ăActive nefinanciare”, cu încadrare
în limita sumelor aprobate anual cu această destinație.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu
București, 30 martie 2011.
Nr. 334.

GUVERNUL ROMÂNIEI

HOTĂRÂRE
privind modificarea anexei nr. 21 la Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public al statului
În temeiul art. 108 din Constituția României, republicată, al art. 20 din Legea nr. 213/1998 privind proprietatea publică și
regimul juridic al acesteia, cu modificările și completările ulterioare, al art. 21 din Ordonanța Guvernului nr. 81/2003 privind
reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493/2003, cu modificările
și completările ulterioare, precum și al art. 2 alin. (1) din Hotărârea Guvernului nr. 1.705/2006 pentru aprobarea inventarului
centralizat al bunurilor din domeniul public al statului, cu modificările și completările ulterioare,
Guvernul României adoptă prezenta hotărâre.
Articol unic. — Valorile de inventar ale bunurilor înregistrate la
pozițiile M.F.P. nr. 35.334, 35.335, 35.336, 35.337, 35.338, 35.339,
35.340, 35.341 și 35.342 din anexa nr. 21 la Hotărârea Guvernului
nr. 1.705/2006 pentru aprobarea inventarului centralizat al bunurilor

din domeniul public al statului, publicată în Monitorul Oficial al
României, Partea I, nr. 1.020 și 1.020 bis din 21 decembrie 2006,
cu modificările și completările ulterioare, se modifică potrivit anexei
care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
București, 30 martie 2011.
Nr. 338.

14

MONITORUL OFICIAL AL ROMÂNIEI, PARTEA I, Nr. 258/12.IV.2011
ANEXĂ

D AT E L E D E I D E N T I F I C A R E

a bunurilor aflate în domeniul public al statului și în administrarea Agenției Naționale de Presă AGERPRES
a căror valoare de inventar se modifică ca urmare a reevaluării
Ordonator principal de credite

4266448

AGENȚIA NAȚIONALĂ DE PRESĂ AGERPRES

Nr.
M.F.P.

Codul de clasificare

Valoarea de inventar
(lei)

35.334

8.29.04.

Teren

35.335

8.29.04.

Clădire administrativă — Centrul de comunicații

35.336

8.29.04.

Baracă metalică

10.475

35.337

8.29.04.

Cabină din zid pentru autotransformator

19.724

35.338

8.29.04.

Magazie

24.396

35.339

8.29.04.

Magazie pentru lemne

2.328

35.340

8.29.04.

Pivniță pentru carburanți

1.351

35.341

8.29.04.

Gard împrejmuitor

35.342

8.29.04.

Hidrofor pentru pompat apa

Denumirea

1.010.400
149.739

12.801
5.055

GUVERNUL ROMÂNIEI

HOTĂRÂRE
privind scăderea din inventarul centralizat al bunurilor din domeniul public al statului a unei părți
dintr-un imobil aflat în administrarea Ministerului Administrației și Internelor, ca urmare a
retrocedării acesteia foștilor proprietari, și pentru actualizarea anexei nr. 1 la Hotărârea Guvernului
nr. 1.705/2006 pentru aprobarea inventarului centralizat al bunurilor din domeniul public al statului
Având în vedere prevederile art. 21 și 22 din Ordonanța Guvernului nr. 81/2003 privind reevaluarea și amortizarea activelor
fixe aflate în patrimoniul instituțiilor publice, aprobată prin Legea nr. 493/2003, cu modificările și completările ulterioare, și ale
art. 2 alin. (1) din Hotărârea Guvernului nr. 1.705/2006 pentru aprobarea inventarului centralizat al bunurilor din domeniul public
al statului, cu modificările și completările ulterioare,
în temeiul art. 108 din Constituția României, republicată, și al art. 20 alin. (1) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă actualizarea valorii de inventar a
imobilului aparținând domeniului public al statului, înregistrat la
poziția cu nr. M.F.P. 35.344 în inventarul centralizat al bunurilor
din domeniul public al statului, potrivit datelor prevăzute în anexa
nr. 1, reevaluat conform Ordonanței Guvernului nr. 81/2003
privind reevaluarea și amortizarea activelor fixe aflate în
patrimoniul instituțiilor publice, aprobată prin Legea
nr. 493/2003, cu modificările și completările ulterioare.
Art. 2. — Se aprobă scăderea din inventarul centralizat al
bunurilor din domeniul public al statului a unei părți din imobilul
înregistrat la poziția cu nr. M.F.P. 35.344, aflat în administrarea
Ministerului Administrației și Internelor, având datele de

identificare prevăzute în anexa nr. 2, ca urmare a retrocedării
acesteia foștilor proprietari, în condițiile legii.
Art. 3. — Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Finanțelor Publice, va opera modificarea
corespunzătoare a anexei nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare.
Art. 4. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 30 martie 2011.
Nr. 339.

15

MONITORUL OFICIAL AL ROMÂNIEI, PARTEA I, Nr. 258/12.IV.2011

ANEXA Nr. 1

D AT E L E D E I D E N T I F I C A R E

a imobilului a cărui valoare de inventar se actualizează, ca urmare a reevaluării
Denumirea
imobilului

Adresa imobilului

Persoana juridică ce administrează
imobilul

Valoarea contabilă
actualizată

Nr. de identificare
atribuit de Ministerul
Finanțelor Publice

42-01

Ministerul Administrației și
Internelor — Academia de
Poliție ăAlexandru Ioan Cuza”

174.418.987,19 lei

35.344

București, Aleea Privighetorilor
nr. 1A, sectorul 1

ANEXA Nr. 2

D AT E L E D E I D E N T I F I C A R E

a părții din imobilul care se scade din inventarul centralizat al bunurilor din domeniul public al statului,
ca urmare a retrocedării acesteia foștilor proprietari

Locul unde este
situat imobilul

Persoana juridică
de la care se scade imobilul

Ministerul Administrației și
București, Aleea
Internelor — Academia de
Privighetorilor nr. 1A,
Poliție ăAlexandru Ioan
sectorul 1
Cuza”

Caracteristicile imobilului
care se scade

Imobil 42-01
Suprafața terenului = 28.800 m2
Nr. de construcții = 1
Suprafața construită = 286,58 m2

Nr. de identificare
Valoarea contabilă a părții
atribuit de Ministerul
de imobil retrocedate
Finanțelor Publice

3.985.767,71 lei

35.344
(parțial)

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea ghidurilor de practică medicală pentru specialitatea chirurgie orală
și maxilo-facială
Văzând Referatul de aprobare al Direcției asistență medicală nr. Cs.A. 957 din 3 februarie 2011,
având în vedere:
— art. 16 alin. (1) lit. g) din Legea nr. 95/2006 privind reforma în domeniul sănătății, cu modificările și completările ulterioare;
— art. 7 lit. c) din anexa nr. 1A ăRegulament de organizare și funcționare al comisiilor de specialitate ale Ministerului
Sănătății” la Ordinul ministrului sănătății nr. 326/2009 privind înființarea comisiilor de specialitate ale Ministerului Sănătății și a
Comisiei naționale de transparență, cu modificările și completările ulterioare,
în temeiul prevederilor Hotărârii Guvernului nr. 144/2010 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă ghidurile de practică medicală pentru
specialitatea chirurgie orală și maxilo-facială, prevăzute în
anexele nr. 1 și 2, după cum urmează:
a) Ghid de practică în chirurgia oro-maxilo-facială — anexa
nr. 1;
b) Ghid de practică în chirurgia dento-alveolară — anexa
nr. 2.
Art. 2. — Anexele vor putea fi accesate pe site-ul Ministerului
Sănătății, la adresa www.ms.ro, rubrica ăGhiduri clinice”.
Art. 3. — Anexele nr. 1 și 2*) fac parte integrantă din
prezentul ordin.

Art. 4. — Direcțiile de specialitate ale Ministerului Sănătății,
direcțiile de sănătate publică județene și a municipiului
București, membrii comisiilor de specialitate ale Ministerului
Sănătății, unitățile sanitare publice și private, precum și
personalul medical implicat în furnizarea de servicii medicale din
specialitățile implicate vor duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 17 februarie 2011.
Nr. 128.
*) Anexele nr. 1 și 2 se publică în Monitorul Oficial al României, Partea I, nr. 258 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 258/12.IV.2011
MINISTERUL SĂNĂTĂȚII
Nr. 278 din 1 aprilie 2011

CASA NAȚIONALĂ DE ASIGURĂRI DE SĂNĂTATE
Nr. 436 din 31 martie 2011

ORDIN
privind modificarea art. 4 alin. (1) din Ordinul ministrului sănătății și al președintelui
Casei Naționale de Asigurări de Sănătate nr. 1.571/1.047/2010 pentru aprobarea măsurilor
de punere în aplicare a strategiei e-România și e-Sănătate și implementarea proiectelor informatice
SIUI actualizat (on-line), cardul național de asigurări sociale de sănătate, e-Prescriere
și dosarul electronic medical
Având în vedere:
— Referatul de aprobare al secretarului general al Ministerului Sănătății nr. Cs.A. 3.645/2011 și al directorului general al
Casei Naționale de Asigurări de Sănătate nr. D.G. 1.381 din 31 martie 2011,
— titlurile I și VIII din Legea nr. 95/2006 privind reforma în domeniul sănătății, cu modificările și completările ulterioare;
— art. 5 alin. (1) pct. 6 și art. 6 din Statutul Casei Naționale de Asigurări de Sănătate, aprobat prin Hotărârea Guvernului
nr. 972/2006, cu modificările și completările ulterioare;
— art. 7 alin. (1) din Hotărârea Guvernului nr. 1.389/2010 pentru aprobarea Contractului-cadru privind condițiile acordării
asistenței medicale în cadrul sistemului de asigurări sociale de sănătate pentru anii 2011—2012, cu modificările ulterioare;
— art. 4 alin. (1) pct. 3 din Hotărârea Guvernului nr. 144/2010 privind organizarea și funcționarea Ministerului Sănătății,
cu modificările și completările ulterioare,
în temeiul dispozițiilor:
— art. 7 alin. (4) din Hotărârea Guvernului nr. 144/2010, cu modificările și completările ulterioare;
— art. 281 alin. (2) din Legea nr. 95/2006, cu modificările și completările ulterioare, și art. 17 alin. (5) din Statutul Casei
Naționale de Asigurări de Sănătate, aprobat prin Hotărârea Guvernului nr. 972/2006, cu modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Alineatul (1) al articolului 4 din Ordinul ministrului
sănătății și al președintelui Casei Naționale de Asigurări de
Sănătate nr. 1.571/1.047/2010 pentru aprobarea măsurilor de
punere în aplicare a strategiei e-România și e-Sănătate și
implementarea proiectelor informatice SIUI actualizat (on-line),
cardul național de asigurări sociale de sănătate, e-Prescriere și
dosarul electronic medical, publicat în Monitorul Oficial al
Ministrul sănătății,
Cseke Attila

Cristina-Gabriela F. Popescu

României, Partea I, nr. 25 din 11 ianuarie 2011, se modifică după
cum urmează:
ăArt. 4. — (1) Termenul final până la care se vor putea face
raportările în sistem descentralizat este data de 1 iunie
2011.”
Art. II. — Prezentul ordin se publică în Monitorul Oficial al
României, Partea I.
Președintele Casei Naționale de Asigurări de Sănătate,
Nicolae-Lucian Duță

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 258/12.IV.2011 conține 16 pagini.

Prețul: 3,20 lei

&JUYDGY|522190]
ISSN 1453—4495

