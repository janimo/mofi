Anul 179 (XXIII) — Nr. 57

PARTEA I

LEGI, DECRETE, HOTĂRÂRI ȘI ALTE ACTE

Luni, 24 ianuarie 2011

SUMAR

Nr.

Pagina

Nr.

HOTĂRÂRI ALE GUVERNULUI ROMÂNIEI
27.

28.

— Hotărâre privind aprobarea amendamentului nr. 3
convenit prin schimbul de scrisori semnate la București
la 11 iunie 2010 și la Londra la 4 octombrie 2010, între
Guvernul României și Banca Europeană pentru
Reconstrucție și Dezvoltare, la Acordul de împrumut
dintre România și Banca Europeană pentru
Reconstrucție și Dezvoltare pentru finanțarea
Proiectului de construcție a variantei de ocolire a
municipiului Constanța, semnat la București la
7 decembrie 2005 ......................................................

din fondul forestier proprietate publică a statului
administrat de Regia Națională a Pădurilor —
Romsilva, aprobat prin Ordinul ministrului mediului și
pădurilor nr. 1.898/2010 ............................................

1.

2–3

4

Acord dintre Agenția Națională de Administrare Fiscală din
România și Agenția Națională a Veniturilor din
Republica Bulgaria pentru intensificarea cooperării în
domeniul taxei pe valoarea adăugată ........................

4–7

89.

— Ordin al ministrului mediului și pădurilor pentru
modificarea art. 14 alin. (5) din Regulamentul de
vânzare a masei lemnoase care se recoltează anual

7

ACTE ALE COMISIEI DE SUPRAVEGHERE
A ASIGURĂRILOR

— Hotărâre pentru aprobarea Acordului dintre Agenția
Națională de Administrare Fiscală din România și
Agenția Națională a Veniturilor din Republica Bulgaria
pentru intensificarea cooperării în domeniul taxei pe
valoarea adăugată, semnat la Sofia la 23 septembrie
2010 ..........................................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Pagina

— Ordin pentru punerea în aplicare a Normelor privind
organizarea și efectuarea inventarierii elementelor de
natura activelor, datoriilor, capitalurilor proprii și a
tranzacțiilor privind activitatea de asigurare și de
reasigurare ale asigurătorilor/reasigurătorilor și
brokerilor de asigurare/reasigurare ............................

8–15

ACTE ALE AUTORITĂȚII ELECTORALE
PERMANENTE
1.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale din 16 ianuarie 2011,
care au depus raportul detaliat al veniturilor și
cheltuielilor electorale, conform art. 38 alin. (2) din
Legea nr. 334/2006 privind finanțarea activității
partidelor politice și a campaniilor electorale,
republicată, pentru alegerile locale parțiale desfășurate
conform Hotărârii Guvernului nr. 1.240/2010 privind
stabilirea datei alegerilor locale parțiale pentru un
consiliu local și un primar ..........................................

16

2

MONITORUL OFICIAL AL ROMÂNIEI, PARTEA I, Nr. 57/24.I.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea amendamentului nr. 3 convenit prin schimbul de scrisori semnate la București
la 11 iunie 2010 și la Londra la 4 octombrie 2010, între Guvernul României și Banca Europeană
pentru Reconstrucție și Dezvoltare, la Acordul de împrumut dintre România și Banca Europeană
pentru Reconstrucție și Dezvoltare pentru finanțarea Proiectului de construcție a variantei
de ocolire a municipiului Constanța, semnat la București la 7 decembrie 2005
În temeiul art. 108 din Constituția României, republicată, și al art. 4 alin. (2) din Legea nr. 210/2006 privind ratificarea
Acordului de împrumut dintre România și Banca Europeană pentru Reconstrucție și Dezvoltare pentru finanțarea Proiectului de
construcție a variantei de ocolire a municipiului Constanța, semnat la București la 7 decembrie 2005, cu completările ulterioare,
Guvernul României adoptă prezenta hotărâre.
Articol unic. — Se aprobă amendamentul nr. 3 convenit
prin schimbul de scrisori*) semnate la București la 11 iunie
2010 și la Londra la 4 octombrie 2010, între Guvernul
României și Banca Europeană pentru Reconstrucție și
Dezvoltare, la Acordul de împrumut dintre România și Banca

Europeană pentru Reconstrucție și Dezvoltare pentru
finanțarea Proiectului de construcție a variantei de ocolire a
municipiului Constanța, semnat la București la 7 decembrie
2005, ratificat prin Legea nr. 210/2006, cu completările
ulterioare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul transporturilor și infrastructurii,
Anca Daniela Boagiu
București, 12 ianuarie 2011.
Nr. 27.
GUVERNUL ROMÂNIEI
MINISTERUL FINANȚELOR PUBLICE

Cabinet secretar de stat
Nr. 600.225/11 iunie 2010
Banca Europeană pentru Reconstrucție și Dezvoltare
Dra Claudia Pendred,
director de țară
Bd. Iancu de Hunedoara nr. 56—60
Metropolis Center, sectorul 1, București
Tel.: +40 21 202 7100
Fax: +40 21 202 7110
CC: Compania Națională de Autostrăzi și Drumuri Naționale din România — S.A.
În atenția dnei Dorina Tiron, director general
Re: Proiectul Constanța By-pass
operațiunea nr. 33.391
Facem referire la Acordul de împrumut datat 7 decembrie 2005 (Acordul de împrumut) dintre România și Banca Europeană
pentru Reconstrucție și Dezvoltare (Banca). Termenii sunt utilizați în această scrisoare conform definițiilor din Acordul de împrumut.
Având în vedere situația curentă a proiectului menționat mai sus și pentru a asigura utilizarea eficientă a sumelor aferente
împrumutului în conformitate cu necesitățile urgente ale sectorului, la solicitarea Ministerului Transporturilor și Infrastructurii, vă
rugăm să aveți amabilitatea de a agrea amendarea Acordului de împrumut după cum urmează:
— la secțiunea 2.02 ăAlți termeni financiari ai împrumutului” lit. f), data-limită de tragere ă31 decembrie 2010” va fi înlocuită
cu ă31 decembrie 2012”;
— în anexa nr. 1 ăDescrierea proiectului” paragraful 3, data de finalizare a proiectului ă31 decembrie 2010” ar trebui
înlocuită cu ă31 decembrie 2012”.
Toți ceilalți termeni și condiții din Acordul de împrumut vor rămâne nemodificate.
*) Traducere.

MONITORUL OFICIAL AL ROMÂNIEI, PARTEA I, Nr. 57/24.I.2011

3

Având în vedere importanța finalizării tuturor componentelor proiectului și în baza solicitării ferme a Ministerului
Transporturilor și Infrastructurii, se apreciază necesar ca sumele aferente împrumutului să fie disponibile în continuare pentru a
se asigura finalizarea proiectului.
În speranța că solicitarea noastră va beneficia de înțelegerea și susținerea dumneavoastră, așteptăm cu interes răspunsul
dumneavoastră.
Cu sinceritate,
Bogdan Alexandru Drăgoi,
secretar de stat
(Semnătură indescifrabilă)

BANCA EUROPEANĂ PENTRU RECONSTRUCȚIE ȘI DEZVOLTARE

România
Ministerul Finanțelor Publice
Str. Apolodor nr. 17,
București, sectorul 5
România
În atenția dlui Bogdan Alexandru Drăgoi, secretar de stat
CC: Compania Națională de Autostrăzi și Drumuri Naționale din România — S.A.
Bd. Dinicu Golescu nr. 38,
București, sectorul 1
În atenția directorului general
4 octombrie 2010
ROMÂNIA — Proiectul Constanța By-pass — operațiunea nr. 33.391
Extinderea datei-limită de tragere
Facem referire la Acordul de împrumut datat 7 decembrie 2005 (Acordul de împrumut) dintre România și Banca Europeană
pentru Reconstrucție și Dezvoltare (Banca) și la Acordul de proiect datat 7 decembrie 2005 (Acordul de proiect) dintre Compania
Națională de Autostrăzi și Drumuri Naționale din România — S.A. și Bancă.
Termenii sunt folosiți în această scrisoare în conformitate cu definițiile din Acordul de împrumut și din Acordul de proiect.
Conform prevederilor secțiunii 2.02 f) din Acordul de împrumut, data-limită de tragere este 31 decembrie 2010.
În conformitate cu prevederile secțiunii 3.01(a) din Condițiile și termenii standard, document datat februarie 1999, Banca
extinde data-limită de tragere până la 31 decembrie 2012, cu aplicabilitate de la data prezentei corespondențe.
Prezenta corespondență nu afectează și nici nu modifică în vreun fel obligațiile de rambursare ale Debitorului în contextul
Acordului de împrumut și nici nu modifică orice alte obligații ale Debitorului în contextul Acordului de împrumut.
Conținutul prezentei corespondențe nu va afecta niciun drept, nicio putere sau autorizație a Băncii cu privire la orice altă
condiție în contextul Acordului de împrumut și nici nu va fi interpretat drept o renunțare sau o acceptare tacită în acest context.
Cu sinceritate,
Itziar Perkins,
manager de portofoliu,
Echipa de transporturi
(Semnătură indescifrabilă)

4

MONITORUL OFICIAL AL ROMÂNIEI, PARTEA I, Nr. 57/24.I.2011
GUVERNUL ROMÂNIEI

HOTĂRÂRE
pentru aprobarea Acordului dintre Agenția Națională
de Administrare Fiscală din România și Agenția Națională
a Veniturilor din Republica Bulgaria pentru intensificarea
cooperării în domeniul taxei pe valoarea adăugată, semnat
la Sofia la 23 septembrie 2010
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Agenția Națională de Administrare
Fiscală din România și Agenția Națională a Veniturilor din Republica Bulgaria
pentru intensificarea cooperării în domeniul taxei pe valoarea adăugată, semnat la
Sofia la 23 septembrie 2010.
PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul afacerilor externe,
Teodor Baconschi
București, 12 ianuarie 2011.
Nr. 28.
ACORD

între Agenția Națională de Administrare Fiscală din România și Agenția Națională a Veniturilor din Republica Bulgaria
pentru intensificarea cooperării în domeniul taxei pe valoarea adăugată
Agenția Națională de Administrare Fiscală din România (denumită în continuare A.N.A.F.) și Agenția Națională a Veniturilor
din Republica Bulgaria (denumită în continuare N.R.A.), denumite în scopul acestui acord părți,
conștientizând importanța cooperării bilaterale în domeniul taxei pe valoarea adăugată (TVA),
având dorința de a îmbunătăți și intensifica asistența reciprocă între A.N.A.F. și N.R.A.,
în temeiul prevederilor Regulamentului (CE) nr. 1.798/2003 al Consiliului din 7 octombrie 2003 privind cooperarea
administrativă în domeniul taxei pe valoarea adăugată și de abrogare a Regulamentului (CEE) nr. 218/92 (denumit în continuare
Regulamentul Consiliului nr. 1.798/2003/CE), cu modificările ulterioare, și al prevederilor Regulamentului (CE) nr. 1.925/2004 al
Comisiei din 29 octombrie 2004 de stabilire a normelor de punere în aplicare a anumitor dispoziții ale Regulamentului (CE)
nr. 1.798/2003 al Consiliului privind cooperarea administrativă în domeniul taxei pe valoarea adăugată,
având ferma convingere că o cooperare strânsă în domeniul TVA va fi benefică pentru ambele părți,
au convenit asupra celor ce urmează:
CAPITOLUL I
Dispoziții generale
ARTICOLUL 1
Schimbul de experiență

1. Părțile convin să facă schimb de experiență în ceea ce
privește managementul general al taxelor și problemele tehnice
legate de fiscalitate, în mod regulat. Asemenea activități au ca
scop analiza diferențelor dintre România și Republica Bulgaria
privind sistemele fiscale, sistemele de organizare,
managementul tehnologiei informației și comunicațiilor, metode
și proceduri utilizate de respectivele administrații, probleme
legate de resursele umane, metode de evaluare a performanței,
managementul riscului, relații fiscale internaționale și în alte
domenii aflate în competența acestora.
2. Schimbul de experiență va fi realizat sub forma întâlnirilor
la nivel de conducere, a atelierelor de lucru și/sau a consultărilor

tehnice, denumite în cele ce urmează evenimente.
Evenimentele se vor desfășura în România sau în Republica
Bulgaria.
3. Părțile sunt reprezentante cu ocazia derulării
evenimentelor de funcționari desemnați în acest scop de către
conducerea A.N.A.F. și N.R.A.
4. Consultările cu privire la lista participanților, locația și orarul
evenimentelor, punctele de pe ordinea de zi și aranjamentele
practice legate de acestea vor fi coordonate la nivel central între
persoanele de contact desemnate de părți. Orice modificări
intervenite la nivelul informațiilor de mai sus vor fi notificate de
fiecare parte fără întârziere.
ARTICOLUL 2
Vizite de studiu

1. Părțile pot conveni realizarea unui program de vizite de
studiu pentru funcționarii proprii, pe bază de reciprocitate.

MONITORUL OFICIAL AL ROMÂNIEI, PARTEA I, Nr. 57/24.I.2011
2. În timpul vizitelor de studiu funcționarii fiscali ai uneia
dintre părți desfășoară activități profesionale în administrația
fiscală a celeilalte părți, cu respectarea tuturor restricțiilor
impuse de legislația și procedurile interne ale administrației
gazdă cu privire la accesul la informații sau activități.
3. Fiecare parte suportă cheltuielile efectuate de proprii
funcționari fiscali privind vizita de studiu. Administrația gazdă
pune la dispoziția participanților la vizita de studiu, în mod
gratuit, acces la un spațiu de birouri și echipamente de birou în
condiții similare celor pe care le oferă propriilor funcționari.
ARTICOLUL 3
Obiectivele cooperării directe între structurile subordonate

1. Părțile convin să pună bazele unei comunicări și unei
cooperări directe între structurile lor subordonate de la frontieră.
2. Pentru A.N.A.F., prin structuri subordonate se va înțelege
orice departament operațional, autoritate fiscală teritorială sau
Garda Financiară și structurile sale subordonate.
3. Pentru N.R.A., prin structuri subordonate se va înțelege
direcția teritorială competentă, reprezentată de directorul din
teritoriu sau de către persoanele desemnate în acest scop de
către directorul executiv al N.R.A.
4 Obiectivele cooperării între entitățile menționate la alin. 1
sunt: permiterea unui schimb direct de informații, așa cum este
descris la art. 7, și încurajarea schimbului de experiență și bune
practici în domeniul TVA.
ARTICOLUL 4
Programul de activitate privind cooperarea
între structurile subordonate ale părților

1. Funcționari din cadrul structurilor subordonate pot
participa la programe de activitate.
2. Programul de activitate privind cooperarea între structurile
subordonate ale părților se va semna de către conducătorii
unităților respective. Pentru N.R.A., programul va fi semnat după
aprobarea oficială din partea directorului executiv sau a
directorului executiv adjunct desemnat în acest scop de către
directorul executiv.
3. Programul de activitate își propune să ofere funcționarilor
din structurile subordonate oportunitatea de a desfășura
activități care să asigure un intens schimb de experiență și de
bune practici. Punerea în practică a programului se va face cu
informarea prealabilă a conducerii A.N.A.F. și a N.R.A.
4. Anual, conducerea structurilor subordonate implicate în
programul de activitate realizează în comun un raport despre
activitățile derulate în cadrul acestuia. Raportul se transmite
conducerii A.N.A.F. și a N.R.A.
5. Durata programului de activitate este de maximum 3 ani,
cu posibilitatea reînnoirii acestuia în conformitate cu condițiile
specificate de alin. 2.
CAPITOLUL II
Schimbul de informații
ARTICOLUL 5
Dispoziții generale privind schimbul de informații

1. Schimbul de informații cu privire la TVA se va realiza la
cerere, în mod spontan sau în mod automat, structurat în
conformitate și pe baza prevederilor:
a) Regulamentului Consiliului nr. 1.798/2003/CE; și
b) Regulamentului (CE) nr. 1.925/2004 al Comisiei din
29 octombrie 2004 de stabilire a normelor de punere în aplicare
a anumitor dispoziții ale Regulamentului (CE) nr. 1.798/2003 al

5

Consiliului privind cooperarea administrativă în domeniul taxei
pe valoarea adăugată.
2. Părțile vor desemna în comun, conform dispozițiilor art. 3
alin. (4) al Regulamentului Consiliului nr. 1.798/2003/CE
funcționarii competenți să realizeze un schimb direct de
informații. Autoritățile competente din România și din Republica
Bulgaria, prin intermediul serviciilor lor centrale de legătură
(SCL-uri) se vor informa reciproc cu privire la funcționarii
desemnați, precum și cu privire la orice schimbări în legătură cu
aceștia. Pentru a putea realiza acest deziderat, SCL-urile din
fiecare țară vor trebui să țină o evidență la zi a acestor
funcționari.
3. Reprezentanții competenți ai uneia dintre părți pot solicita
reprezentanților competenți ai celeilalte părți informațiile
necesare pentru a stabili în mod corect impozitul. Reprezentanții
competenți ai părții solicitate nu sunt obligați să răspundă unei
astfel de solicitări dacă reprezentanții competenți ai părții
solicitante nu au epuizat toate sursele proprii de informații
disponibile.
4. Dacă informația furnizată este incompletă sau incorectă,
reprezentanții competenți care o primesc o vor aduce la
cunoștința celorlalți reprezentanți competenți cât de curând
posibil. Aceeași procedură se va aplica atunci când apar
dificultăți sau probleme tehnice pentru schimbul de date.
5. Pentru persoanele fizice, informația de schimbat va
include nume, adresă și număr de identificare fiscală (NIF) sau,
în lipsa lui, codul personal de identificare în țara de rezidență,
precum și data și locul de naștere, dacă sunt cunoscute. O
informație similară va trebui să fie furnizată și când este vorba
de persoane juridice și de entități fără personalitate juridică.
6. Orice informație primită va fi folosită de către părți numai
în scopul prezentului acord și în conformitate cu dispozițiile
efective ale Regulamentului Consiliului nr. 1.798/2003/CE și cu
prevederile legislației interne ale României și ale Republicii
Bulgaria.
7. Cererile de informații și/sau solicitările de anchete
administrative specifice la care se face referire în art. 5 al
Regulamentului Consiliului nr. 1.798/2003/CE se vor referi la
tranzacții a căror valoare totală depășește 5.000 de euro pe
contribuabil, fără TVA, indiferent de numărul de tranzacții din
care sunt formate.
8. Pentru a oferi informații cu privire la TVA se va utiliza
formatul standard SCAC sau orice alt format recomandat de
către Comisia Europeană.
ARTICOLUL 6
Termenul de furnizare a informațiilor

1. Autoritățile competente ale părților vor folosi toate
mijloacele legale și vor face orice efort pentru a răspunde
solicitării de informații cât mai curând posibil, dar nu mai târziu
de 60 de zile de la primirea solicitărilor prevăzute de art. 5 al
Regulamentului Consiliului nr. 1.798/2003/CE și nu mai târziu
de 15 zile de la primirea solicitărilor de informații prevăzute de
art. 27 al Regulamentului Consiliului nr. 1.798/2003/CE —
pentru date de înregistrare.
2. Acolo unde autoritatea solicitată nu poate oferi informațiile
solicitate prevăzute de art. 5 în termenul de 60 de zile și
informațiile solicitate prevăzute de art. 27 — pentru date de
înregistrare — în termenul de 15 zile sau refuză să ofere astfel
de informații, va aduce la cunoștința autorității competente a
celeilalte părți o posibilă dată la care informațiile solicitate pot fi
oferite, natura obstacolelor sau motivele pentru refuzul de a oferi
informația solicitată.

6

MONITORUL OFICIAL AL ROMÂNIEI, PARTEA I, Nr. 57/24.I.2011
ARTICOLUL 7

Schimbul direct de informații între structurile subordonate
ale părților în domeniul TVA

1. Schimbul direct de informații între structurile subordonate
ale părților își propune să sporească capacitatea de reacție în
lupta împotriva fraudei și evaziunii fiscale și se desfășoară
conform Regulamentului Consiliului nr. 1.798/2003/CE. Prezintă
o caracteristică operațională, permițând acelor structuri
subordonate ale părților de la frontieră să descopere și să
combată într-o manieră mai eficientă frauda și evaziunea fiscală
în domeniul TVA.
2. Schimbul direct de informații între structurile subordonate
se poate realiza la cerere sau în mod spontan și va respecta
regulile menționate anterior în cadrul acestui capitol, când sunt
aplicabile, precum și principiul reciprocității.
3. Schimbul de informații între structurile subordonate poate
include (fără a se limita la acestea) următoarele:
a) confirmări despre existența anumitor contribuabili implicați
în tranzacții intracomunitare;
b) informații despre achiziții intracomunitare de bunuri și
servicii realizate între operatorii din cele două state;
c) informații despre livrările de bunuri și prestările de servicii
care au fost primite într-un stat de către persoane înregistrate în
celălalt stat;
d) informații despre achiziții intracomunitare de bunuri
transportate pe teritoriul unei țări care urmează să fie livrate unei
persoane din cadrul celeilalte țări;
e) informații despre livrarea de bunuri și prestarea de servicii
primite într-o țară de la persoane din cealaltă țară;
f) informații despre persoanele stabilite în una dintre țări, care
contribuie la capitalul, participă la conducerea sau la controlul
unor companii înregistrate în cealaltă țară.
4. Reprezentanții competenți din cadrul structurilor
subordonate ale părților, la care se face referire în art. 5 alin. 3:
a) vor informa S.C.L.-urile, în conformitate cu art. 3 alin. (6)
al Regulamentului Consiliului nr. 1.798/2003/CE, cu privire la
solicitările și răspunsurile primite și trimise.
b) în conformitate cu art. 3 alin. (7) al Regulamentului
Consiliului nr. 1.798/2003/CE, când primesc o solicitare de
asistență care necesită acțiunea în afara zonei lor teritoriale sau
operaționale, vor transmite o astfel de solicitare, fără întârziere,
la S.C.L. al părții și vor informa autoritatea competentă
solicitantă cu privire la aceasta.
CAPITOLUL III
Verificări simultane, prezența în birourile administrative
ale celuilalt stat și participarea la anchete administrative

3. Fiecare parte va elabora o listă de coordonatori, în scopul
anchetelor simultane, cărora să le fie acordată responsabilitatea
de a organiza aceste verificări. Coordonatorii desemnați în acest
scop de către părți vor conveni, de la caz la caz, cu privire la
locația de desfășurare și la durata unor astfel de verificări.
4. Verificările simultane se vor realiza în modul obișnuit de
către fiecare parte, în cadrul activităților de inspecție obișnuite.
5. Dacă vreunul din coordonatori ajunge la concluzia că
verificarea simultană nu mai este utilă, se va putea retrage de la
efectuarea acesteia, notificând această decizie în scris celeilalte
părți.
6. Informațiile obținute vor fi schimbate în mod spontan între
părți.
ARTICOLUL 9
Prezența funcționarilor fiscali ai administrației unui stat
în birourile administrative ale celuilalt stat și participarea
la anchete administrative pe teritoriul celuilalt stat

Respectând legislația și procedurile administrative în vigoare
în fiecare stat, funcționarii fiscali ai unei părți pot fi prezenți pe
teritoriul celuilalt stat în vederea obținerii unor informații
relevante pentru perceperea taxei pe valoare adăugată în unul
sau în ambele state. Autoritățile competente (SCL-urile) din
ambele state vor conveni în comun, respectând principiul
reciprocității, condițiile și procedurile de urmat cu privire la
prezența funcționarilor fiscali ai celeilalte părți pe teritoriul
propriului stat.
CAPITOLUL IV
Dispoziții finale
ARTICOLUL 10
Intrarea în vigoare

Acordul semnat intră în vigoare la data notificării scrise,
trimise de A.N.A.F. către N.R.A. prin care se confirmă faptul că
procedurile legale interne necesare în România pentru intrarea
în vigoare a acestui acord au fost îndeplinite.
ARTICOLUL 11
Amendamente la acord

Prezentul acord poate fi amendat în scris în orice moment,
prin acordul părților. Amendamentele vor intra în vigoare
conform procedurii prevăzute în art. 10 și vor fi parte integrantă
a acordului.
ARTICOLUL 12

ARTICOLUL 8

Costuri

Verificări simultane

1. Părțile vor acoperi toate cheltuielile legate de participarea
la evenimente a reprezentanților proprii, prin directa cooperare
între structurile subordonate și în cadrul verificărilor simultane.
2. Cheltuielile legate de interpretariat și traduceri vor fi
suportate de către partea care asigură găzduirea evenimentului
respectiv.
3. Documentele informative care se transmit între părți în
cadrul schimbului de experiență vor fi, ca regulă generală,
redactate în limba engleză, costul traducerii lor revenind acelei
părți care le pune la dispoziție. În mod excepțional, părțile pot să
stabilească de comun acord transmiterea documentelor în limba
în care acestea au fost elaborate, costul traducerii în limba
folosită în propria administrație revenind destinatarului.

1. Părțile pot conveni să efectueze verificări simultane,
fiecare pe teritoriul său, privind situația fiscală a uneia sau mai
multor persoane plătitoare de impozit care prezintă un interes
comun sau relevant, de fiecare dată când astfel de verificări par
a fi mai eficiente decât verificările realizate de către o singură
parte.
2. Verificările simultane presupun ca cele două părți să fie
de acord cu desfășurarea unor controale simultane pe teritoriul
lor cu privire la situația fiscală a uneia sau mai multor persoane
impozabile, pentru care părțile prezintă un interes comun sau
complementar, oricând astfel de controale se consideră a fi mai
eficiente decât controalele realizate de către o singură parte.

MONITORUL OFICIAL AL ROMÂNIEI, PARTEA I, Nr. 57/24.I.2011
ARTICOLUL 13
Monitorizarea și evaluarea punerii în aplicare a acordului

1. Părțile se vor consulta reciproc, ori de câte ori este
necesar, în vederea facilitării aplicării prezentului acord.
Consultările se vor realiza între autoritățile competente (SCL-uri)
ale celor două părți.
2. Aplicarea completă a acordului va fi evaluată de către un
comitet de monitorizare și evaluare româno-bulgar care va fi
convocat o dată pe an și care va elabora propuneri pentru a
atinge o performanță mai bună.

7

3. Membrii comitetului, la care se face referire în alineatul
precedent, vor fi desemnați de către conducerea A.N.A.F. și a
N.R.A.
ARTICOLUL 14
Durata acordului

Acordul este încheiat pentru o perioadă nedeterminată. El
poate fi denunțat în orice moment prin notificare scrisă de
oricare dintre părți. Acordul își va înceta valabilitatea în ultima zi
a lunii care urmează lunii în care notificarea a fost transmisă
celeilalte părți.

Semnat la Sofia, în data de 23 septembrie 2010, în două exemplare, în limbile română, bulgară și engleză, toate textele
fiind egal autentice. În caz de divergențe în interpretare, textul în limba engleză va prevala.
Pentru Agenția Națională de Administrare Fiscală
din România,
Sorin Blejnar,
președinte

Pentru Agenția Națională a Veniturilor din Republica Bulgaria
Krasimir Stefanov,
director executiv

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru modificarea art. 14 alin. (5) din Regulamentul de vânzare a masei lemnoase
care se recoltează anual din fondul forestier proprietate publică a statului
administrat de Regia Națională a Pădurilor — Romsilva,
aprobat prin Ordinul ministrului mediului și pădurilor nr. 1.898/2010
Având în vedere Referatul de aprobare nr. 226.001 din 4 ianuarie 2011 al Direcției politici și strategii în silvicultură,
în temeiul prevederilor art. 122 din Legea nr. 46/2008 — Codul silvic, cu modificările și completările ulterioare, precum și
ale art. 15 alin. (4) din Hotărârea Guvernului nr. 1.635/2009 pentru organizarea și funcționarea Ministerului Mediului și Pădurilor,
cu modificările și completările ulterioare,
ministrul mediului și pădurilor emite următorul ordin:
Art. I. — Alineatul (5) al articolului 14 din Regulamentul de
vânzare a masei lemnoase care se recoltează anual din fondul
forestier proprietate publică a statului administrat de Regia
Națională a Pădurilor — Romsilva, aprobat prin Ordinul
ministrului mediului și pădurilor nr. 1.898/2010, publicat în
Monitorul Oficial al României, Partea I, nr. 804 din 2 decembrie
2010, se modifică și va avea următorul cuprins:

ă(5) Garanția de contractare se restituie, în termen de cel
mult 3 zile lucrătoare, persoanei juridice care nu a adjudecat
masa lemnoasă pentru care a constituit garanția respectivă sau
care se află în situația prevăzută la art. 21 alin. (3).”
Art. II. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Cristian Apostol,
secretar de stat
București, 17 ianuarie 2011.
Nr. 89.

8

MONITORUL OFICIAL AL ROMÂNIEI, PARTEA I, Nr. 57/24.I.2011

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind organizarea și efectuarea inventarierii elementelor
de natura activelor, datoriilor, capitalurilor proprii și a tranzacțiilor privind activitatea de asigurare
și de reasigurare ale asigurătorilor/reasigurătorilor și brokerilor de asigurare/reasigurare
În temeiul prevederilor art. 4 alin. (27) din Legea nr. 32/2000 privind activitatea de asigurare și supravegherea asigurărilor,
cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 14 decembrie 2010, prin care s-au adoptat
Normele privind organizarea și efectuarea inventarierii elementelor de natura activelor, datoriilor, capitalurilor proprii și a tranzacțiilor
privind activitatea de asigurare și de reasigurare ale asigurătorilor/reasigurătorilor și brokerilor de asigurare/reasigurare,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind organizarea și
efectuarea inventarierii elementelor de natura activelor,
datoriilor, capitalurilor proprii și a tranzacțiilor privind activitatea
de asigurare și de reasigurare ale asigurătorilor/reasigurătorilor
și brokerilor de asigurare/reasigurare, prevăzute în anexa care
face parte integrantă din prezentul ordin.
Art. 2. — Prezentele norme se aplică asigurătorilor, persoane
juridice române, sucursalelor sau filialelor unui asigurător dintr-un
stat terț, precum și sucursalelor unei societăți de asigurare sau
a unei societăți mutuale dintr-un stat membru, care a primit o
autorizație de la autoritatea competentă a statului membru de
origine, reasigurătorilor, persoane juridice autorizate în condițiile
legii de Comisia de Supraveghere a Asigurărilor sau de
autoritatea competentă a statului membru de origine, brokerilor
de asigurare și/sau reasigurare, persoane juridice române,
precum și brokerilor dintr-un stat membru care desfășoară
activități de intermediere pe teritoriul României, societăți

comerciale autorizate în condițiile Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare, denumite în continuare
entități.
Art. 3. — În baza normelor prevăzute la art. 1, entitățile
prevăzute la art. 2 au obligația să emită proceduri proprii privind
inventarierea elementelor de natura activelor, datoriilor,
capitalurilor proprii și a tranzacțiilor privind activitatea de
asigurare și de reasigurare care vor fi aprobate de administrator,
consiliul de administrație, respectiv membrii directoratului, după
caz.
Art. 4. — Răspunderea pentru buna organizare a lucrărilor de
inventariere de către entități revine administratorului, consiliului
de administrație, respectiv membrilor directoratului, după caz.
Art. 5. — Prezentul ordin se publică în Monitorul Oficial al
României, Partea I.

Președintele Comisiei de Supraveghere a Asigurărilor,
Angela Toncescu
București, 6 ianuarie 2011.
Nr. 1.
ANEXĂ

NORME

privind organizarea și efectuarea inventarierii elementelor de natura activelor, datoriilor, capitalurilor proprii
și a tranzacțiilor privind activitatea de asigurare și de reasigurare ale asigurătorilor/reasigurătorilor și brokerilor
de asigurare/reasigurare
Art. 1. — (1) Prevederile prezentelor norme referitoare la
inventarierea elementelor de natura activelor, datoriilor și
capitalurilor proprii reprezintă dispoziții generale specifice
domeniului asigurărilor și se completează cu normele emise în
acest sens de Ministerul Finanțelor Publice, în măsura în care
acestea nu contravin prezentelor reglementări.
(2) În sensul prezentelor norme inventarierea reprezintă
ansamblul operațiunilor prin care se constată existența tuturor
elementelor de natura activelor, datoriilor, capitalurilor proprii și
tranzacțiilor privind activitatea de asigurare și de reasigurare,
respectiv cantitativ-valoric sau numai valoric, după caz, la data
la care aceasta se efectuează.
(3) Inventarierea are ca scop principal stabilirea situației
reale a tuturor elementelor de natura activelor, datoriilor,

capitalurilor proprii și a tranzacțiilor privind activitatea de
asigurare și de reasigurare ale fiecărei entități, precum și a
bunurilor și valorilor deținute cu orice titlu, aparținând altor
persoane juridice sau fizice, în vederea întocmirii situațiilor
financiare anuale care trebuie să ofere o imagine fidelă a poziției
financiare și a performanței entității pentru respectivul exercițiu
financiar.
Art. 2. — (1) În temeiul prevederilor reglementărilor contabile
specifice domeniului asigurărilor și ale Legii contabilității
nr. 82/1991, republicată, entitățile au obligația să efectueze
inventarierea elementelor de natura activelor, datoriilor și
capitalurilor proprii deținute, la începutul activității, cel puțin o
dată în cursul exercițiului financiar pe parcursul funcționării lor,
în cazul transferului de portofoliu, fuziunii, divizării, lichidării sau

MONITORUL OFICIAL AL ROMÂNIEI, PARTEA I, Nr. 57/24.I.2011
încetării activității sau retragerii autorizației de funcționare,
precum și în următoarele situații:
a) la cererea Comisiei de Supraveghere a Asigurărilor și a
altor instituții de control ale statului, cu prilejul efectuării
controlului;
b) când sunt indicii că există lipsuri sau plusuri în gestiune,
care nu pot fi stabilite cert decât prin inventariere;
c) ori de câte ori intervine o predare-primire de gestiune;
d) cu prilejul reorganizării gestiunilor;
e) ca urmare a calamităților naturale sau a unor cazuri de
forță majoră;
f) în alte cazuri prevăzute de lege.
(2) În cazul în care, în situațiile enumerate la alin. (1), sunt
inventariate toate elementele de natura activelor dintr-o
gestiune, aceasta poate ține loc de inventariere anuală, cu
aprobarea administratorului, consiliului de administrație,
respectiv membrilor directoratului, după caz, cu condiția ca în
registrul-inventar să se cuprindă valoarea activelor faptice
inventariate și înscrise în listele de inventariere, actualizate cu
intrările și ieșirile din perioada cuprinsă între data inventarierii și
data încheierii exercițiului financiar.
(3) Toate elementele de natura activelor, datoriilor și
capitalurilor proprii trebuie să fie date în administrare/răspundere
gestionară sau în folosință, după caz, persoanelor semnificative
ale entității, gestionarilor ori administratorilor, după caz. În acest
sens, entitățile trebuie să emită decizii însoțite de proceduri
proprii referitoare la desemnarea nominală a persoanelor care
sunt responsabile de administrarea fiecărui element de activ,
datorie și capitaluri proprii.
Art. 3. — (1) Inventarierea anuală a elementelor de natura
activelor, datoriilor, capitalurilor proprii și a tranzacțiilor privind
activitatea de asigurare și de reasigurare ale asigurătorilor se
face obligatoriu cu ocazia încheierii exercițiului financiar.
(2) La asigurătorii/reasigurătorii cu activitate complexă,
inventarierea/verificarea
gestiunilor
intermediarilor
în
asigurări/reasigurări poate fi efectuată pe parcursul exercițiului
financiar, cu condiția asigurării valorificării și cuprinderii
rezultatelor inventarierii/verificării în situațiile financiare anuale,
întocmite pentru exercițiul financiar respectiv.
Art. 4. — (1) Inventarierea elementelor de natura activelor,
datoriilor și capitalurilor proprii se efectuează de către comisii
de inventariere în baza procedurilor proprii aprobate în acest
sens. Comisiile de inventariere sunt numite prin decizie scrisă,
emisă de administrator, consiliul de administrație, respectiv
membrii directoratului, după caz.
(2) În decizia de numire se menționează în mod obligatoriu
componența comisiei de inventariere (numele președintelui și
membrilor comisiei), modul de efectuare a inventarierii, metoda
de inventariere utilizată, gestiunea supusă inventarierii, data de
începere și de terminare a operațiunilor de inventariere.
(3) Comisiile de inventariere sunt coordonate, acolo unde
este cazul, de către o comisie centrală, numită prin decizie
scrisă, emisă de persoanele prevăzute la alin. (1). La nivelul
subunităților fără personalitate juridică organizarea inventarierii
se asigură tot de către comisii de inventariere coordonate de
către comisia centrală. În cazul brokerilor de asigurare și/sau
reasigurare cu un număr de salariați redus, inventarierea poate
fi efectuată de către o singură persoană. În această situație,
răspunderea pentru corectitudinea inventarierii revine
administratorului.
(4) Comisia centrală de inventariere are sarcina să
organizeze, să instruiască, să supravegheze, să controleze
modul de efectuare a operațiunilor de inventariere și să asigure
înregistrarea rezultatelor inventarierii în situațiile financiare
anuale. Comisia centrală se asigură că programul referitor la
desfășurarea inventarierii anuale se desfășoară până la
finalizarea lucrărilor de încheiere a exercițiului financiar.

9

Rezultatele din procesul verbal, întocmit cu scopul de a lua
deciziile care se impun, sunt prezentate pentru valorificare
administratorului, consiliului de administrație, respectiv
membrilor directoratului, după caz.
(5) Comisia centrală de inventariere răspunde de efectuarea
tuturor lucrărilor de inventariere, potrivit prevederilor legale.
(6) Pentru desfășurarea în bune condiții a operațiunilor de
inventariere, comisiile de inventariere vor fi alcătuite din cel puțin
2—4 persoane cu pregătire corespunzătoare de specialitate din
cadrul departamentelor de asigurări de viață și/sau asigurări
generale, daune, reasigurări, juridic și alte departamente,
membri ai comisiilor de investiții, ai comitetului de daune,
conform structurii organizatorice, care să asigure sau să certifice
efectuarea corectă și la timp a inventarierii elementelor de
natura activelor, datoriilor și capitalurilor proprii, precum și a
tranzacțiilor privind activitatea de asigurare și reasigurare,
inclusiv evaluarea lor conform reglementărilor contabile
specifice domeniului asigurărilor.
(7) Inventarierea elementelor de natura activelor, datoriilor și
capitalurilor proprii, precum și a tranzacțiilor privind activitatea de
asigurare și reasigurare ale entităților se efectuează numai cu
salariați proprii.
(8) Din comisia de inventariere nu pot face parte gestionarii
stocurilor de materiale sau ai altor disponibilități bănești aflate în
casierii sau salariații/intermediarii cu atribuții de încasare a
primelor de asigurare supuse inventarierii, contabilii care țin
evidența gestiunilor respective și nici auditorii interni sau
statutari.
(9) Pentru inventarierea documentelor de asigurare date spre
administrare și utilizare salariaților proprii și/sau intermediarilor
persoane fizice sau persoane juridice, entitățile emit obligatoriu
proceduri proprii astfel încât să se asigure inventarierea cel puțin
o dată pe an a acestor gestiuni și cuprinderea rezultatelor
inventarierii în situațiile financiare anuale.
(10) Entitățile pot stabili prin proceduri interne ca la
efectuarea operațiunilor de inventariere să participe și contabilii
care țin evidența gestiunii respective, fără ca aceștia să facă
parte din comisia de inventariere faptică.
(11) Membrii comisiilor de inventariere nu pot fi înlocuiți decât
în cazuri bine justificate și numai prin decizie scrisă, emisă de
către cei care i-au numit.
Art. 5. — Administratorul, consiliul de administrație, respectiv
membrii directoratului, după caz, sunt obligați să ia măsuri
pentru crearea condițiilor corespunzătoare de lucru comisiei de
inventariere, asigurându-se cel puțin:
— participarea tuturor membrilor comisiei de inventariere la
lucrările de inventariere;
— identificarea tuturor elementelor de activ, datoriilor și
capitalurilor proprii care vor fi inventariate, conform normelor și
reglementărilor contabile specifice domeniului asigurărilor;
— securitatea sediilor, gestiunii, casieriei și depozitelor etc.;
— dotarea comisiei de inventariere cu instrumente adecvate,
cu birotica necesară și cu mijloace tehnice de calcul și de
sigilare a spațiilor inventariate;
— ținerea la zi, cu ajutorul programelor informatice, a
evidenței tehnice de gestiune a contractelor de asigurare, a
valorilor materiale specifice domeniului asigurărilor (evidența la
zi a contractelor de asigurare distribuite) a celorlalte valori, a
evidenței contabile, precum și efectuarea confruntării datelor
dintre evidența tehnică de gestiune și evidența contabilă;
— verificarea gestiunilor privind documentele de asigurare
și a disponibilităților bănești aflate la dispoziția tuturor
intermediarilor în asigurări;
— verificarea gestiunilor privind documentele de asigurare
și a disponibilităților bănești aflate la dispoziția personalului
propriu cu sarcini în încheierea polițelor și încasarea primelor
de asigurare;

10

MONITORUL OFICIAL AL ROMÂNIEI, PARTEA I, Nr. 57/24.I.2011

— protecția membrilor comisiei de inventariere în
conformitate cu normele de protecție a muncii.
Art. 6. — (1) Listele de inventariere se întocmesc pentru
fiecare categorie de active, datorii și capitaluri proprii, atât în
format letric, cât și în format electronic.
(2) Asigurătorii au obligația să organizeze și să întocmească
liste de inventariere pentru fiecare categorie de activ, pentru
fiecare tip de rezervă tehnică aferentă celor două categorii de
asigurări (de viață și generale).
(3) Informațiile cuprinse în situațiile privind inventarierea
activității de asigurare sau intermediere se obțin cu ajutorul
sistemelor informatice din evidența tehnică de gestiune a
entităților.
(4) Asigurătorii care administrează fonduri de pensii
facultative vor întocmi liste de inventariere distincte pentru
elemente de natura activelor, datoriilor și capitalurilor proprii
aferente activității de administrare de fonduri de pensii
facultative.
Inventarierea activelor necorporale
Art. 7. — (1) Inventarierea imobilizărilor necorporale se
efectuează prin constatarea existenței și apartenenței acestora
la entitățile deținătoare, iar în cazul brevetelor, licențelor,
mărcilor și al altor imobilizări necorporale este necesară
dovedirea existenței acestora pe baza titlurilor de proprietate
sau a altor documente juridice de atestare a unor drepturi legale.
(2) În listele de inventariere a imobilizărilor necorporale aflate
în curs de execuție se menționează pentru fiecare obiect în
parte, pe baza constatării la fața locului: denumirea obiectului și
valoarea determinată potrivit stadiului de execuție, pe baza
valorii din documentația existentă (devize), precum și în funcție
de volumul lucrărilor realizate la data inventarierii.
Inventarierea plasamentelor în imobilizări corporale și în
curs
Art. 8. — (1) Inventarierea terenurilor se efectuează pe baza
documentelor care atestă dreptul de proprietate al acestora și a
altor documente, potrivit legii (extras de carte funciară etc.).
(2) Clădirile se inventariază prin identificarea lor pe baza
titlurilor de proprietate existente (numai documente originale) și
a dosarului tehnic al acestora. Pentru clădirile care reprezintă
active admise să acopere rezervele tehnice ale asigurătorului, în
conformitate cu cerințele normelor emise de Comisia de
Supraveghere a Asigurărilor, se solicită de la autoritățile
competente documente din care să rezulte mențiunea că sunt
libere de sarcini.
(3) În listele de inventariere a plasamentelor în terenuri și
construcții, reprezentând active admise să acopere rezervele
tehnice ale societăților de asigurare/reasigurare, se adaugă
mențiuni potrivit celor consemnate în documentele justificative,
care trebuie anexate (extrase de carte funciară etc. — aflate în
perioada de valabilitate), în care se specifică că acestea sunt
libere de sarcini și că sunt asigurate conform unui contract de
asigurare, distinct încheiat cu un alt asigurător, sau că sunt
autoasigurate, cu condiția cedării riscului în reasigurare unor
societăți de reasigurare de pe piața internațională.
(4) Investițiile puse în funcțiune total sau parțial, cărora nu li
s-au întocmit formele de înregistrare ca imobilizări corporale, se
înscriu în liste de inventariere distincte. De asemenea, lucrările
de investiții care nu se mai execută, fiind sistate sau
abandonate, se înscriu în liste de inventariere distincte,
menționându-se cauzele sistării sau abandonării, aprobarea de
sistare ori abandonare și măsurile ce se propun în legătură cu
aceste lucrări.
(5) Inventarierea se efectuează, de asemenea, pentru
lucrările și serviciile în curs de execuție sau neterminate.
(6) Inventarierea lucrărilor de modernizare nefinalizate sau
de reparații ale clădirilor, instalațiilor, mijloacelor de transport și
ale altor bunuri se face prin verificarea la fața locului a stadiului

fizic al lucrărilor. Astfel de lucrări se consemnează într-o listă de
inventariere distinctă, în care se indică denumirea obiectului
supus modernizării sau reparației și valoarea determinată
potrivit costului de deviz și celui efectiv al lucrărilor executate.
(7) În listele de inventariere a imobilizărilor corporale, aflate
în curs de execuție, se menționează pentru fiecare obiect în
parte, pe baza constatării la fața locului: denumirea obiectului și
valoarea determinată potrivit stadiului de execuție, pe baza
valorii din documentația existentă (devize), precum și în funcție
de volumul lucrărilor realizate la data inventarierii.
Inventarierea plasamentelor în imobilizări financiare
Art. 9. — (1) Inventarierea plasamentelor în imobilizări
financiare se efectuează pe baza documentelor originale care
atestă deținerea acestora (registrul acționarilor, documente care
au stat la baza achiziției sau primirii cu titlu gratuit, contracte de
depozit etc.) sau a confirmărilor cu emitenții, cu respectarea
legislației în vigoare.
(2) Inventarierea plasamentelor financiare se efectuează
întocmindu-se liste separate pentru plasamentele deținute în
cadrul grupului, plasamentele în imobilizări financiare cotate pe
piețe reglementate și necotate și pe categorii de instrumente
financiare (titluri de stat și bonuri de tezaur, obligațiuni emise de
autorități ale administrației publice locale, acțiuni și alte
participații cu randament variabil sau asimilat acestora pe o piață
reglementată, împrumuturi pe termen lung, investiții în unități de
fond, alte instrumente financiare etc.).
(3) În listele de inventariere aferente plasamentelor
financiare ale asigurătorilor se menționează cel puțin denumirea
emitentului, contractul, valoarea nominală, data achiziției, data
scadenței, valorile rezultate din evaluarile în conformitate cu
reglementările contabile specifice domeniului asigurărilor,
dobânzi de încasat, valoarea pierderilor din creanțe, precum și
orice restricții sau limitări care ar influența baza de calcul al
determinării coeficientului de lichiditate sau transferul
(tranzacționabilitatea) titlurilor (de exemplu, gaj).
(4) Lista de inventariere a plasamentelor financiare necotate
este efectuată pe baza documentelor justificative care au stat la
baza determinării valorilor stabilite cu ocazia inventarierii,
precum și a metodelor de determinare a acestora și ajustărilor
de valoare calculate și este însoțită de aceste documente.
Inventarierea creanțelor și datoriilor din operațiuni de
asigurare,
de
reasigurare
și
intermediere
în
asigurări/reasigurări
Art. 10. — (1) Creanțele și datoriile din asigurarea directă,
din reasigurare și creanțele cu intermediarii în
asigurări/reasigurări persoane juridice sunt supuse verificării și
confirmării pe baza extraselor soldurilor debitoare și creditoare
ale conturilor de creanțe și datorii care dețin ponderea valorică
în totalul soldurilor acestor conturi, potrivit ăExtrasului de cont”
(cod 14-6-3 — model prevăzut în anexa nr. 3 la Ordinul
ministrului economiei și finanțelor nr. 3.512/2008 privind
documentele financiar-contabile), cu completările ulterioare, sau
a notificărilor reciproce scrise.
(2) Listele de inventariere întocmite pentru creanțele din
asigurarea directă conțin toate contractele de asigurare
enumerate la nivel de contract (poliță) aflat în vigoare la sfârșitul
exercițiului financiar, precum și cel puțin date referitoare la:
seria, numărul, perioada de valabilitate a contractului de
asigurare/poliță, numele complet al asiguratului, codul de
identificare (CNP/CUI), soldul inițial la început de an, prima brută
subscrisă în exercițiul financiar, prima brută încasată. Evaluarea
în vederea determinării diferențelor de curs valutar, favorabile
sau nefavorabile, aferente creanțelor exprimate în valută și
soldul final al creanței de încasat la finele exercițiului financiar
vor fi evidențiate distinct.
(3) Inventarierea creanțelor cu intermediarii în
asigurări/reasigurări se efectuează pe baza documentelor care

MONITORUL OFICIAL AL ROMÂNIEI, PARTEA I, Nr. 57/24.I.2011
au stat la baza operațiunilor de stabilire a comisioanelor de
intermediere (contracte de mandat, borderouri de depunere a
documentelor de asigurare etc.) în cursul exercițiului financiar.
Verificarea și confirmarea scrisă reciprocă a soldului final debitor
și/sau creditor al conturilor de decontări cu intermediarii în
asigurări este obligatorie.
(4) Listele de inventariere pentru creanțele cu intermediarii în
asigurări/reasigurări se întocmesc distinct, nominal, pe categorii
de intermediari persoane fizice, persoane juridice, brokeri de
asigurare și alți intermediari în asigurări, și cuprind cel puțin
datele de identificare ale intermediarilor în asigurări (numărul
din Registrul intermediarilor în asigurări, contractele de mandat
derulate în exercițiul financiar, primele de asigurare
intermediate/încasate, comisioanele brute datorate și achitate,
sumele aflate în sold la finele perioadei inventariate).
(5) Ajustările de valoare pentru creanțele de la intermediari
stabilite cu ocazia inventarierii (de exemplu, în situația retragerii
sau a suspendării autorizației de funcționare) sunt evidențiate
într-un analitic distinct.
(6) Inventarierea creanțelor sau datoriilor cu reasigurătorii
direcți sau cu intermediarii în reasigurări se efectuează pe baza
documentelor de reasigurare (contracte încheiate cu
reasigurătorii, deconturi interne sau externe primite de la
reasigurători/intermediari) derulate în cursul exercițiului
financiar. Verificarea soldului conturilor de creanțe sau datorii
este efectuată obligatoriu în baza confirmărilor scrise primite de
la partenerii externi/interni. Ajustările de valoare pentru creanțele
de la reasigurători stabilite cu ocazia inventarierii sunt
evidențiate distinct.
(7) Listele de inventariere ale creanțelor sau datoriilor cu
reasigurătorii se întocmesc distinct pentru fiecare reasigurător
pentru operațiunile de acceptări și cedări în reasigurare pe tipuri
de contracte (proporționale, oprire daune etc.). Acestea cuprind
cel puțin informații cu privire la datele complete de identificare
ale (re)asigurătorului (denumirea, adresa completă, ratingul
acordat de o instituție specializată recunoscută pe plan
internațional, după caz) și detalii aferente contractelor de
(re)asigurare, precum perioada de valabilitate a contractului,
valoarea primelor brute subscrise acceptate sau cedate în
reasigurare, distinct pe fiecare categorie de asigurări, pe fiecare
clasă de asigurare potrivit normelor emise de Comisia de
Supraveghere a Asigurărilor.
(8) Listele de inventariere trebuie să conțină și comisioanele
de acordat sau de primit, depozitele constituite la reasigurători,
estimarea daunelor de acordat sau de recuperat, participarea la
profitul reasigurătorului, precum și alte elemente, după caz.
(9) Brokerii de asigurare/reasigurare inventariază creanțele
și datoriile în baza documentelor justificative (contracte de
mandat) care au stat la baza operațiunilor de intermediere, iar
confirmarea soldurilor reciproce cu asigurătorii se efectuează
potrivit ăExtrasului de cont” (cod 14-6-3) care, în anexă, poate
cuprinde informațiile referitoare atât la documentele privind
comisioanele de intermediere, cât și la documentele de
asigurare neutilizate aflate la dispoziția acestora.
(10) Listele de inventariere a creanțelor și/sau datoriilor cu
asigurătorii trebuie să cuprindă cel puțin datele de identificare
ale asigurătorului, contractele de intermediere derulate în
exercițiul financiar, soldul inițial la început de an, valoarea
primelor de asigurare intermediate în exercițiul financiar,
valoarea comisioanelor brute datorate, comisioanele achitate și
sumele aflate în sold la finele perioadei.
(11) Creanțele, evidențiate pe clase de asigurare aferente
sumelor recuperabile provenite din achiziționarea creanțelor
asiguraților față de terți (subrogare în drepturile acestora) sau
din achiziționarea drepturilor de proprietate asupra bunurilor
asigurate, estimate cu prudență, se inventariază pe baza
documentelor justificative de constituire a creanței (hotărâri

11

judecătorești, angajamente de plată, procese-verbale însoțite
de note de fundamentare aprobate de conducerea executivă a
asiguratorului etc.), menționându-se cel puțin data constituirii
acestora, soldul inițial și soldul final. Listele de inventariere a
acestor creanțe trebuie întocmite distinct pe clase de asigurare,
pe persoane fizice, persoane juridice/alți asigurători. Propunerile
comisiei de inventariere cu privire la ajustările de valoare pentru
depreciere aferente acestor creanțe din subrogare sunt cuprinse
în liste de inventariere separate.
Inventarierea creanțelor și obligațiilor față de terți
Art. 11. — (1) Creanțele și obligațiile față de terți supuse
verificării și confirmării pe baza extraselor soldurilor debitoare și
creditoare ale conturilor de creanțe și datorii care dețin ponderea
valorică în totalul soldurilor acestor conturi, precum și datoriile
sau creanțele față de asigurători constituite în baza prevederilor
art. 22 și 54 din Legea nr. 136/1995 privind asigurările și
reasigurările în România, cu modificările și completările
ulterioare, trebuie să fie confirmate potrivit ăExtrasului de cont”
(cod 14-6-3) sau punctajelor reciproce scrise.
(2) Nerespectarea prevederilor alin. (1), precum și refuzul de
confirmare constituie abateri de la prezentele norme și se
sancționează potrivit legii.
(3) În situația entităților care efectuează decontarea
creanțelor și obligațiilor pe bază de deconturi interne sau
deconturi externe periodice (lunare) confirmate de către
parteneri, aceste documente pot ține locul extraselor de cont
confirmate.
(4) Inventarierea soldului creanțelor și/sau a obligațiilor față
de bugetele locale sau bugetul consolidat al statului se
efectuează pe baza certificatelor de atestare fiscală eliberate de
autoritățile competente, pentru data de 31 decembrie sau pentru
sfârșitul perioadei pentru care se efectuează inventarierea.
Inventarierea altor elemente de activ
Art. 12. — (1) Stabilirea stocurilor faptice se face prin
numărare sau cântărire, după caz. Bunurile aflate în ambalaje
originale intacte se desfac prin sondaj, acest lucru urmând a fi
menționat și în listele de inventariere respective.
(2) În listele de inventariere a materialelor se menționează
modul în care s-a făcut inventarierea, precum și datele tehnice
care au stat la baza calculelor respective.
(3) Bunurile aflate asupra angajaților la data inventarierii
(echipamente, mobilier etc.) se inventariază și se trec în liste de
inventariere distincte, specificându-se persoanele care răspund
de păstrarea lor. În cadrul evidențierii acestora pe spații/locuri
de muncă, bunurile sunt centralizate și comparate cu datele din
evidența tehnico-operativă, precum și cu cele din evidența
contabilă.
(4) Comisia de inventariere are obligația să controleze toate
locurile în care pot exista bunuri care trebuie supuse
inventarierii.
Art. 13. — Toate bunurile ce se inventariază se înscriu în
listele de inventariere, care trebuie să se întocmească pe locuri
de depozitare, pe gestiuni și pe categorii de bunuri.
Art. 14. — (1) Bunurile existente în entitate și aparținând altor
entități (închiriate, în leasing, în concesiune, în administrare, în
custodie etc.) se inventariază și se înscriu în liste de inventariere
distincte.
(2) Listele de inventariere pentru aceste bunuri trebuie să
conțină informații cu privire la numărul și data actului de predareprimire și ale documentului de livrare, precum și alte informații
utile.
(3) Listele de inventariere cuprinzând bunurile aparținând
terților se trimit și persoanei fizice sau juridice, române ori
străine, după caz, căreia îi aparțin bunurile respective, în termen
de cel mult 15 zile lucrătoare de la terminarea inventarierii,
urmând ca proprietarul bunurilor să comunice eventualele

12

MONITORUL OFICIAL AL ROMÂNIEI, PARTEA I, Nr. 57/24.I.2011

nepotriviri în termen de 5 zile lucrătoare de la primirea listelor de
inventariere.
(4) În caz de nepotriviri, entitatea deținătoare este obligată să
clarifice situația diferențelor respective și să comunice
constatările sale persoanei fizice sau juridice căreia îi aparțin
bunurile respective, în termen de 5 zile lucrătoare de la primirea
sesizării.
(5) Pentru situațiile prevăzute în prezentul articol, entitățile
deținătoare ale bunurilor sunt obligate să efectueze
inventarierea și să trimită spre confirmare listele de inventariere,
după cum proprietarii acelor bunuri sunt obligați să ceară
confirmarea privind bunurile existente la terți. Neprimirea
confirmării privind bunurile existente la terți nu reprezintă
confirmare tacită.
(6) Documentele de asigurare (contracte/polițe de asigurare,
chitanțele de încasare în numerar a primelor de asigurare)
primite de la asigurători, dar neutilizate, aflate la dispoziția
intermediarilor în asigurări, sunt incluse în liste de inventariere
separate, distinct pe tip de document de asigurare și confirmate
în baza proceselor-verbale de verificare sau a confirmărilor
reciproce scrise.
(7) Sumele reprezentând diferențe de prime de
asigurare/comisioane intermediate etc. constatate ca urmare a
confirmărilor reciproce scrise, primite de la intermediari sau
asigurători, trebuie să fie evidențiate și înregistrate în
contabilitatea entităților numai în baza documentelor justificative
care au stat la baza operațiunilor respective.
Art. 15. — (1) Pentru bunurile depreciate, inutilizabile sau
deteriorate, fără mișcare ori greu vandabile, comenzi în curs,
abandonate sau sistate, precum și pentru creanțele și obligațiile
incerte ori în litigiu se întocmesc liste de inventariere distincte
sau situații analitice separate, după caz.
(2) Determinarea stocurilor faptice se face astfel încât să se
evite omiterea ori inventarierea de două sau de mai multe ori a
acelorași bunuri.
(3) Bunurile aflate în expediție se inventariază de către
entitățile furnizoare, iar bunurile achiziționate aflate în curs de
aprovizionare se inventariază de entitatea cumpărătoare și se
înscriu în liste de inventariere distincte.
Art. 16. — Principalele măsuri organizatorice care trebuie
luate de către comisia de inventariere pentru inventarierea
bunurilor sunt următoarele:
a) înainte de începerea operațiunii de inventariere să ia de la
gestionarul răspunzător de gestiunea bunurilor o declarație
scrisă din care să rezulte dacă:
— gestionează bunuri și în alte locuri de depozitare;
— în afara bunurilor entității respective are în gestiune și alte
bunuri aparținând terților, primite cu sau fără documente;
— are plusuri sau lipsuri în gestiune, despre a căror cantitate
ori valoare are cunoștință;
— are bunuri nerecepționate sau care trebuie expediate
(livrate), pentru care s-au întocmit documentele aferente;
— a primit sau a eliberat bunuri fără documente legale;
— deține numerar sau alte hârtii de valoare rezultate din
vânzarea bunurilor aflate în gestiunea sa;
— are documente de primire-eliberare care nu au fost
operate în evidența gestiunii sau care nu au fost predate la
contabilitate.
De asemenea, gestionarul menționează în declarația scrisă
felul, numărul și data ultimului document de intrare/ieșire a
bunurilor în/din gestiune.
Declarația se datează și se semnează de către gestionarul
răspunzător de gestiunea bunurilor și de către comisia de
inventariere. Semnarea declarației de către gestionar se face în
fața comisiei de inventariere;
b) să identifice toate locurile (încăperile) în care există bunuri
ce urmează a fi inventariate;

c) să asigure închiderea și sigilarea spațiilor de depozitare,
în prezența gestionarului, ori de câte ori se întrerup operațiunile
de inventariere și se părăsește gestiunea.
Atunci când bunurile supuse inventarierii, gestionate de către
o singură persoană, sunt depozitate în locuri diferite sau
gestiunea are mai multe căi de acces, membrii comisiei care
efectuează inventarierea trebuie să sigileze toate aceste locuri
și căile lor de acces, cu excepția locului în care a început
inventarierea, care se sigilează numai în cazul când
inventarierea nu se termină într-o singură zi. La reluarea
lucrărilor se verifică dacă sigiliul este intact; în caz contrar, acest
fapt se consemnează într-un proces-verbal de constatare, care
se semnează de către comisia de inventariere și de către
gestionar, luându-se măsurile corespunzătoare.
Documentele întocmite de comisia de inventariere rămân în
cadrul gestiunii inventariate în locuri special amenajate (fișete,
casete, dulapuri etc.), încuiate și sigilate.
Președintele comisiei de inventariere răspunde de
operațiunea de sigilare;
d) să bareze și să semneze, la ultima operațiune, fișele de
magazie, menționând data la care s-au inventariat bunurile, să
vizeze documentele care privesc intrări sau ieșiri de bunuri,
existente în gestiune, dar neînregistrate, să dispună
înregistrarea acestora în fișele de magazie și predarea lor la
contabilitate, astfel încât situația scriptică a gestiunii să reflecte
realitatea;
e) să verifice numerarul din casă și să stabilească suma
încasărilor din ziua curentă, solicitând depunerea numerarului
la casieria entității;
f) să controleze dacă toate instrumentele și aparatele de
măsură sau de cântărire au fost verificate și dacă sunt în bună
stare de funcționare;
g) în cazul în care gestionarul nu s-a prezentat la data și ora
fixate pentru începerea operațiunilor de inventariere, comisia de
inventariere sigilează gestiunea și comunică aceasta comisiei
centrale sau altei persoane care are obligația gestionării entității,
conform procedurilor proprii privind inventarierea. Aceste
persoane au obligația să îi aducă la cunoștință imediat, în scris,
gestionarului despre reprogramarea inventarierii ce trebuie să
se efectueze, indicând locul, ziua și ora fixate pentru începerea
operațiunilor de inventariere.
Dacă gestionarul nu se prezintă nici de această dată la locul,
data și ora fixate, inventarierea se efectuează de către comisia
de inventariere în prezența reprezentantului său legal sau a altei
persoane, numită prin decizie scrisă, care să îl reprezinte pe
gestionar.
Art. 17. — Pentru desfășurarea corespunzătoare a
inventarierii este indicat, dacă este posibil, să se sisteze
operațiunile de intrare-ieșire a bunurilor supuse inventarierii,
luându-se din timp măsurile corespunzătoare pentru a nu se
stânjeni procesul normal de predare sau de primire a bunurilor.
Art. 18. — (1) Disponibilitățile bănești, cecurile, cambiile,
biletele la ordin, scrisorile de garanție, acreditivele, ipotecile,
precum și alte valori aflate în casieria entităților se inventariază
cu respectarea prevederilor legale.
(2) Disponibilitățile aflate în conturi la bănci sau la unitățile
Trezoreriei Statului se inventariază prin confruntarea soldurilor
din extrasele de cont emise de acestea cu cele din contabilitatea
entității.
În acest scop, extrasele de cont din ziua de 31 decembrie
sau din ultima zi bancară, puse la dispoziție de instituțiile de
credit și unitățile Trezoreriei Statului, vor purta ștampila oficială
a acestora.
(3) Disponibilitățile în lei și în valută din casierie se
inventariază în ultima zi lucrătoare a exercițiului financiar, după
înregistrarea tuturor operațiunilor de încasări și plăți privind
exercițiul respectiv, confruntându-se soldurile din registrul de

MONITORUL OFICIAL AL ROMÂNIEI, PARTEA I, Nr. 57/24.I.2011
casă cu monetarul și cu cele din contabilitate, în baza
procesului-verbal de inventariere a monetarului și/sau a altor
valori aflate în casierie.
(4) Disponibilitățile în numerar sau din conturile curente în lei
și în valută aflate în conturile deschise la instituțiile de credit,
altele decât conturile prin care se derulează activitatea curentă
a intermediarilor în asigurare/reasigurare, reprezentând
încasările făcute în numele sau în contul asiguraților sau
reasiguraților, reprezentând prime de asigurare sau de
reasigurare, pot fi virate în conturile curente ale asigurătorului,
până în ultima zi lucrătoare a exercițiului financiar.
Art. 19. — (1) Înscrierea în listele de inventariere a mărcilor
poștale, a timbrelor fiscale, a tichetelor de călătorie, a tichetelor
de masă, a tichetelor cadou, a tichetelor de creșă, a tichetelor de
vacanță, a bonurilor cantități fixe și altele asemenea se face la
valoarea lor nominală.
(2) Pentru bunurile de această natură, constatate fără utilitate
(expirate, deteriorate), se întocmesc liste de inventariere
distincte.
Inventarierea cheltuielilor în avans/cheltuielilor de
achiziție reportate
Art. 20. — (1) Inventarierea cheltuielilor în avans și a
cheltuielilor de achiziție reportate se efectuează ținându-se
seama de modul de constituire și de procedurile interne
aprobate.
(2) Listele de inventariere se întocmesc pentru fiecare tip de
cheltuială în avans sau de achiziție reportată constituită după
natură (comisioane, publicitate etc.).
(3) Pentru cheltuielile de achiziție reportate lista de
inventariere cuprinde baza de date referitoare la metoda de
calcul determinată în conformitate cu cerințele prevederilor
normelor emise de Comisia de Supraveghere a Asigurărilor,
componența soldului inițial, constituire, eliberare și a soldului
final.
(4) Procedurile interne aprobate, pe baza cărora se constituie
cheltuielile de achiziție reportate, precum și metodologia de
calcul al acestora se anexează la dosarul de inventariere.
Inventarierea rezervelor tehnice ale asigurătorilor și a
tranzacțiilor privind activitatea de asigurare și de reasigurare
Art. 21. — (1) Rezervele tehnice brute ale asigurătorului se
inventariază pe fiecare tip de rezervă tehnică, pe categorie de
asigurări, urmărindu-se respectarea prevederilor legale și a
normelor interne cu privire la constituirea și menținerea
corespunzătoare.
(2) Partea din rezervele tehnice aferente contractelor cedate
în reasigurare se inventariază distinct, pe categorii de asigurări,
iar listele de inventariere cuprind toate informațiile pentru fiecare
tip de rezervă tehnică constituită, eliberată, sold final, la nivel de
contract, dosar de daună cedat în reasigurare etc.
(3) Bazele de date conțin pentru fiecare tip de rezervă
tehnică cel puțin următoarele informații: sold inițial la început de
an, constituirea, diminuarea/eliberarea, sold final pe contract de
asigurare, totalizate pe clase/categorie de asigurare practicată,
după caz. Pentru rezervele tehnice de daune informațiile trebuie
prezentate pe fiecare dosar de daună constituit, plătit, prescris
sau alte situații prevăzute de lege, sold final.
(4) Bazele de date referitoare la subscriere în exercițiul
financiar a primelor de asigurare aferente contractelor (polițelor)
încheiate trebuie salvate în format electronic și cuprind cel puțin
informații privind contractele de asigurare enumerate la nivel de
contract (poliță) încheiată și subscrisă în exercițiului financiar,
seria, numărul, numele complet al asiguratului, codul de
identificare (CNP/CUI) perioada de valabilitate a contractului,
valoarea primei brute subscrise în exercițiul financiar, valoarea
primei brute încasate, riscurile cuprinse în asigurare, alte date
prevăzute de normele emise de Comisia de Supraveghere a
Asigurărilor, totalizate pe clase/categorii de asigurare.

13

(5) Bazele de date referitoare la contractele (polițele) de
asigurare subscrise în exercițiile financiare anterioare aferente
contractelor de asigurare cu perioadă de valabilitate mai mare
de un an (multianuale) cuprind cel puțin informațiile enunțate la
alin. (4).
(6) La dosarul de inventariere se anexează, pe suport
informatic durabil, toate informațiile necesare determinării
bazelor de date ale căror totaluri obținute din evidența tehnică
de gestiune trebuie să confirme la nivel de contract (poliță)
soldul rezervelor tehnice brute, veniturile din prime brute
subscrise, indemnizațiile brute plătite, primele brute încasate,
primele cedate în reasigurare, veniturile din prime de asigurare
încasate în avans, comisioanele de achiziție curente și
reportate, alte date și informații privind activitatea de asigurare
care sunt evidențiate în contabilitate.
(7) Documentele și informațiile care alcătuiesc dosarul de
inventariere solicitate în structura prevăzută de prevederile
prezentelor norme sunt obligatorii începând cu inventarierea
elementelor de natura activelor, datoriilor și capitalurilor proprii
și a tranzacțiilor privind activitatea de asigurare și reasigurare
ale anului 2011.
Art. 22. — Pentru toate celelalte elemente de natura
activelor, datoriilor și capitalurilor proprii, cu ocazia inventarierii,
se verifică realitatea soldurilor conturilor respective, iar pentru
cele aflate la terți se fac cereri de confirmare, care se atașează
la listele respective de inventariere după primirea confirmării.
Listele de inventariere
Art. 23. — (1) Pe ultima filă a listei de inventariere,
gestionarul trebuie să menționeze dacă toate bunurile și valorile
bănești din gestiune au fost inventariate și consemnate în listele
de inventariere în prezența sa. De asemenea, acesta
menționează dacă are obiecții cu privire la modul de efectuare
a inventarierii. În acest caz, comisia de inventariere este obligată
să analizeze obiecțiile, iar concluziile sunt menționate la sfârșitul
listelor de inventariere.
(2) Listele de inventariere se semnează pe fiecare filă de
către președintele și membrii comisiei de inventariere, de către
gestionar, precum și de către specialiștii solicitați de către
președintele comisiei de inventariere pentru participarea la
identificarea bunurilor inventariate.
(3) În cazul gestiunilor colective (cu mai mulți gestionari),
listele de inventariere se semnează de către toți gestionarii, iar
în cazul predării-primirii gestiunii, acestea se semnează atât de
către gestionarul predător, cât și de către cel primitor.
Art. 24. — (1) Completarea listelor de inventariere se
efectuează fie folosind sistemul informatic de prelucrare
automată a datelor, fie prin înscrierea elementelor de active
identificate, fără spații libere și fără ștersături, conform
procedurilor interne aprobate.
(2) Listele de inventariere utilizate sunt cele prevăzute ca
model în anexa nr. 3 la Ordinul ministrului economiei și finanțelor
nr. 3.512/2008, cu completările ulterioare.
(3) În cazul imobilizărilor corporale, precum și al celorlalte
elemente de natura activelor pentru care există constituite
ajustări pentru depreciere sau ajustări pentru pierdere de
valoare, în listele de inventariere se înscrie valoarea de
înregistrare în contabilitate a acestora, mai puțin ajustările
pentru depreciere sau pierdere de valoare înregistrate până la
data inventarierii, care se compară cu valoarea lor actuală,
stabilită cu ocazia inventarierii, pe bază de constatări faptice.
(4) În situația în care elementele de natura activelor sunt
inventariate prin metode de identificare electronică (de exemplu,
cititor de cod de bare etc.), datele fiind transmise direct în
sistemul informatic financiar-contabil, listele de inventar sunt
editate direct din sistemul informatic. Se vor edita listele
complete cu toate pozițiile inventariate sau în mod selectiv

14

MONITORUL OFICIAL AL ROMÂNIEI, PARTEA I, Nr. 57/24.I.2011

numai pentru acele poziții (repere) unde se constată diferențe
cantitative sau valorice (deprecieri), după caz.
(5) În cazul în care se editează liste de inventariere care
cuprind numai pozițiile (reperele) la care se constată diferențe
cantitative sau valorice, listele complete de inventariere se
păstrează pe suport magnetic, pe durata legală de păstrare a
documentelor. În astfel de situații, evaluarea bunurilor în
vederea stabilirii eventualelor ajustări se efectuează prin analiza
și evaluarea tuturor elementelor inventariate, nu numai a celor
la care s-au constatat diferențe cantitative.
(6) Inventarierile parțiale, precum și inventarierile efectuate în
cursul anului, atunci când entitatea efectuează mai multe
inventarieri, se efectuează cu respectarea prezentelor norme,
mai puțin completarea ăRegistrului-inventar” (cod 14-1-2), care
se efectuează cu ocazia inventarierii anuale.
(7) Pentru inventarierea elementelor de natura activelor care nu
au substanță materială, a datoriilor și capitalurilor proprii se
întocmesc situații analitice distincte. Totalul situațiilor analitice astfel
întocmite se verifică cu soldurile conturilor sintetice
corespunzătoare, care se preiau în ăRegistrul-inventar” (cod 14-1-2).
Art. 25. — (1) Rezultatele inventarierii se stabilesc prin
compararea datelor constatate faptic și înscrise în listele de
inventariere cu cele din evidența tehnico-operativă (fișele de
magazie) și din contabilitate.
(2) Înainte de stabilirea rezultatelor inventarierii se
procedează la o analiză a tuturor stocurilor înscrise în fișele de
magazie și a soldurilor din contabilitate pentru bunurile
inventariate. Erorile descoperite cu această ocazie trebuie
corectate operativ, după care se procedează la stabilirea
rezultatelor inventarierii prin confruntarea cantităților
consemnate în listele de inventariere cu evidența tehnicooperativă pentru fiecare poziție.
Evaluarea, cu ocazia inventarierii
Art. 26. — (1) Evaluarea, cu ocazia inventarierii, a
elementelor de natura activelor, datoriilor și capitalurilor proprii
se face potrivit prevederilor Reglementărilor contabile conforme
cu directivele europene specific domeniului asigurărilor, precum
și ale prezentelor norme.
(2) Evaluarea se va efectua cu respectarea principiului
permanenței metodelor, potrivit căruia modelele și regulile de
evaluare trebuie menținute, asigurând comparabilitatea în timp
a informațiilor contabile.
Art. 27. — (1) La stabilirea valorii de inventar a bunurilor se
aplică principiul prudenței, potrivit căruia se ține seama de toate
ajustările de valoare datorate deprecierilor sau pierderilor de
valoare.
(2) În cazul în care se constată că valoarea de inventar a
bunurilor este mai mare decât valoarea cu care acestea sunt
evidențiate în contabilitate, în listele de inventariere se înscriu
valorile din contabilitate.
(3) În cazul în care valoarea de inventar a bunurilor este mai
mică decât valoarea din contabilitate, în listele de inventariere se
înscrie valoarea de inventar.
Art. 28. — (1) Pentru elementele de natura activelor la care
s-au constatat deprecieri, pe baza listelor de inventariere
întocmite distinct, comisia de inventariere face propuneri de
ajustări pentru depreciere sau ajustări pentru pierdere de
valoare, după caz, ori de înregistrare a unor amortizări
suplimentare (pentru deprecierile ireversibile ale imobilizărilor
amortizabile), acolo unde este cazul, arătând totodată cauzele
care au determinat aceste deprecieri.
(2) Pentru toate plusurile, lipsurile și deprecierile constatate
la bunuri, precum și pentru pagubele determinate de expirarea
termenelor de prescripție a creanțelor sau din alte cauze,
comisia de inventariere solicită explicații scrise de la persoanele
care au răspunderea gestionării bunurilor, respectiv a urmăririi
decontării creanțelor.

(3) Pe baza explicațiilor primite și a documentelor analizate,
comisia de inventariere stabilește natura lipsurilor, pierderilor,
pagubelor și deprecierilor constatate, precum și natura
plusurilor, propunând, în conformitate cu dispozițiile legale,
modul de regularizare a diferențelor dintre datele din
contabilitate și cele faptice, rezultate în urma inventarierii.
(4) În situația constatării unor plusuri în gestiune, bunurile
respective se evaluează potrivit reglementărilor contabile
specifice domeniului asigurărilor.
(5) În cazul constatării unor lipsuri imputabile în gestiune,
administratorii, consiliul de administrație, respectiv membrii
directoratului, după caz, trebuie să impute persoanelor vinovate
bunurile lipsă la valoarea lor de înlocuire.
(6) Prin valoare de înlocuire, în sensul prezentelor norme, se
înțelege costul de achiziție a unui bun cu caracteristici și grad de
uzură similare celui lipsă în gestiune la data constatării pagubei,
care cuprinde prețul de cumpărare practicat pe piață, la care se
adaugă taxele nerecuperabile, inclusiv TVA, cheltuielile de
transport, aprovizionare și alte cheltuieli, accesorii necesare
pentru punerea în stare de utilitate sau pentru intrarea în
gestiune a bunului respectiv. În cazul bunurilor constatate lipsă,
ce urmează a fi imputate, care nu pot fi cumpărate de pe piață,
valoarea de imputare se stabilește de către o comisie formată
din specialiști în domeniul respectiv.
(7) La stabilirea valorii debitului, în cazurile în care lipsurile în
gestiune nu sunt considerate infracțiuni, se are în vedere
posibilitatea compensării lipsurilor cu eventualele plusuri
constatate, dacă sunt îndeplinite următoarele condiții:
— să existe riscul de confuzie între sorturile aceluiași bun
material, din cauza asemănării în ceea ce privește aspectul
exterior: culoare, desen, model, dimensiuni, ambalaj sau alte
elemente;
— diferențele constatate în plus sau în minus să se refere la
aceeași perioadă de gestiune și la aceeași gestiune.
(8) Nu se admite compensarea în cazurile în care s-a făcut
dovada că lipsurile constatate la inventariere provin din
sustragerea sau din degradarea bunurilor respective, cauzată
de persoanele care răspund de gestionarea acestor bunuri.
(9) Pentru pagubele constatate în gestiune răspund
persoanele vinovate de producerea lor. Imputarea acestora se
face la valoarea de înlocuire, așa cum a fost definită la alin. (6).
Procesul-verbal privind rezultatele inventarierii și
dosarul de inventariere
Art. 29. — (1) Rezultatele inventarierii se înscriu de către
comisia de inventariere într-un proces-verbal.
(2) Procesul-verbal privind rezultatele inventarierii trebuie să
conțină, în principal, următoarele elemente: data întocmirii,
numele și prenumele membrilor comisiei de inventariere,
numărul și data deciziei de numire a comisiei de inventariere,
gestiunea/gestiunile inventariată/inventariate, data începerii și
terminării operațiunii de inventariere, rezultatele inventarierii,
concluziile și propunerile comisiei cu privire la cauzele plusurilor
și ale lipsurilor constatate și persoanele vinovate, precum și
propuneri de măsuri în legătură cu acestea, volumul stocurilor
depreciate, fără mișcare, propunerile privind ajustările de
valoare; propuneri de scoatere din funcțiune a imobilizărilor
corporale, respectiv din evidență a imobilizărilor necorporale,
propuneri de scoatere din uz a materialelor de natura obiectelor
de inventar și declasare sau casare a unor stocuri, constatări
privind păstrarea, depozitarea, conservarea, asigurarea
integrității bunurilor din gestiune, precum și alte aspecte legate
de activitatea gestiunii inventariate.
(3) Propunerile cuprinse în procesul-verbal al comisiei de
inventariere se prezintă, în termen de 7 zile lucrătoare de la data
încheierii operațiunilor de inventariere, administratorului,
consiliului de administrație, respectiv membrilor directoratului.
Acesta, cu avizul conducătorului compartimentului financiar-

MONITORUL OFICIAL AL ROMÂNIEI, PARTEA I, Nr. 57/24.I.2011
contabil și al conducătorului compartimentului juridic, decide
asupra soluționării propunerilor făcute, cu respectarea
dispozițiilor legale.
(4) Procesul-verbal privind rezultatele inventarierii este însoțit
de dosarul de inventariere a activității de asigurare, care
cuprinde anexele întocmite cu ocazia operațiunilor de
inventariere. Acest dosar conține cel puțin:
a) lista de inventariere a imobilizărilor necorporale;
b) lista de inventariere a plasamentelor în imobilizări
corporale, a terenurilor, clădirilor și construcțiilor proprietate și
imobilizări în curs, a lucrărilor sistate;
c) propuneri de scoatere din funcțiune a imobilizărilor
corporale, respectiv din evidență a imobilizărilor necorporale,
propuneri de scoatere din uz a materialelor de natura obiectelor
de inventar și declasare sau casare a unor stocuri;
d) situația inventarierii plasamentelor în instrumente
financiare pe categorii de instrumente și activitate de asigurare;
e) situația inventarierii creanțelor din asigurarea directă
aferentă asigurărilor de viață și asigurărilor generale, după caz;
f) situația creanțelor/datoriilor din reasigurare;
g) situația creanțelor/datoriilor cu intermediarii în asigurări pe
categorii de intermediari;
h) situația creanțelor cu asigurătorii pentru brokerii de
asigurare;
i) situația creanțelor aferente sumelor recuperabile provenite
din achiziționarea creanțelor asiguraților față de terți (subrogare
în drepturile acestora) sau din achiziționarea drepturilor de
proprietate asupra bunurilor asigurate, distinct pe asigurători și
distinct pe alte categorii;
j) situația altor debite din prestări servicii în domeniul
asigurărilor;
k) situația contractelor de asigurare subscrise în exercițiul
financiar pentru asigurările de viață și distinct pentru asigurările
generale, după caz;
l) situația de inventariere a sumelor asigurate plătite din
daunele și prestațiile la asigurările de viață și distinct pentru
asigurările generale, după caz;
m) lista de inventariere a mijloacelor fixe a imobilizărilor
corporale și necorporale în curs, alte active materiale și stocuri
utilizând formularul comun pe economie ăLista de inventariere”
cod 14-3-12 și 14-3-12 b;
n) situația inventarierii cheltuielilor în avans;
o) situația inventarierii cheltuielilor de achiziție reportate pe
categorii de asigurare, după caz;
p) situația inventarierii rezervelor tehnice pentru asigurările
de viață și asigurările generale, pe categorii de rezerve tehnice
la nivel de contract de asigurare/dosar de daună — plătit,
prescris și alte situații prevăzute de lege etc.;
q) situația inventarierii dosarelor aflate pe rolul instanțelor de
judecată având ca obiect pretențiile formulate împotriva terților;
r) situația inventarierii dosarelor aflate pe rolul instanțelor de
judecată având ca obiect pretențiile formulate de terți împotriva
asigurătorului sau brokerului de asigurare în calitate de pârât;
s) alte situații, anexe, procese-verbale, extrase de cont,
confirmări scrise etc.;
t) balanța de verificare cu înregistrarea operațiunilor rezultate
în urma inventarierii semnată de comisia de inventariere;
u) suportul în format electronic (CD/DVD).
(5) Procesul-verbal inclusiv anexele sunt întocmite în format
letric (pentru liste cu un volum mare de date se pot obține din
sistemele informatice situații centralizatoare care sunt semnate
de membrii comisiei de inventariere, certificate pentru
concordanța datelor de către compartimentul financiar-contabil)
și salvate în format electronic pe un suport durabil, arhivate în
conformitate cu reglementările legale în vigoare.

15

ăRegistrul-inventar” (cod 14-1-2)
Art. 30. — (1) ăRegistrul-inventar” (cod 14-1-2) este un
document contabil obligatoriu în care se înscriu rezultatele
inventarierii elementelor de natura activelor, datoriilor și
capitalurilor proprii, grupate după natura lor, conform posturilor
din bilanț.
Se întocmește într-un singur exemplar, după ce a fost
numerotat și parafat.
(2) Elementele de natura activelor, datoriilor și capitalurilor
proprii înscrise în registrul-inventar au la bază listele de
inventariere, procesele-verbale de inventariere și situațiile
analitice, după caz, care justifică conținutul fiecărui post din
bilanț.
(3) În cazul în care inventarierea are loc pe parcursul anului,
datele rezultate din operațiunea de inventariere se actualizează
cu intrările sau ieșirile din perioada cuprinsă între data
inventarierii și data încheierii exercițiului financiar, datele
actualizate fiind apoi cuprinse în registrul-inventar. Operațiunea
de actualizare a datelor rezultate din inventariere se efectuează
astfel încât la sfârșitul exercițiului financiar să fie reflectată
situația reală a elementelor de natura activelor, datoriilor și
capitalurilor proprii, precum și a tranzacțiilor privind activitatea de
asigurare și de reasigurare.
(4) Completarea registrului-inventar se efectuează în
momentul în care se stabilesc soldurile tuturor conturilor
bilanțiere, inclusiv cele aferente impozitului pe profit, și ajustările
pentru depreciere sau pierdere de valoare, după caz.
(5) Registrul-inventar poate fi adaptat în funcție de specificul
și necesitățile entităților, cu condiția respectării conținutului
minim de informații prevăzut pentru acesta.
(6) Registrul-inventar se întocmește la nivelul fiecărei
subunități a entității, precum și, centralizat, la nivel de entitate.
Rezultatele inventarierii
Art. 31. — (1) Rezultatele inventarierii trebuie înregistrate în
evidența tehnico-operativă în termen de cel mult 7 zile
lucrătoare de la data aprobării procesului-verbal de inventariere
de către administrator, consiliul de administrație, respectiv
membrii directoratului, după caz.
(2) Rezultatul inventarierii se înregistrează în contabilitate
potrivit prevederilor Legii nr. 82/1991, republicată, și în
conformitate cu reglementările contabile conforme cu directivele
europene specifice domeniului asigurărilor.
(3) Pe baza registrului-inventar și a balanței de verificare
întocmite la finele exercițiului financiar se întocmește bilanțul,
parte componentă a situațiilor financiare anuale, ale cărui posturi
trebuie să corespundă cu datele înregistrate în contabilitate,
puse de acord cu situația reală a elementelor de natura activelor,
datoriilor și capitalurilor proprii, precum și a tranzacțiilor privind
activitatea de asigurare și de reasigurare stabilită pe baza
inventarului.
Art. 32. — Nerespectarea în orice mod a dispozițiilor
prezentelor norme se sancționează de către Comisia de
Supraveghere a Asigurărilor în condițiile și potrivit prevederilor
art. 39 din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare.

16

MONITORUL OFICIAL AL ROMÂNIEI, PARTEA I, Nr. 57/24.I.2011

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți
la alegerile parțiale din data de 16 ianuarie 2011, care au
depus raportul detaliat al veniturilor și cheltuielilor electorale,
conform art. 38 alin. (2) din Legea nr. 334/2006 privind
finanțarea activității partidelor politice și a campaniilor
electorale, republicată, pentru alegerile locale parțiale
desfășurate conform Hotărârii Guvernului nr. 1.240/2010
privind stabilirea datei alegerilor locale parțiale
pentru un consiliu local și un primar
1. Comuna Surduc, județul Sălaj
— Partidul Social Democrat
— Partidul Național Liberal
— Partidul Democrat Liberal
— Partidul Național Țărănesc Creștin Democrat
— candidat independent — Petran Ioan
— candidat independent — Băbănaș Alin Cristian
2. Comuna Baru, județul Hunedoara
— Partidul Democrat Liberal
— Partidul Național Liberal
— Uniunea Națională pentru Progresul României
— Partidul Noua Generație — Creștin Democrat
București, 20 ianuarie 2011.
Nr. 1.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 57/24.I.2011 conține 16 pagini.

Prețul: 3,20 lei

&JUYDGY|449411]
ISSN 1453—4495

