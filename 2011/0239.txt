Anul 179 (XXIII) — Nr. 239

PARTEA I

Miercuri, 6 aprilie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 96 din 1 februarie 2011 referitoare la excepția de
neconstituționalitate a dispozițiilor art. 3041 și art. 582
din Codul de procedură civilă ....................................

2–3

Decizia nr. 174 din 8 februarie 2011 referitoare la excepția de
neconstituționalitate a dispozițiilor art. 77 alin. (3) din
Legea nr. 19/2000 privind sistemul public de pensii și
alte drepturi de asigurări sociale și art. 95 alin. (2) din
Legea nr. 263/2010 privind sistemul unitar de pensii
publice ........................................................................

4–5

Decizia nr. 194 din 10 februarie 2011 referitoare la excepția de
neconstituționalitate a prevederilor art. 43 și art. 97 din
Codul familiei, precum și ale art. 15 și art. 16 din Legea
nr. 272/2004 privind protecția și promovarea
drepturilor copilului ....................................................

5–7

Decizia nr. 206 din 15 februarie 2011 referitoare la excepția de
neconstituționalitate a dispozițiilor art. 18—20 din
Legea nr. 329/2009 privind reorganizarea unor
autorități și instituții publice, raționalizarea cheltuielilor
publice, susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................

7–10

Decizia nr. 218 din 15 februarie 2011 referitoare la excepția de
neconstituționalitate a prevederilor art. 30 din Codul
familiei ........................................................................

11–12

Decizia nr. 221 din 15 februarie 2011 referitoare la excepția de
neconstituționalitate a prevederilor Ordonanței Guvernului
nr. 26/2000 cu privire la asociații și fundații................

12–14

Decizia nr. 298 din 1 martie 2011 referitoare la excepția de
neconstituționalitate a dispozițiilor art. 4, art. 45 și
art. 59 din Legea nr. 188/2000 privind executorii
judecătorești ..............................................................

14–16

2

MONITORUL OFICIAL AL ROMÂNIEI, PARTEA I, Nr. 239/6.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 96
din 1 februarie 2011

referitoare la excepția de neconstituționalitate a dispozițiilor art. 3041 și art. 582
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 3041 și art. 582 din Codul de procedură civilă,
excepție ridicată de Societatea Comercială ăTomis Team” —
S.R.L. din comuna Gălbiori în Dosarul nr. 10.990/118/2009 al
Tribunalului Constanța — Secția comercială, contencios
administrativ și fiscal.
La apelul nominal se prezintă, pentru partea Societatea
Comercială ăTomis Team” — S.R.L. din comuna Gălbiori,
doamna avocat Corina Mardale și domnul avocat Doru
Postelnicu, cu împuternicire avocațială depusă la dosar, lipsind
celelalte părți, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul
reprezentanților
autorului
excepției
de
neconstituționalitate care solicită admiterea acesteia.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2010, pronunțată în Dosarul
nr. 10.990/118/2009, Tribunalul Constanța — Secția
comercială, contencios administrativ și fiscal a sesizat
Curtea Constituțională pentru soluționarea excepției de
neconstituționalitate a art. 3041 și art. 582 din Codul de
procedură civilă.
Excepția a fost invocată de Societatea Comercială ăTomis
Team” — S.R.L. din comuna Gălbiori într-un dosar având ca
obiect emiterea unei ordonanțe președințiale.
În motivarea excepției de neconstituționalitate autorul
acesteia susține că prin dispozițiile legale criticate care
reglementează recursul în materia ordonanței președințiale, cale
de atac care afectează caracterul urgent și vremelnic al

procedurii speciale, este permisă reformarea ordonanței
președințiale, act emis de un reprezentant al autorității
judecătorești, care este inamovibil și care prezintă suficiente
garanții pentru a lua o măsură temporară pe calea procedurii
consacrate de art. 581 din Codul de procedură civilă.
Prin exercitarea și eventual admiterea recursului împotriva
unei hotărâri pronunțate pe calea ordonanței președințiale,
partea care a obținut câștig de cauză și a convins judecătorul de
necesitatea instituirii unei măsuri vremelnice, în considerarea
caracterului lor urgent, se vede lipsită de beneficiul acestor
măsuri, ce fuseseră ordonate de judecător tocmai în
considerarea drepturilor sale.
Exercitarea recursului împotriva unei ordonanțe președințiale
vatămă dreptul la un proces echitabil prin posibilitatea apariției
unei incertitudini nepermise cu privire la raporturile dintre părți
pe perioada derulării litigiului. Prin dispozițiile legale criticate, în
opinia autorului, se ajunge la o situație contrară avută în vedere
de legiuitor, parcurgerea a două grade de jurisdicție pentru a
avea nevoie de confirmarea unui drept ce necesită o
determinare sumară, dar urgentă, din partea autorității
judecătorești, lipsind de conținut procedura ordonanței
președințiale și nesocotind previzibilitatea și caracterul constant
al măsurilor temporare dispuse pe perioada desfășurării litigiului
de fond între părți.
Tribunalul Constanța — Secția comercială, contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile reprezentanților autorului
excepției de neconstituționalitate, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 239/6.IV.2011
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3041 și art. 582 din Codul de procedură civilă,
prevederi care au următorul conținut:
— Art. 3041: ăRecursul declarat împotriva unei hotărâri care,
potrivit legii, nu poate fi atacată cu apel, nu este limitat la
motivele de casare prevăzute în art. 304, instanța putând să
examineze cauza sub toate aspectele.”;
— Art. 582: ăOrdonanța este supusă recursului în termen de
5 zile de la pronunțare, dacă s-a dat cu citarea părților, și de la
comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
În opinia autorului excepției de neconstituționalitate,
prevederile legale criticate încalcă dreptul la un proces echitabil
consacrat de art. 21 din Constituție, precum și de art. 6
paragraful 1 teza a doua din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea reține
că s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, prin Decizia nr. 1.362 din 21 octombrie 2010, publicată
în Monitorul Oficial al României, Partea I, nr. 855 din
2 1 decembrie 2010, Curtea reținea că ăjustificarea acestei
reglementări derogatorii de la regula generală a caracterului
nedevolutiv al recursului ține de deosebirile esențiale existente
între cele două situații avute în vedere de legiuitor. Astfel, în
situația în care s-a putut exercita calea de atac a apelului, cauza

3

a fost, integral și sub toate aspectele legalității și temeiniciei
soluției pronunțate de prima instanță, examinată de o instanță
de control judiciar, la un grad de jurisdicție superior, iar recursul
va putea fi exercitat pentru motive concret și limitativ
determinate, care vizează legalitatea deciziei pronunțate în apel.
În situația în care părților nu le este deschisă calea de atac a
apelului, apare firesc ca instanța să poată cerceta sub toate
aspectele cauza dedusă judecății.
Această posibilitate, coroborată cu principiul rolului activ al
judecătorului, conform căruia instanța are îndatorirea să stăruie
prin toate mijloacele legale pentru a preveni orice greșeală
privind aflarea adevărului în cauză, pe baza stabilirii faptelor și
prin aplicarea corectă a legii, în scopul pronunțării unei hotărâri
temeinice și legale, este menită să asigure părților o judecată
echitabilă și să conducă instanța la cercetarea și aprecierea
tuturor aspectelor relevante pentru pronunțarea unei soluții.”
În ceea ce privește dispozițiile art. 582 din Codul de
procedură civilă, Curtea, prin Decizia nr. 396 din 5 octombrie
2004, publicată în Monitorul Oficial al României, Partea I,
nr. 1.160 din 8 decembrie 2004, și prin Decizia nr. 305 din
6 aprilie 2006, publicată în Monitorul Oficial al României,
Partea I, nr. 379 din 3 mai 2006, respingând excepția de
neconstituționalitate, a statuat că reglementările criticate instituie
o procedură specială potrivit căreia instanța de judecată poate
dispune, prin ordonanță președințială, luarea unor măsuri cu
caracter vremelnic a căror urgență este justificată de necesitatea
evitării prejudicierii unor drepturi sau interese legitime. Totodată,
posibilitatea atacării cu recurs a ordonanței președințiale, ca și
cea a contestării executării acesteia, prevăzută de art. 582 din
Codul de procedură civilă, constituie un argument suplimentar în
sensul deplinei respectări a dreptului la apărare.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite sunt valabile și în
prezenta cauză.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3041 și art. 582 din Codul de procedură
civilă, excepție ridicată de Societatea Comercială ăTomis Team” — S.R.L. din comuna Gălbiori în Dosarul nr. 10.990/118/2009 al
Tribunalului Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 239/6.IV.2011
CURTEA CONSTITUȚIONALĂ

D E C I Z I A Nr. 174
din 8 februarie 2011

referitoare la excepția de neconstituționalitate a dispozițiilor art. 77 alin. (3) din Legea nr. 19/2000
privind sistemul public de pensii și alte drepturi de asigurări sociale și art. 95 alin. (2)
din Legea nr. 263/2010 privind sistemul unitar de pensii publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 77 alin. (2) și (3) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Burcă Vilhem în Dosarul nr. 6.583/110/2008
al Curții de Apel Bacău — Secția civilă, cauze minori, familie,
conflicte de muncă, asigurări sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea acesteia ca neîntemeiată. Se arată că dispozițiile
legale criticate au fost abrogate prin Legea nr. 263/2010 privind
sistemul unitar de pensii publice, însă soluția legislativă cuprinsă
de acestea a fost preluată în art. 56, 57 și art. 95 alin. (2) din
Legea nr. 263/2010. Astfel, se apreciază că textele criticate nu
încalcă art. 16 din Constituție și că aspectele de aplicare și
interpretare ridicate în excepție țin de competența de soluționare
a instanțelor judecătorești.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 6.583/110/2008, Curtea de Apel Bacău — Secția civilă,
cauze minori, familie, conflicte de muncă, asigurări sociale
a sesizat Curtea Constituțională cu excepția de
neconstituționalitate a dispozițiilor art. 77 alin. (2) și (3) din
Legea nr. 19/2000 privind sistemul public de pensii și alte
drepturi de asigurări sociale, excepție ridicată de Burcă
Vilhem într-o cauză având ca obiect recalcularea cuantumului
pensiei.
În motivarea excepției de neconstituționalitate se susține
că dispozițiile de lege criticate sunt contrare principiului egalității
în drepturi a cetățenilor. În acest sens, arată că, potrivit art. 77
alin. (1) din Legea nr. 19/2000, punctajul mediu anual se
determină prin împărțirea numărului de puncte realizate la
numărul de ani corespunzător stagiului complet de cotizare. În
mod corespunzător, în cazul persoanelor pentru care legea
prevede un stagiu de cotizare redus, prevederile de lege
criticate stabilesc că punctajul mediu anual se determină prin
împărțirea numărului de puncte realizat la numărul de ani
corespunzător stagiului complet de cotizare prevăzut de legiuitor

a fi realizat de fiecare categorie de asigurați. Cu toate acestea,
în ultima ipoteză nu sunt încadrate și persoanele la care face
referire art. 42 din Legea nr. 19/2000, respectiv cele care au
lucrat în condiții deosebite de muncă, deși acestea beneficiază
și ele de reducerea vârstei standard de pensionare. În acest
mod, ultima categorie de persoane este discriminată, întrucât
nu i se aplică aceleași principii de calcul al punctajului mediu
anual ca și celorlalte categorii de asigurați.
Curtea de Apel Bacău — Secția civilă, cauze minori,
familie, conflicte de muncă, asigurări sociale consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din încheierea de sesizare, îl reprezintă art. 77 alin. (2) și (3) din
Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000. Legea nr. 263/2010
privind sistemul unitar de pensii publice, publicată în Monitorul
Oficial al României, Partea I, nr. 852 din 20 decembrie 2010, a
abrogat întreaga Lege nr. 19/2000, însă prin art. 95 alin. (2) a
preluat numai soluția de principiu cuprinsă în alin. (2) al art. 77
din Legea nr. 19/2000. Potrivit jurisprudenței sale, Curtea
urmează să se pronunțe asupra dispozițiilor art. 95 alin. (2) din
Legea nr. 263/2010 și art. 77 alin. (3) din Legea nr. 19/2000,
texte care au următorul cuprins:
— Art. 95 alin. (2) din Legea nr. 263/2010: ă(2) În situația
persoanelor prevăzute la art. 56—59, la stabilirea punctajului
mediu anual se iau în considerare stagiile de cotizare complete
prevăzute la aceste articole.”;
— Art. 77 alin. (3) din Legea nr. 19/2000: ă(3) În situațiile
prevăzute la art. 44, la stabilirea punctajului mediu anual al
asiguraților conform alin. (1) se iau în considerare stagiile totale
de cotizare necesare prevăzute în anexele nr. 4 și 5.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi.

MONITORUL OFICIAL AL ROMÂNIEI, PARTEA I, Nr. 239/6.IV.2011
Examinând excepția de neconstituționalitate, Curtea reține
următoarele:
1. Cu referire la art. 77 alin. (3) din Legea nr. 19/2000, Curtea
constată că soluția legislativă cuprinsă de acesta nu a fost
preluată prin noua reglementare, astfel încât excepția de
neconstituționalitate privind acest text legal urmează să fie
respinsă ca devenită inadmisibilă.
2. În privința soluției legislative cuprinse în prezent în art. 95
alin. (2) din Legea nr. 263/2010, instanța constituțională a stabilit
constituționalitatea acesteia în raport cu critici identice de
neconstituționalitate. Astfel, prin Decizia nr. 998 din 8 iulie 2010,
publicată în Monitorul Oficial al României, Partea I, nr. 539 din
3 august 2010, Curtea a statuat că legea pensiilor impune două
condiții pe care o persoană trebuie să le îndeplinească pentru a
dobândi pensia pentru limită de vârstă. Aceste condiții sunt
stagiul de cotizare și vârsta standard de pensionare. Stagiile de
cotizare minime și complete sunt prevăzute, în mod diferențiat
pentru bărbați și femei, în cuprinsul aceluiași articol de lege.
Curtea a stabilit că, ăAvând în vedere situația deosebită a
persoanelor care desfășoară munca în condiții speciale și a
persoanelor care au realizat stagiul de cotizare în condiții de
handicap preexistent calității de asigurat, legea a prevăzut
beneficiul reducerii vârstei de pensionare concomitent cu

5

reducerea stagiului de cotizare, condiționată însă de realizarea
acestuia în condițiile menționate a unui număr de ani stabilit de
lege. Acest fapt a determinat și modul de calcul al punctajului
mediu anual care ține cont de reducerea stagiului de cotizare
necesar pentru a obține dreptul la pensie.”
În ceea ce privește, însă, situația persoanelor care au
desfășurat activitatea în condiții deosebite și despre care autorul
excepției afirmă că se află într-o situație comparabilă cu cea a
persoanelor care au desfășurat munca în condiții speciale,
Curtea a constatat că acestea beneficiază doar de reducerea
vârstei de pensionare și numai în condițiile în care au realizat un
stagiu complet de cotizare. În atare condiții, Curtea a reținut că
este firesc ca punctajul mediu anual să se calculeze în funcție
de acest stagiu de cotizare, care reprezintă stagiul efectiv
realizat, iar nu de un altul.
Prin urmare, Curtea a concluzionat că ăsituațiile puse în
discuție [...] sunt diferite, astfel că tratamentul juridic diferențiat
este justificat, necontravenind principiului egalității în drepturi a
cetățenilor”.
Neexistând elemente noi, de natură a determina
reconsiderarea jurisprudenței Curții, considerentele și soluția
deciziei menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 77 alin. (3) din Legea nr. 19/2000
privind sistemul public de pensii și alte drepturi de asigurări sociale, excepție ridicată de Burcă Vilhem în Dosarul nr. 6.583/110/2008
al Curții de Apel Bacău — Secția civilă, cauze minori, familie, conflicte de muncă, asigurări sociale.
2. Respinge ca neîntemeiată excepția de neconstituționalitate a dispozițiilor art. 95 alin. (2) din Legea nr. 263/2010 privind
sistemul unitar de pensii publice, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 194
din 10 februarie 2011

referitoare la excepția de neconstituționalitate a prevederilor art. 43 și art. 97
din Codul familiei, precum și ale art. 15 și art. 16 din Legea nr. 272/2004 privind protecția
și promovarea drepturilor copilului
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 43 și 97 din Codul familiei, precum și ale
art. 15 și 16 din Legea nr. 272/2004 privind protecția și
promovarea drepturilor copilului, excepție ridicată de Dana

6

MONITORUL OFICIAL AL ROMÂNIEI, PARTEA I, Nr. 239/6.IV.2011

Măceșanu (Mâniosu Georgescu) în Dosarul nr. 865/310/2009 al
Judecătoriei Sinaia.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cererii depuse la dosar de
către autorul excepției, prin care acesta solicită acordarea unui
termen de judecată în vederea angajării unui apărător.
Reprezentantul Ministerului Public se opune cererii de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui termen de judecată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, apreciind că aspectele invocate privesc probleme
de interpretare și aplicare a legii.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2010, pronunțată în Dosarul
nr. 865/310/2009, Judecătoria Sinaia a sesizat Curtea
Constituțională cu excepția de neconstituționalitate a
prevederilor art. 43 și 97 din Codul familiei și ale art. 15 și 16
din Legea nr. 272/2004 privind protecția și promovarea
drepturilor copilului, excepție ridicată de Dana Măceșanu
(Mâniosu Georgescu) într-o cauză civilă având ca obiect
stabilire program de vizitare copil minor.
În motivarea excepției de neconstituționalitate autorul
acesteia susține că reglementarea criticată este de natură a
aduce atingere integrității fizice și psihice a minorei, precum și
dreptului la un mediu sănătos, psihic și moral, deoarece timpul
de vizită pe care îl propune tatăl acesteia presupune deplasarea
copilului, în această perioadă, la o distanță suficient de mare de
mama sa, respectiv de domiciliul acesteia, fapt ce o împiedică
pe mamă, în calitate de părinte căruia i s-a încredințat minorul,
să se ocupe de buna sa dezvoltare fizică și morală. În acest
sens, arată că interesul minorului primează atunci când este
încredințat unuia sau altuia dintre părinți, iar o modificare
abruptă a condițiilor normale de creștere și dezvoltare fizică și
psihică a copilului — în speță având vârsta de 2 ani și 7 luni —
îl afectează pe acesta.
Judecătoria Sinaia consideră că excepția de
neconstituționalitate este neîntemeiată, reglementarea criticată
fiind în concordanță cu normele constituționale invocate în
susținerea excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale, sens în care invocă jurisprudența
în materie a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,

prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 43 și 97 din Codul familiei, precum și cele ale
art. 15 și 16 din Legea nr. 272/2004 privind protecția și
promovarea drepturilor copilului, publicată în Monitorul Oficial al
României, Partea I, nr. 557 din 23 iunie 2004, care au următorul
conținut:
— Art. 43 din Codul familiei: ăPărintele divorțat, căruia i s-a
încredințat copilul, exercită cu privire la acesta drepturile
părintești.
Când copilul a fost încredințat unei alte persoane sau unei
instituții de ocrotire, instanța judecătorească va stabili care dintre
părinți va exercita dreptul de a-i administra bunurile și de a-l
reprezenta sau de a-i încuviința actele. Persoana sau instituția
de ocrotire socială căreia i s-a încredințat copilul va avea față de
acesta numai drepturile și îndatoririle ce revin părinților privitor
la persoana copilului. Dispozițiile art. 108 se aplică prin
asemănare.
Părintele divorțat, căruia nu i s-a încredințat copilul,
păstrează dreptul de a avea legături personale cu acesta,
precum și de a veghea la creșterea, educarea, învățătura și
pregătirea lui profesională.”;
— Art. 97 din Codul familiei: ăAmbii părinți au aceleași
drepturi și îndatoriri față de copiii lor minori, fără a deosebi după
cum aceștia sunt din căsătorie, din afara căsătoriei, ori adoptați.
Ei exercită drepturile lor părintești numai în interesul
copiilor.”;
— Art. 15 din Legea nr. 272/2004: ă(1) În sensul prezentei
legi, relațiile personale se pot realiza prin:
a) întâlniri ale copilului cu părintele ori cu o altă persoană
care are, potrivit prezentei legi, dreptul la relații personale cu
copilul;
b) vizitarea copilului la domiciliul acestuia;
c) găzduirea copilului pe perioadă determinată de către
părintele sau de către altă persoană la care copilul nu locuiește
în mod obișnuit;
d) corespondență ori altă formă de comunicare cu copilul;
e) transmiterea de informații copilului cu privire la părintele ori
la alte persoane care au, potrivit prezentei legi, dreptul de a
menține relații personale cu copilul;
f) transmiterea de informații referitoare la copil, inclusiv
fotografii recente, evaluări medicale sau școlare, către părintele
sau către alte persoane care au dreptul de a menține relații
personale cu copilul.
(2) Transmiterea informațiilor prevăzute la alin. (1) lit. e) și f)
se va face cu respectarea interesului superior al copilului,
precum și a dispozițiilor speciale vizând confidențialitatea și
transmiterea informațiilor cu caracter personal.”;
— Art. 16 din Legea nr. 272/2004: ă(1) Copilul care a fost
separat de ambii părinți sau de unul dintre aceștia printr-o
măsură dispusă în condițiile legii are dreptul de a menține relații
personale și contacte directe cu ambii părinți, cu excepția
situației în care acest lucru contravine interesului superior al
copilului.
(2) Instanța judecătorească, luând în considerare, cu
prioritate, interesul superior al copilului, poate limita exercitarea
acestui drept, dacă există motive temeinice de natură a periclita
dezvoltarea fizică, mentală, spirituală, morală sau socială a
copilului.”

MONITORUL OFICIAL AL ROMÂNIEI, PARTEA I, Nr. 239/6.IV.2011
Autorul
excepției
invocă
încălcarea
dispozițiilor
constituționale ale art. 15 alin. (1) privind universalitatea, art. 22
alin. (1) care consacră dreptul la viață și la integritate fizică și
psihică, art. 26 alin. (1) și (2) privind viața intimă, familială și
privată, art. 29 alin. (6) potrivit cărora ăPărinții sau tutorii au
dreptul de a asigura, potrivit propriilor convingeri, educația
copiilor minori a căror răspundere le revine” și ale art. 49 alin. (1)
referitoare la protecția copiilor și a tinerilor. De asemenea,
invocă și încălcarea prevederilor art. 12 din Declarația
Universală a Drepturilor Omului privind protecția vieții private și
de familie, prin raportare la dispozițiile constituționale ale art. 20
referitoare la tratatele internaționale privind drepturile omului.
Examinând excepția de neconstituționalitate, Curtea
constată că, prin Decizia nr. 1.290/2009, publicată în Monitorul
Oficial al României, Partea I, nr. 788 din 19 noiembrie 2009, s-a
statuat că prevederile de lege criticate sunt constituționale,
aplicarea acestora fiind subsecventă pronunțării de către
instanța de judecată a încetării căsătoriei prin divorț, dreptul
părintelui căruia nu i s-a încredințat copilul de a avea legături
personale cu acesta fiind recunoscut în considerarea interesului
exclusiv al copilului. Desfacerea căsătoriei prin divorț și, implicit,
separarea părinților duc, evident, la modificarea modului de
exercitare a drepturilor și îndatoririlor părintești față de copil,

7

diferențierile fiind determinate de separarea părinților și de
imposibilitatea obiectivă de menținere și după desfacerea
căsătoriei a acelorași modalități de exercitare a drepturilor și
îndatoririlor părintești.
Așa fiind, în soluționarea litigiilor în materie de relații
personale care privesc copiii, instanța de judecată este
competentă să stabilească, în funcție de circumstanțele
concrete ale fiecărui caz în parte, și făcând aplicarea directă,
potrivit art. 11 alin. (1) și (2) și art. 20 alin. (2) din Constituție, a
dispozițiilor Convenției asupra relațiilor personale care privesc
copiii, ratificată de România, modalitățile concrete de exercitare
a relațiilor personale între părintele divorțat și minor, sub rezerva
interesului superior al copilului.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.
De altfel, Curtea constată că, în esență, autorul acesteia nu
formulează o veritabilă critică de neconstituționalitate, aspectele
invocate vizând consecințele ănefaste” pe care le-ar avea
reglementarea criticată asupra dezvoltării fizice și morale a
copilului minor.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 43 și art. 97 din Codul familiei, precum și
celor ale art. 15 și art. 16 din Legea nr. 272/2004 privind protecția și promovarea drepturilor copilului, excepție ridicată de Dana
Măceșanu (Mâniosu Georgescu) în Dosarul nr. 865/310/2009 al Judecătoriei Sinaia.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 206
din 15 februarie 2011

referitoare la excepția de neconstituționalitate a dispozițiilor art. 18—20 din Legea nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 18 și 19 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul

8

MONITORUL OFICIAL AL ROMÂNIEI, PARTEA I, Nr. 239/6.IV.2011

Monetar Internațional, respectiv a Legii nr. 329/2009, în
ansamblul său, excepție ridicată de Alexandrina Andrei și alții,
respectiv de Teodor Ciupitu în dosarele nr. 48.231/3/CA/2009 și
nr. 50.388/3/2009 ale Tribunalului București — Secția
contencios administrativ și fiscal.
Magistratul-asistent referă asupra faptului că, la termenul de
judecată din 26 octombrie 2010, Curtea, în temeiul art. 53
alin. (5) din Legea nr. 47/1992, a dispus conexarea Dosarului
nr. 1.256D/2010 la Dosarul nr. 1.022D/2010, care este primul
înregistrat și, prin încheierea din aceeași dată, a amânat
pronunțarea pentru data de 9 noiembrie 2010, în temeiul art. 57
din Legea nr. 47/1992. La această dată, Curtea, având în vedere
imposibilitatea constituirii legale a completului de judecată, în
temeiul art. 260 din Codul de procedură civilă, art. 3 alin. (2),
art. 14 și art. 58 alin. (1) din Legea nr. 47/1992, a amânat
pronunțarea pentru data de 25 noiembrie 2010 și, ulterior, pentru
același motiv, a amânat pronunțarea pentru data de 7 decembrie
2010 și data de 16 decembrie 2010. La această ultimă dată,
Curtea, prin încheierea pronunțată, în temeiul art. 58 alin. (4)
din Legea nr. 47/1992, a decis repunerea pe rol a cauzei
pentru data de 18 ianuarie 2011, având în vedere necesitatea
lămuririi suplimentare a unor aspecte. Prin încheierea
pronunțată la această ultimă dată menționată, cauza a fost
repusă din nou pe rol pentru data de 15 februarie 2011, având
în vedere necesitatea lămuririi suplimentare a unor aspecte, în
temeiul art. 58 alin. (4) din Legea nr. 47/1992.
La termenul de judecată din data de 15 februarie 2011 la
apelul nominal răspunde, pentru partea Valerică Dabu, avocat
cu delegație la dosar, lipsind celelalte părți, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului autorului excepției, care arată că
textele criticate nu au fost abrogate expres prin art. 118 și
art. 196 lit. ș) din Legea nr. 263/2010 privind sistemul unitar de
pensii, întrucât, în cazul în care intenția legiuitorului ar fi fost
aceea de a le abroga, acesta ar fi prevăzut și măsuri ulterioare
de protecție în privința persoanelor afectate prin dispozițiile
legale criticate. De asemenea, pe fond, se arată că, prin
eliminarea posibilității nelimitate a cumulului pensie-salariu în
sfera publică, sunt încălcate dreptul la pensie și dreptul la
alegerea locului de muncă.
Reprezentantul Ministerului Public arată că se susține teza
respingerii excepției de neconstituționalitate ca devenită
inadmisibilă, întrucât textele criticate au fost abrogate expres
indirect prin art. 118 și art. 196 lit. ș) din Legea nr. 263/2010. În
cazul în care totuși Curtea va analiza pe fond excepția de
neconstituționalitate ridicată, se arată că aceasta este
întemeiată, întrucât dispozițiile legale criticate încalcă art. 16,
41, 44 și 47 din Constituție. Se apreciază că pensia este un
drept fundamental, garantat în întregime pentru munca trecută,
și este un drept câștigat ce nu poate fi înlăturat. Se mai
consideră că este limitat și dreptul constituțional la muncă,
întrucât, în temeiul acestor dispoziții legale, se ajunge la
încetarea forțată a raporturilor de muncă pe criterii
discriminatorii, respectiv cuantumul pensiei aflate în plată. Astfel,
în practică, apar situații inadmisibile în care persoane care au

contribuit mai mult atât cantitativ, cât și temporal să fie private de
dreptul lor la pensie.
C U R T E A,

având în vedere actele și lucrările dosarelor, constată
următoarele:
Prin încheierile din 24 februarie 2010 și 14 aprilie 2010,
pronunțate în dosarele nr. 48.231/3/CA/2009 și nr. 50.388/3/2009,
Tribunalul București — Secția contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 18 și 19 din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea
mediului de afaceri și respectarea acordurilor-cadru cu
Comisia Europeană și Fondul Monetar Internațional,
respectiv a Legii nr. 329/2009, în ansamblul său, excepție
ridicată de Alexandrina Andrei și alții, respectiv de Teodor
Ciupitu, în cauze având ca obiect anularea unor acte
administrative.
În motivarea excepției de neconstituționalitate se susține
că prevederile legale criticate impun un tratament discriminatoriu
al unor pensionari în raport cu ceilalți pensionari în funcție de
criteriul averii, și anume în funcție de cuantumul pensiei.
Totodată, prin obligarea pensionarilor cumularzi de a renunța la
locul de muncă, se încalcă și libertatea fundamentală de a alege
locul de muncă, consacrată de art. 41 din Constituție.
Cu privire la posibilitatea dată pensionarilor cumularzi de a
opta pentru suspendarea plății pensiei, aceasta suprimă și
limitează dreptul la muncă; totodată, se arată că dreptul la
muncă și cel la pensie sunt drepturi fundamentale care nu se
exclud, ci pot fi exercitate și concomitent. Se mai susține că,
pentru unii pensionari, suspendarea plății pensiei poate fi o
adevărată suprimare a dreptului la pensie, și anume în situația
în care pensionarul, optând pentru menținerea sa în muncă,
decedează în calitatea sa de salariat. Se mai arată că dreptul la
pensie este unul dobândit de salariat prin contribuții anterioare,
astfel încât suspendarea acestuia nu se poate face decât cu
încălcarea principiului neretroactivității.
În fine, se susține că restrângerea sine die a dreptului la
pensie este lipsită de proporționalitate și încalcă art. 53 din
Constituție.
Tribunalul București — Secția contencios administrativ
și fiscal consideră că excepția de neconstituționalitate ridicată
este întemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale

MONITORUL OFICIAL AL ROMÂNIEI, PARTEA I, Nr. 239/6.IV.2011
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie art. 18 și 19 din Legea nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și
Fondul Monetar Internațional, publicată în Monitorul Oficial al
României, Partea I, nr. 761 din 9 noiembrie 2009, respectiv
Legea nr. 329/2009, în ansamblul său. În realitate, astfel cum
rezultă din motivarea excepției, în ambele dosare sunt criticate
prevederile art. 18—20 din legea menționată, iar potrivit
jurisprudenței Curții Constituționale obiect al excepției urmează
să se rețină ca fiind dispozițiile art. 18—20 din Legea
nr. 329/2009, care au următorul cuprins:
— Art. 18: ă(1) Pensionarii prevăzuți la art. 17 alin. (2) lit. a)
care desfășoară activități profesionale pe bază de contract
individual de muncă, raport de serviciu sau în baza actului de
numire în funcție au obligația ca, în termen de 15 zile de la data
intrării în vigoare a prezentului capitol, să își exprime în scris
opțiunea între suspendarea plății pensiei pe durata exercitării
activității și încetarea raporturilor de muncă, de serviciu sau a
actului de numire în funcție, dacă nivelul pensiei nete aflate în
plată depășește nivelul salariului mediu brut pe economie utilizat
la fundamentarea bugetului asigurărilor sociale de stat, aprobat
prin legea bugetului asigurărilor sociale de stat.
(2) Persoanele prevăzute la art. 17 alin. (2) lit. b) au obligația
ca, în termen de 15 zile de la data survenirii situației de cumul,
să își exprime în scris opțiunea între suspendarea plății pensiei
pe durata exercitării activității și încetarea raporturilor de muncă,
de serviciu sau a actului de numire în funcție, dacă nivelul
pensiei nete aflate în plată depășește nivelul salariului mediu
brut pe economie utilizat la fundamentarea bugetului asigurărilor
sociale de stat, aprobat prin legea bugetului asigurărilor sociale
de stat.”;
— Art. 19: ă(1) În situația persoanelor care beneficiază, prin
cumul, de pensie/pensii stabilită/stabilite atât în sistemul public
cât și/sau în sisteme neintegrate sistemului public de pensii, la
determinarea plafonului stabilit la art. 17 alin. (1) se are în
vedere venitul cumulat din acestea.
(2) Dacă nivelul pensiilor nete cumulate se situează sub
nivelul salariului mediu brut pe economie utilizat la
fundamentarea bugetului asigurărilor sociale de stat acesta va
putea fi cumulat cu veniturile realizate din exercitarea unei
activități pe bază de contract individual de muncă, raport de
serviciu sau în baza actului de numire în funcție, potrivit legii, în
cadrul entităților prevăzute la art. 17 alin. (1).
(3) În cazul în care nivelul venitului realizat din pensiile nete
cumulate este mai mare decât nivelul salariului mediu brut pe
economie utilizat la fundamentarea bugetului asigurărilor sociale
de stat, persoana are obligația de a-și exprima opțiunea, în scris,
în termen de 15 zile de la data intrării în vigoare a prezentului

9

capitol, cu privire la menținerea în plată a pensiei față de
cuantumul căreia, potrivit art. 17, este permis cumulul.
(4) Prevederile alin. (3) se aplică și persoanelor prevăzute la
art. 17 alin. (2) lit. b), acestea având obligația de a-și exprima
opțiunea în termen de 15 zile de la data survenirii situației de
imposibilitate a exercitării cumulului.”;
— Art. 20: ăNeîndeplinirea obligației privind exprimarea
opțiunii în termenul prevăzut la art. 18 și la art. 19 alin. (3) și (4)
constituie cauză de încetare de drept a raporturilor de muncă
stabilite în baza contractului individual de muncă sau a actului
de numire în funcție, precum și a raporturilor de serviciu.”
Textele constituționale invocate în susținerea excepției sunt
cele ale art. 15 alin. (2) privind neretroactivitatea, art. 16 privind
egalitatea în drepturi, art. 41 alin. (1) privind dreptul la muncă,
art. 44 privind dreptul de proprietate privată, art. 47 privind
nivelul de trai și art. 53 privind restrângerea exercițiului unor
drepturi sau al unor libertăți. Totodată, se consideră a fi încălcate
art. 2 din Declarația Universală a Drepturilor Omului, art. 2
pct. 1 și art. 26 din Pactul internațional cu privire la drepturile
civile și politice, art. 2 pct. 2 din Pactul internațional cu privire la
drepturile economice, sociale și culturale, art. 14 din Convenția
pentru apărarea drepturilor omului și a libertăților fundamentale
și Convenția Internațională a Muncii nr. 111/1958 și nr. 122/1964,
precum și art. 38 din Codul muncii.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
I. La data de 1 ianuarie 2011 a intrat în vigoare Legea
nr. 263/2010 privind sistemul unitar de pensii publice, publicată
în Monitorul Oficial al României, Partea I, nr. 852 din
2 0 decembrie 2010. Art. 118 al legii menționate reprezintă
cadrul general în privința posibilității cumulării pensiei cu alte
venituri realizate. O atare prevedere, într-o formă similară, era
cuprinsă anterior în art. 94 din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000. Curtea observă că, în forma sa inițială, dispozițiile
cap. IV din Legea nr. 329/2009 interziceau cumulul pensiei cu
salariul/indemnizația/solda în sfera publică dacă nivelul pensiei
depășea nivelul salariului mediu brut pe economie. La momentul
adoptării acestei legi, ea constituia o derogare, o reglementare
specială în raport cu Legea nr. 19/2000.
În acest context legislativ, Curtea constată că reglementarea
generală nu a abrogat reglementarea specială anterioară,
aceasta păstrându-și apartenența la dreptul pozitiv. Chiar dacă
o reglementare generală este ulterioară uneia speciale, aceasta
din urmă nu este implicit abrogată decât dacă există vreo
dispoziție legală expresă în acest sens. Astfel, în lipsa vreunui
text de abrogare expres, își găsește în continuare aplicabilitatea
principiul specialia generalibus derogant, și nu lex posteriori
derogat priori. De asemenea, Curtea observă că prevederile
art. 196 lit. ș) din Legea nr. 263/2010, potrivit cărora ăLa data
intrării în vigoare a prezentei legi se abrogă: [...] ș) orice alte
dispoziții contrare prezentei legi”, constituie o normă de
abrogare expresă indirectă, care însă nu are nicio incidență cu
privire la cap. IV din Legea nr. 329/2009, nefiind în intenția

10

MONITORUL OFICIAL AL ROMÂNIEI, PARTEA I, Nr. 239/6.IV.2011

legiuitorului să abroge aceste dispoziții legale. O atare concluzie
se desprinde din faptul că, prin articolul unic din Ordonanța de
urgență a Guvernului nr. 11/2011 privind utilizarea indicatorului
de referință câștigul salarial mediu brut în actele normative din
domeniul muncii și protecției sociale, publicată în Monitorul
Oficial al României, Partea I, nr. 111 din 11 februarie 2011, a
fost modificat chiar cap. IV din Legea nr. 329/2009. Astfel,
potrivit articolului unic al ordonanței de urgență menționate, ăÎn
cuprinsul cap. IV din Legea nr. 329/2009 privind reorganizarea
unor autorități și instituții publice, raționalizarea cheltuielilor
publice, susținerea mediului de afaceri și respectarea
acordurilor-cadru cu Comisia Europeană și Fondul Monetar
Internațional, publicată în Monitorul Oficial al României, Partea I,
nr. 761 din 9 noiembrie 2009, cu modificările și completările
ulterioare, sintagma «salariul mediu brut pe economie utilizat la
fundamentarea bugetului asigurărilor sociale de stat» se
înlocuiește cu sintagma «câștigul salarial mediu brut utilizat la
fundamentarea bugetului asigurărilor sociale de stat»”.
Rezultă așadar că dispozițiile legale criticate sunt în vigoare,
nefiind abrogate prin efectul art. 196 lit. ș) din Legea
nr. 263/2010.
II. Pe fondul cauzei, Curtea observă că, prin Decizia nr. 1.414
din 4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009, a stabilit, în raport cu o
critică similară de neconstituționalitate, că întreg cap. IV din lege
este constituțional în măsura în care nu vizează persoanele
pentru care durata mandatului este stabilită expres în
Constituție. De asemenea, Curtea reține că și-a menținut
această jurisprudență și în cadrul controlului a posteriori pe
calea excepției de neconstituționalitate, stabilind, prin Decizia
nr. 1.149 din 28 septembrie 2010, publicată în Monitorul Oficial
al României, Partea I, nr. 711 din 26 octombrie 2010, că
dispozițiile art. 17—22 din Legea nr. 329/2009 sunt
constituționale.

Curtea, prin Decizia nr. 1.414 din 4 noiembrie 2009, a statuat
că nicio dispoziție constituțională nu împiedică legiuitorul să
suprime cumulul pensiei cu salariul, cu condiția ca o asemenea
măsură să se aplice în mod egal pentru toți cetățenii, iar
eventualele diferențe de tratament să aibă o rațiune licită.
Curtea a constatat că nivelul pensiei nete până la care poate
opera cumulul la nivelul salariului mediu brut pe economie
utilizat la fundamentarea bugetului asigurărilor sociale de stat și
aprobat prin legea bugetului asigurărilor sociale de stat [devenit,
în prezent, câștigul salarial mediu brut utilizat la fundamentarea
bugetului asigurărilor sociale de stat] respectă condițiile de
obiectivitate (este expres prevăzut de lege, previzibil și
determinabil) și rezonabilitate (nivelul salariului mediu brut pe
economie constituie o opțiune justă și echilibrată) impuse de
principiul nediscriminării. Totodată, Curtea a apreciat că măsura
adoptată este proporțională cu situația care a determinat-o,
respectiv situația de criză economică în care se regăsește statul,
fiind rezultatul unui echilibru între scopul declarat al legii și
mijloacele folosite în realizarea lui, și este aplicată în mod
nediscriminatoriu tuturor persoanelor aflate în ipoteza normei.
De asemenea, Curtea a mai arătat că soluția legislativă care
instituie un anumit cuantum sau prag valoric, apreciat ca
rezonabil, corespunde unei opțiuni exclusive a legiuitorului,
nefiind deci o problemă de resortul contenciosului constituțional.
Astfel, Curtea a constatat că dispozițiile cap. IV din Legea
nr. 329/2009 sunt constituționale în măsura în care acestea nu
se referă la persoanele pentru care durata mandatului este
stabilită expres prin Constituție.
Neintervenind elemente noi, de natură a determina
schimbarea jurisprudenței Curții Constituționale, considerentele
și soluția deciziilor menționate își păstrează valabilitatea și în
cauza de față.
În fine, Curtea reține că nu sunt incidente în cadrul controlului
de constituționalitate, ca normă de referință, prevederile Codului
muncii invocate în susținerea excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 18—20 din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional, excepție ridicată de Alexandrina Andrei și alții, respectiv
de Teodor Ciupitu în dosarele nr. 48.231/3/CA/2009 și nr. 50.388/3/2009 ale Tribunalului București — Secția contencios
administrativ și fiscal.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

MONITORUL OFICIAL AL ROMÂNIEI, PARTEA I, Nr. 239/6.IV.2011

11

CURTEA CONSTITUȚIONALĂ

D E C I Z I A Nr. 218
din 15 februarie 2011

referitoare la excepția de neconstituționalitate a prevederilor art. 30 din Codul familiei
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 30 din Codul familiei, excepție ridicată de
Mihai Gherghișor în Dosarul nr. 9.057/311/2008 al Curții de Apel
Craiova — Secția I civilă și pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 15 iunie 2010, pronunțată în Dosarul
nr. 9.057/311/2008, Curtea de Apel Craiova — Secția I civilă
și pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 30 din Codul familiei, excepție ridicată de
Mihai Gherghișor într-o cauză civilă având ca obiect partaj
bunuri comune.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, întrucât în timpul căsătoriei pot apărea situații
în care câștigurile soților sunt inegale sau în care un bun să fie
achitat în exclusivitate din veniturile unuia dintre soți, împrejurare
care nu justifică să se rețină că bunurile dobândite în timpul
căsătoriei sunt bunuri comune. Așa fiind, instituind prezumția
egalității contribuției soților la dobândirea bunurilor în timpul
căsătoriei, Codul familiei nu face altceva decât să stabilească o
măsură mai favorabilă soțului care nu a realizat venituri în timpul
căsătoriei sau care nu a avut o contribuție pecuniară efectivă la
dobândirea anumitor bunuri.
Curtea de Apel Craiova — Secția I civilă și pentru cauze
cu minori și de familie consideră că excepția de
neconstituționalitate este neîntemeiată. În acest sens, arată că
art. 30 din Codul familiei nu contravine dispozițiilor

constituționale și internaționale invocate, întrucât prin această
reglementare legală s-a instituit regimul comunității de bunuri
ale soților, ca o consecință firească a relațiilor personale izvorâte
din căsătorie și ca o măsură legală de ocrotire a intereselor
patrimoniale comune ale soților.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 30 din Codul familiei, potrivit cărora: ăBunurile
dobândite în timpul căsătoriei, de oricare dintre soți, sunt, de la
data dobândirii lor, bunuri comune ale soților.
Orice convenție contrară este nulă.
Calitatea de bun comun nu trebuie să fie dovedită.”
Autorul excepției susține că prevederile legale criticate
contravin dispozițiilor constituționale ale 16 alin. (1) privind
egalitatea în drepturi, ale art. 20 referitoare la tratatele
internaționale privind drepturile omului, raportate la art. 6
paragraful 1 din Convenția pentru apărarea drepturilor omului și
a libertăților fundamentale, ale art. 21 alin. (1)—(3) privind
accesul liber la justiție, ale art. 44 alin. (1)—(3) privind dreptul de
proprietate privată și celor ale art. 136 alin. (5) privind
inviolabilitatea proprietății private. Totodată, apreciază că
reglementarea criticată contravine și dispozițiilor art. 1 din Primul
Protocol adițional la Convenția pentru apărarea drepturilor
omului și a libertăților fundamentale, potrivit cărora orice
persoană are dreptul la respectarea bunurilor sale, ale art. 17
pct. 2 din Declarația Universală a Drepturilor Omului, conform
cărora nimeni nu poate fi lipsit în mod arbitrar de proprietatea sa,
și ale art. 17 pct. 1 din Carta drepturilor fundamentale a Uniunii
Europene.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prin raportare la norme
constituționale similare și având aceeași motivare.

12

MONITORUL OFICIAL AL ROMÂNIEI, PARTEA I, Nr. 239/6.IV.2011

Astfel, în jurisprudența sa în materie, de exemplu prin
Decizia nr. 237/2006, publicată în Monitorul Oficial al României,
Partea I, nr. 268 din 24 martie 2006, Decizia nr. 184/2008,
publicată în Monitorul Oficial al României, Partea I, nr. 255 din
1 aprilie 2008, Decizia nr. 1.264/2009, publicată în Monitorul
Oficial al României, Partea I, nr. 775 din 12 noiembrie 2009, și
Decizia nr. 477/2010, publicată în Monitorul Oficial al României,
Partea I, nr. 336 din 20 mai 2010, Curtea a statuat că legiuitorul
român a instituit — prin prevederile de lege criticate din Codul
familiei — regimul comunității de bunuri a soților, ca o consecință
firească a relațiilor personale izvorâte din căsătorie și ca o
măsură legală de ocrotire a intereselor patrimoniale comune ale
soților.
Curtea a constatat că acestea nu contravin reglementărilor
constituționale invocate, deoarece prevederile art. 30 din Codul
familiei instituie o prezumție relativă de comunitate a bunurilor
soților, ce poate fi răsturnată de către partea care pretinde că
bunul respectiv este bun propriu. De asemenea, Curtea a reținut

că bunurile comune pot fi împărțite atât în timpul căsătoriei, la
cererea oricăruia dintre soți, prin hotărâre judecătorească, cât și
la desfacerea căsătoriei prin divorț, cazuri în care instanța de
judecată va stabili întinderea drepturilor fiecăruia dintre soți
privind bunurile comune, ținând seama de gradul de contribuție
al fiecărui soț la dobândirea și conservarea bunurilor comune.
Referitor la critica de neconstituționalitate privind încălcarea
dispozițiilor art. 44 din Constituție, Curtea a reținut că dreptul de
proprietate este garantat, iar conținutul și limitele acestui drept
sunt stabilite de legiuitor.
Având în vedere toate aceste argumente, Curtea constată
că reglementarea criticată din Codul familiei nu contravine
dispozițiilor din Constituție și din actele internaționale invocate.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 30 din Codul familiei, excepție ridicată de
Mihai Gherghișor în Dosarul nr. 9.057/311/2008 al Curții de Apel Craiova — Secția I civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 221
din 15 februarie 2011

referitoare la excepția de neconstituționalitate a prevederilor Ordonanței Guvernului nr. 26/2000
cu privire la asociații și fundații
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței Guvernului nr. 26/2000 cu privire la
asociații și fundații, excepție ridicată de Victoria Surdu și Mioara
Angela Lontieș în Dosarul nr. 3.163/40/2007 al Tribunalului
Botoșani — Secția civilă.

MONITORUL OFICIAL AL ROMÂNIEI, PARTEA I, Nr. 239/6.IV.2011
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, dat fiind că dreptul de asociere nu este un drept
absolut. În acest sens, invocă jurisprudența în materie a Curții
Constituționale, și anume Decizia nr. 778/2006.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 3.163/40/2007, Tribunalul Botoșani — Secția civilă a
sesizat Curtea Constituțională cu excepția de neconstituționalitate a prevederilor Ordonanței Guvernului nr. 26/2000
cu privire la asociații și fundații, excepție ridicată de Victoria
Surdu și Mioara Angela Lontieș într-o cauză civilă având ca
obiect dizolvare societate.
În motivarea excepției de neconstituționalitate autorii
acesteia susțin că Ordonanța Guvernului nr. 26/2000
reglementează o procedură de înființare a asociațiilor și
fundațiilor total nelegală, fiind extrem de restrictivă și îngrădind,
astfel, libertatea de constituire a acestora. De asemenea,
consideră că reglementările cuprinse în actul normativ criticat
sunt neconstituționale, întrucât stabilesc un cadru de funcționare
limitativ, și anume constituirea unor organe de conducere:
adunare generală, consiliu director și comisie de cenzori.
Totodată, Ordonanța Guvernului nr. 26/2000 este apreciată a fi
neconstituțională și datorită faptului că impune organizarea unui
control financiar intern al asociațiilor. În final, arată că prevederile
Ordonanței Guvernului nr. 26/2000 aduc atingere dispozițiilor
constituționale ale art. 40, întrucât cadrul restrictiv prevăzut de
această ordonanță conduce la imposibilitatea dizolvării sau
lichidării voluntare a asociațiilor.
Tribunalul Botoșani — Secția civilă consideră că excepția
de neconstituționalitate este nefondată. În acest sens, invocă
jurisprudența în materie a Curții Constituționale, și anume
Decizia nr. 593/2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței Guvernului nr. 26/2000 cu privire la
asociații și fundații, în integralitatea sa, publicată în Monitorul

13

Oficial al României, Partea I, nr. 39 din 31 ianuarie 2000,
ordonanță aprobată, cu modificări și completări, prin Legea
nr. 246/2005, publicată în Monitorul Oficial al României,
Partea I, nr. 656 din 25 iulie 2005.
Autorii excepției invocă încălcarea dispozițiilor constituționale
ale art. 40 referitoare la dreptul de asociere.
Examinând excepția de neconstituționalitate, Curtea
constată că o critică similară a mai făcut obiect al controlului
instanței de contencios constituțional, aparținând acelorași
autori ca în prezenta cauză. În acest sens, este Decizia
nr. 593/2009, publicată în Monitorul Oficial al României,
Partea I, nr. 357 din 27 mai 2009, prin care Curtea a statuat că
prevederile art. 54, art. 55, art. 56 și art. 57 din Ordonanța
Guvernului nr. 26/2000 cu privire la asociații și fundații, precum
și cele ale art. 294 și art. 295 din Codul de procedură civilă,
excepție ridicată de Victoria Surdu și Mioara Angela Leontieș în
Dosarul nr. 3.163/40/2007 al Tribunalului Botoșani — Secția
civilă, sunt constituționale.
Față de aspectele criticate, prin Decizia nr. 897/2010,
publicată în Monitorul Oficial al României, Partea I, nr. 561 din
10 august 2010, Curtea a reținut că art. 6 alin. (1) din Ordonanța
Guvernului nr. 26/2000 prevede că pentru constituirea unei
asociații sau fundații și înscrierea în registrul acestora este
necesar a fi respectate condițiile pentru dobândirea personalității
juridice: organizarea de sine stătătoare, patrimoniu propriu și un
scop licit, toate prevăzute în actul constitutiv numit statut.
Statutul cuprinde, potrivit art. 6 din Ordonanța Guvernului
nr. 26/2000, sub sancțiunea nulității absolute, printre altele, și
precizarea ăscopului și a obiectivelor asociației, modul de
dobândire și de pierdere a calității de asociat, drepturile și
obligațiile asociaților, atribuțiile organelor de conducere,
administrare și control ale asociației, precum și destinația
bunurilor, în cazul dizolvării asociației.” Existența statutului
denotă grija legiuitorului ca asociațiile să se conducă după un
set de reguli stabilite pentru buna funcționare a acestora.
Nerespectarea statutului atrage un climat de instabilitate la
nivelul funcționării asociației, lucru ce echivalează cu
modificarea de facto a prevederilor acestuia.
De asemenea, prin Decizia nr. 354/2009, publicată în
Monitorul Oficial al României, Partea I, nr. 420 din 19 iunie 2009,
Curtea a reținut că prevederile cap. IX din ordonanță instituie o
procedură specială de dizolvare, urmată de lichidarea
asociațiilor, fundațiilor și federațiilor, ce are drept scop
îndestularea corespunzătoare a creditorilor, transmiterea
bunurilor rămase în urma lichidării și radierea acestor forme
asociative din Registrul asociațiilor și fundațiilor. Instituirea unei
asemenea proceduri speciale este rezultatul faptului că
asociațiile și fundațiile, astfel cum prevede art. 1 alin. (2) din
ordonanță, sunt persoane juridice de drept privat fără scop
patrimonial și, de aceea, dizolvarea poate avea loc și pentru alte
motive decât cele economice.
În acest context, Curtea a apreciat că nu poate fi reținută
contrarietatea prevederilor Ordonanței Guvernului nr. 26/2000
cu privire la asociații și fundații față de dispozițiile art. 40 din
Constituție.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

14

MONITORUL OFICIAL AL ROMÂNIEI, PARTEA I, Nr. 239/6.IV.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței Guvernului nr. 26/2000 cu privire
la asociații și fundații, excepție ridicată de Victoria Surdu și Mioara Angela Lontieș în Dosarul nr. 3.163/40/2007 al Tribunalului
Botoșani — Secția civilă.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 298
din 1 martie 2011

referitoare la excepția de neconstituționalitate a dispozițiilor art. 4, art. 45 și art. 59
din Legea nr. 188/2000 privind executorii judecătorești
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 4, art. 45 și art. 59 din
Legea nr. 188/2000 privind executorii judecătorești, excepție
ridicată de Alexandru Viorel Frățilă în Dosarul nr. 782/64/2009 al
Curții de Apel Brașov — Secția contencios administrativ și fiscal
și care formează obiectul Dosarului Curții Constituționale
nr. 1.054D/2010.
Dezbaterile au avut loc în ședința publică din 1 februarie
2011 și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 15 februarie 2011. La acea dată,
având în vedere imposibilitatea constituirii legale a completului
de judecată, Curtea a amânat pronunțarea pentru data de
24 februarie și, ulterior, pentru același motiv, pentru data de
1 martie 2011.

C U R T E A,

având în vedere actele și lucrările dosarului, reține următoarele:
Prin Încheierea din 9 februarie 2010, pronunțată în Dosarul
nr. 782/64/2009, Curtea de Apel Brașov — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 4,
art. 45 și art. 59 din Legea nr. 188/2000 privind executorii
judecătorești, excepție ridicată de Alexandru Viorel Frățilă
într-o cauză având ca obiect soluționarea recursului declarat de
Ministerul Justiției și Libertăților Cetățenești împotriva unei
hotărâri pronunțate de Comisia Superioară de Disciplină din
cadrul Uniunii Naționale a Executorilor Judecătorești.
În motivarea excepției de neconstituționalitate autorul
susține, în esență, că dispozițiile art. 4, art. 45 și art. 59 din
Legea nr. 188/2000 arogă Ministerului Justiției drepturi care
încalcă atât principiile de bază ale profesiei liberale, și anume
independența și autonomia, cât și principiul separației puterilor
în stat, în sensul că procesul de executare a titlurilor executorii
este supus controlului unui organ executiv, iar nu controlului
exclusiv al instanței de judecată.
Curtea de Apel Brașov — Secția contencios
administrativ
și
fiscal
apreciază
excepția
de
neconstituționalitate ca fiind neîntemeiată, întrucât legiuitorul
poate institui în considerarea anumitor situații deosebite reguli
speciale de procedură, ca și modalitățile de exercitare a
drepturilor procedurale, principiul liberului acces la justiție
presupunând posibilitatea neîngrădită a celor interesați de a

MONITORUL OFICIAL AL ROMÂNIEI, PARTEA I, Nr. 239/6.IV.2011
utiliza aceste proceduri în formele și modalitățile instituite de
lege. În cadrul procesului, părțile beneficiază de dreptul la
apărare garantat de Constituție. În ceea ce privește încălcarea
principiului separației puterilor în stat, instanța apreciază că
acesta nu este încălcat. Executorii judecătorești sunt învestiți să
îndeplinească un serviciu de interes public, activitatea lor fiind
controlată de Ministerul Justiției din punct de vedere
administrativ. Modul de îndeplinire a obligațiilor privind
executarea hotărârilor judecătorești este analizat de instanța de
judecată pe calea contestațiilor la executare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4, art. 45 și art. 59 din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, dispoziții care
au următorul conținut:
— Art. 4: ăCoordonarea și controlul activității executorilor
judecătorești se exercită de către Ministerul Justiției.”;
— Art. 45: ă(1) Acțiunea disciplinară se exercită de ministrul
justiției sau de Colegiul director al Camerei executorilor
judecătorești și se judecă de Consiliul de disciplină al acesteia,
format din 3 membri aleși de adunarea generală a Camerei
executorilor judecătorești, pe o perioadă de 3 ani.
(2) Pentru suspendarea din funcție sau excluderea din
profesie este obligatorie cercetarea prealabilă, care se
efectuează de inspectori generali din cadrul direcției de
specialitate din Ministerul Justiției sau de Colegiul director al
Camerei executorilor judecătorești.
(3) Audierea celui în cauză este obligatorie, acesta fiind
îndreptățit să ia cunoștință de conținutul dosarului și să-și
formuleze apărarea.
(4) Consiliul de disciplină al Camerei executorilor
judecătorești citează părțile și pronunță o hotărâre motivată care
se comunică acestora.
(5) Împotriva hotărârii Consiliului de disciplină al Camerei
executorilor judecătorești părțile pot face contestație, în termen
de 15 zile de la comunicare, la Comisia superioară de disciplină
a Uniunii Naționale a Executorilor Judecătorești, care judecă în
complet de 5 membri. Hotărârea Comisiei superioare de
disciplină este definitivă și poate fi atacată cu recurs la curtea de
apel în a cărei rază teritorială se află sediul profesional.

15

(6) Procedura judecării abaterilor disciplinare se stabilește
prin regulamentul de aplicare a prezentei legi.”;
— Art. 59: ă(1) Controlul profesional se exercită de Ministerul
Justiției, prin inspectori generali de specialitate, și de Uniunea
Națională a Executorilor Judecătorești, prin consiliul său de
conducere, și va avea în vedere:
a) organizarea și funcționarea Camerelor executorilor
judecătorești și a birourilor executorilor judecătorești;
b) calitatea actelor și lucrărilor efectuate de executorii
judecătorești;
c) comportarea executorilor judecătorești în raporturile de
serviciu, cu autoritățile publice și cu persoanele fizice și juridice.
(2) Consiliul Uniunii Naționale a Executorilor Judecătorești
poate delega Colegiului director al Camerei executorilor
judecătorești exercitarea controlului prevăzut la alin. (1) lit. b) și
c) în circumscripția sa.”
Autorul excepției susține că dispozițiile legale criticate încalcă
prevederile constituționale cuprinse în art. 1 alin. (4) privind
principiul separației puterilor în stat și în art. 124 alin. (3) privind
înfăptuirea justiției, precum și prevederile art. 6 din Convenția
pentru apărarea drepturilor omului și a libertăților fundamentale.
Examinând excepția, Curtea Constituțională observă că,
potrivit dispozițiilor Legii nr. 188/2000, executorii judecătorești
sunt învestiți să efectueze un serviciu de interes public, și
anume executarea silită a dispozițiilor cu caracter civil din titlurile
executorii, îndeplinind acte de autoritate publică, care au forța
probantă specifică unui asemenea act.
Pornind de la aceste observații, Curtea constată că este
firesc ca activitatea executorilor judecătorești să fie supusă
controlului profesional, iar în situația în care sunt constatate
abateri, aceștia să răspundă disciplinar.
Curtea observă că faptele pentru care executorul
judecătoresc răspunde disciplinar sunt expres și limitativ
prevăzute de lege și se referă la conduita profesională a
acestuia. Acțiunea disciplinară se exercită în condițiile art. 45
din Legea nr. 188/2000, iar audierea executorului este
obligatorie, acesta putând să își formuleze toate apărările pe
care le consideră necesare. Hotărârea prin care se stabilește
răspunderea disciplinară a executorului judecătoresc poate fi
contestată la Comisia superioară de disciplină a Uniunii
Naționale a Executorilor Judecătorești din România, iar
hotărârea acestei comisii poate fi atacată cu recurs la curtea de
apel în a cărei rază teritorială se află sediul profesional al
executorului.
Așa fiind, Curtea constată că controlul activității executorilor
judecătorești exercitat de către Ministerul Justiției, precum și
dreptul ministrului justiției de a exercita acțiunea disciplinară
care se judecă de Consiliul de disciplină al Camerei executorilor
judecătorești nu împietează asupra separației puterilor în stat și
nici asupra dreptului la un proces echitabil atât timp cât
hotărârea prin care se soluționează acțiunea aparține organelor
deliberative din cadrul profesiei, care poate fi atacată cu recurs
la curtea de apel în a cărei rază teritorială se află sediul
profesional.
Toate aceste prevederi legale constituie garanții ale
desfășurării unui proces echitabil, așa încât Curtea nu poate
reține încălcarea dispozițiilor constituționale și convenționale
invocate de autorul excepției.

16

MONITORUL OFICIAL AL ROMÂNIEI, PARTEA I, Nr. 239/6.IV.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4, art. 45 și art. 59 din Legea nr. 188/2000
privind executorii judecătorești, excepție ridicată de Alexandru Viorel Frățilă în Dosarul nr. 782/64/2009 al Curții de Apel Brașov —
Secția contencios administrativ și fiscal.
Definitivă și general obligatorie.
Pronunțată în ședința publică din data de 1 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 239/6.IV.2011 conține 16 pagini.

Prețul: 3,20 lei

&JUYDGY|522008]
ISSN 1453—4495

