Anul 179 (XXIII) — Nr. 312

PARTEA I

LEGI, DECRETE, HOTĂRÂRI ȘI ALTE ACTE

Vineri, 6 mai 2011

SUMAR

Pagina
Decizia nr. 317 din 3 martie 2011 referitoare la excepția de
neconstituționalitate a prevederilor art. 82 alin. (2) din
Ordonanța de urgență a Guvernului nr. 194/2002
privind regimul străinilor în România ..........................

DECIZII ALE CURȚII CONSTITUȚIONALE
Decizia nr. 142 din 8 februarie 2011 referitoare la excepția de
neconstituționalitate a dispozițiilor art. 28 alin. (1) și
art. 35 alin. (2) din Legea nr. 50/1991 privind autorizarea
executării lucrărilor de construcții ..............................
Decizia nr. 193 din 10 februarie 2011 referitoare la excepția de
neconstituționalitate a dispozițiilor art. 3 lit. f) și art. 8
din Ordonanța de urgență a Guvernului nr. 34/2006
privind atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii ......................

Pagina

2–3

4–5

Decizia nr. 300 din 1 martie 2011 referitoare la excepția de
neconstituționalitate a dispozițiilor art. 256 alin. (1),
art. 283 și art. 285 alin. (5) din Ordonanța de urgență
a Guvernului nr. 34/2006 privind atribuirea contractelor
de achiziție publică, a contractelor de concesiune de
lucrări publice și a contractelor de concesiune de
servicii ........................................................................

6–7

Opinie separată ....................................................................

7–9

9–11

Decizia nr. 318 din 3 martie 2011 referitoare la excepția de
neconstituționalitate a prevederilor art. 65 alin. (1), (2)
și (4) din Legea nr. 360/2002 privind Statutul
polițistului....................................................................

11–12

Decizia nr. 333 din 10 martie 2011 referitoare la excepția de
neconstituționalitate a prevederilor art. 11 alin. (1) lit. b)
și art. 14 alin. (1) din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice
fiscale ........................................................................

13–14

Decizia nr. 391 din 24 martie 2011 referitoare la excepția de
neconstituționalitate a dispozițiilor art. 77 din
Regulamentul de aplicare a Ordonanței de urgență a
Guvernului nr. 195/2002 privind circulația pe drumurile
publice și art. 21 din Ordonanța Guvernului nr. 2/2001
privind regimul juridic al contravențiilor ......................

15–16

2

MONITORUL OFICIAL AL ROMÂNIEI, PARTEA I, Nr. 312/6.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 142
din 8 februarie 2011

referitoare la excepția de neconstituționalitate a dispozițiilor art. 28 alin. (1) și art. 35 alin. (2)
din Legea nr. 50/1991 privind autorizarea executării lucrărilor de construcții
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 28 alin. (1) și art. 35 alin. (2) din Legea
nr. 50/1991 privind autorizarea executării lucrărilor de
construcții, excepție ridicată de Societatea Comercială ăTomis
Team” — S.R.L. din București în Dosarul nr. 25.123/212/2008
al Judecătoriei Constanța — Secția civilă.
La apelul nominal se prezintă pentru autorul excepției de
neconstituționalitate domnul avocat Doru Postelnicu, cu
împuternicire avocațială depusă la dosar, constatându-se lipsa
celeilalte părți, față de care procedura de citare a fost legal
îndeplinită. Cauza fiind în stare de judecată, președintele acordă
cuvântul reprezentantului autorului excepției de neconstituționalitate, care solicită admiterea acesteia.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 19 martie 2009, pronunțată în Dosarul
nr. 25.123/212/2008, Judecătoria Constanța — Secția civilă
a sesizat Curtea Constituțională pentru soluționarea
excepției de neconstituționalitate a prevederilor art. 28
alin. (1) și art. 35 alin. (2) din Legea nr. 50/1991 privind
autorizarea executării lucrărilor de construcții.
Excepția a fost invocată de Societatea Comercială ăTomis
Team” — S.R.L. din București într-un dosar având ca obiect
obligația de a face.
În motivarea excepției de neconstituționalitate autorul
excepției susține, în esență, că dispozițiile legale criticate sunt
neconstituționale, întrucât, pe de o parte, art. 28 alin. (1) din
Legea nr. 50/1991 permite oprirea și desființarea lucrărilor de
construire fără niciun control al instanței de judecată și exclude
posibilitatea instanței de a analiza și cenzura raporturile juridice

dintre părți în substanța lor și de a stabili în mod concret dacă și
în ce condiții se impune sistarea unor lucrări de construire și
desființarea lucrărilor executate în condițiile existenței unei
autorizații de construire valabile, iar pe de altă parte, art. 35
alin. (2) din Legea nr. 50/1991 permite suspendarea sancțiunii
principale pe durata judecării plângerii împotriva sancțiunii
contravenționale, dar mențin sancțiunea complementară a
sistării lucrărilor de construire.
Judecătoria Constanța — Secția civilă consideră că
excepția de neconstituționalitate este neîntemeiată întrucât
dispozițiile legale criticate nu conduc la micșorarea patrimoniului
persoanei, iar dreptul de a dispune oprirea executării lucrărilor
servește unei cauze de interes public, fiind în strânsă legătură
cu sistematizarea teritoriului, iar această măsură vizează chiar
interesul persoanei de a nu continua lucrările de construcții a
căror legalitate este contestată. În legătură cu încălcarea
libertății economice, instanța consideră că aceasta nu este un
drept absolut, ci un drept care comportă limitări rezultate din
obligația de a respecta legislația privitoare la disciplina în
construcții și care privește asigurarea ordinii publice.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile reprezentantului autorului
excepției de neconstituționalitate, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 28 alin. (1) și art. 35 alin. (2) din Legea
nr. 50/1991, republicată în Monitorul Oficial al României, Partea I,
nr. 933 din 13 octombrie 2004, texte de lege care au următorul
cuprins:
— Art. 28 alin. (1): ăOdată cu aplicarea amenzii pentru
contravențiile prevăzute la art. 26 alin. (1) lit. a) și b) se dispune
oprirea executării lucrărilor, precum și, după caz, luarea

MONITORUL OFICIAL AL ROMÂNIEI, PARTEA I, Nr. 312/6.V.2011
măsurilor de încadrare a acestora în prevederile autorizației sau
de desființare a lucrărilor executate fără autorizație ori cu
nerespectarea prevederilor acesteia, într-un termen stabilit în
procesul-verbal de constatare a contravenției.”;
— Art. 35 alin. (2): ăÎmpotriva procesului-verbal de constatare
și sancționare a contravenției se poate face plângere în termen
de 15 zile de la data înmânării sau comunicării acestuia.
Plângerea suspendă executarea sancțiunii amenzii, dar nu
suspendă măsura de oprire a executării lucrărilor, dispusă odată
cu aplicarea sancțiunii contravenționale, în condițiile art. 28
alin. (1) și ale art. 29 alin. (2).”
După sesizarea Curții Constituționale, prin Legea nr. 261/2009
privind aprobarea Ordonanței de urgență a Guvernului
nr. 214/2008 pentru modificarea și completarea Legii nr. 50/1991
privind autorizarea executării lucrărilor de construcții, publicată
în Monitorul Oficial al României, nr. 493 din 16 iulie 2009,
dispozițiile art. 35 alin. (2) au fost modificate, ele având
următorul cuprins: ăÎmpotriva procesului-verbal de constatare și
sancționare a contravenției se poate face plângere în termen de
15 zile de la data înmânării sau comunicării acestuia. Plângerea
suspendă executarea sancțiunii amenzii, dar nu suspendă
măsura de oprire a executării lucrărilor, dispusă odată cu
aplicarea sancțiunii contravenționale în condițiile art. 28 alin. (1)
și ale art. 29 alin. (2). De asemenea, plângerea nu suspendă
măsura desființării în condițiile art. 33 alin. (1) a lucrărilor de
construcții executate fără autorizație pe terenuri aparținând
domeniului public sau privat al județelor, municipiilor, orașelor
sau comunelor ori a construcțiilor, lucrărilor și amenajărilor cu
caracter provizoriu executate pe terenuri aparținând domeniului
public sau privat al județelor, municipiilor, orașelor ori comunelor
al căror termen prevăzut prin autorizație este expirat, dispusă
în condițiile art. 28 alin. (1).”
De asemenea, Curtea constată că, deși dispozițiile art. 35
alin. (2) din Legea nr. 50/1991 privind autorizarea executării
lucrărilor de construcții au fost modificate prin Legea
nr. 261/2009, soluția legislativă inițială a fost preluată în noua
reglementare și, în aceste condiții, Curtea urmează a se
pronunța asupra noilor dispoziții, cu modificările aduse prin
Legea nr. 261/2009.

3

În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 alin. (2) privind dreptul la proprietate privată
și art. 45 referitoare la libertatea economică.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 1.174 din 17 septembrie 2009,
publicată în Monitorul Oficial al României, Partea I, nr. 754 din
5 noiembrie 2009, Curtea a constatat că dreptul de proprietate,
invocat ca fiind încălcat, nu poate fi protejat decât în condițiile
respectării legii. Or, măsura opririi executării lucrărilor este
prevăzută de lege ca fiind complementară amenzii
contravenționale, aplicate ca urmare a constatării săvârșirii unor
contravenții în privința regimului lucrărilor de construcții sau a
nerespectării prevederilor din autorizația de construire. În acest
sens, Curtea s-a pronunțat, de exemplu, și prin Decizia nr. 159
din 28 februarie 2006, publicată în Monitorul Oficial al României,
Partea I, nr. 270 din 24 martie 2006, prin care a arătat că, ăîn
ceea ce privește edificarea de construcții, nu se poate susține că
prin desființarea unei construcții nelegal executate s-ar încălca
dreptul de proprietate, întrucât demolarea, dispusă de o instanță
judecătorească la finalul unui proces în care s-au putut formula
apărări și administra probe, este consecința nerespectării de
către constructor a prevederilor imperative ale legii privitoare la
autorizările necesare edificării imobilului respectiv”.
Este de remarcat, totodată, că procesul-verbal de constatare
și sancționare a contravențiilor poate fi atacat în fața instanței de
judecată competente, iar cererea de suspendare a măsurii de
oprire a lucrărilor poate fi formulată pe calea ordonanței
președințiale.
În ceea ce privește art. 45 din Constituție, referitor la
libertatea economică, Curtea a constatat că aceste norme nu
au incidență în cauză.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin deciziile menționate, cât și considerentele
acestora sunt valabile și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 28 alin. (1) și art. 35 alin. (2) din Legea
nr. 50/1991 privind autorizarea executării lucrărilor de construcții, excepție ridicată de Societatea Comercială ăTomis Team” —
S.R.L. din București în Dosarul nr. 25.123/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 312/6.V.2011
CURTEA CONSTITUȚIONALĂ

D E C I Z I A Nr. 193
din 10 februarie 2011

referitoare la excepția de neconstituționalitate a dispozițiilor art. 3 lit. f) și art. 8 din Ordonanța
de urgență a Guvernului nr. 34/2006 privind atribuirea contractelor de achiziție publică,
a contractelor de concesiune de lucrări publice și a contractelor de concesiune de servicii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Daniela Ramona Marițiu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3 lit. f) și art. 8 din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, excepție ridicată de
Societatea Comercială RER Ecologic Service București —
REBU — S.A. în Dosarul nr. 12.480/3/2008 al Curții de Apel
Brașov — Secția contencios administrativ și fiscal.
La apelul nominal răspund avocatul autorului excepției,
precum și avocatul părții Primăria Sectorului 1 București, lipsă
fiind celelalte părți, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul avocaților prezenți. Avocatul autorului excepției arată
că nu îndeplinește condițiile prevăzute de art. 40 alin. (3) din
Legea nr. 47/1992 privind organizarea și funcționarea Curții
Constituționale. În susținerea excepției depune note scrise.
Avocatul părții Primăria Sectorului 1 București solicită
respingerea excepției de neconstituționalitate ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă. În
acest sens arată că autorul excepției în critica formulată ridică
probleme ce țin de aplicarea și interpretarea dispozițiilor de lege,
fapt ce excedează competenței Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 9 aprilie 2010, pronunțată în Dosarul
nr. 12.480/3/2008, Curtea de Apel Brașov — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 3 lit. f) și art. 8 din Ordonanța de urgență a
Guvernului nr. 34/2006 privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii, excepție

ridicată de Societatea Comercială RER Ecologic Service
București — REBU — S.A.
În motivarea excepției de neconstituționalitate autorul
acesteia susține că prin definițiile date de cele două articole
criticate termenilor ăcontract de achiziție publică” și ăautoritate
contractantă” se limitează posibilitatea unităților administrativteritoriale de a fi parte la contractele de achiziție publică, ceea
ce contravine prevederilor art. 121 alin. (1) și (2) și art. 122
alin. (1) din Constituție. Date fiind și prevederile Legii
administrației publice locale nr. 215/2001, este evident faptul că
nu numai autoritățile administrației publice pot fi parte la
contractele de achiziție publică, ci și unitatea administrativteritorială.
Curtea de Apel Brașov — Secția contencios
administrativ și fiscal arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că nu poate fi reținută critica de
neconstituționalitate formulată de către autorul excepției,
întrucât normele criticate definesc într-o manieră deosebit de
clară și precisă contractul de achiziție publică și autoritatea
contractantă, fără a contraveni dispozițiilor constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 lit. f) și art. 8 din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 418 din 15 mai 2006.

MONITORUL OFICIAL AL ROMÂNIEI, PARTEA I, Nr. 312/6.V.2011
Dispozițiile art. 3 lit. f) au fost modificate prin articolul unic
pct. 1 din Legea nr. 278/2010 privind aprobarea Ordonanței de
urgență a Guvernului nr. 76/2010 pentru modificarea și
completarea Ordonanței de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, lege publicată în Monitorul Oficial al României,
Partea I, nr. 898 din 31 decembrie 2010. Dispozițiile art. 8 lit. b)
au fost modificate prin art. II pct. 1 din Ordonanța de urgență a
Guvernului nr. 19/2009 privind unele măsuri în domeniul
legislației referitoare la achizițiile publice, publicată în Monitorul
Oficial al României, Partea I, nr. 156 din 12 martie 2009.
Textele criticate au următorul conținut:
— Art. 3 lit. f): În sensul prezentei ordonanțe de urgență,
termenii și expresiile de mai jos au următoarele semnificații: (...)
f) contract de achiziție publică — contractul comercial care
include și categoria contractului sectorial, astfel cum este definit
la art. 229 alin. (2), cu titlu oneros, încheiat în scris între una sau
mai multe autorități contractante, pe de o parte, și unul sau mai
mulți operatori economici, pe de altă parte, având ca obiect
execuția de lucrări, furnizarea de produse sau prestarea de
servicii, în sensul prezentei ordonanțe de urgență;”;
— Art. 8: ăEste autoritate contractantă în sensul prezentei
ordonanțe de urgență:
a) oricare organism al statului — autoritate publică sau
instituție publică — care acționează la nivel central ori la nivel
regional sau local;
b) oricare organism, altul decât unul dintre cele prevăzute la
lit. a), cu personalitate juridică, care a fost înființat pentru a
satisface nevoi de interes general fără caracter comercial sau
industrial și care se află cel puțin în una dintre următoarele
situații:
— este finanțat, în majoritate, de către o autoritate
contractantă, astfel cum este definită la lit. a), sau de către un alt
organism de drept public;
— se află în subordinea sau este supusă controlului unei
autorități contractante, astfel cum este definită la lit. a), sau unui
alt organism de drept public;

5

— în componența consiliului de administrație/organului de
conducere sau de supervizare mai mult de jumătate din numărul
membrilor acestuia sunt numiți de către o autoritate
contractantă, astfel cum este definită la lit. a), sau de către un alt
organism de drept public;
c) oricare asociere formată de una sau mai multe autorități
contractante dintre cele prevăzute la lit. a) sau b);
d) oricare întreprindere publică ce desfășoară una sau mai
multe dintre activitățile prevăzute la cap. VIII secțiunea 1, atunci
când aceasta atribuie contracte de achiziție publică sau încheie
acorduri-cadru destinate efectuării respectivelor activități;
e) oricare subiect de drept, altul decât cele prevăzute la
lit. a)—d), care desfășoară una sau mai multe dintre activitățile
prevăzute la cap. VIII secțiunea 1, în baza unui drept special
sau exclusiv, astfel cum este acesta definit la art. 3 lit. k), acordat
de o autoritate competentă, atunci când acesta atribuie
contracte de achiziție publică sau încheie acorduri-cadru
destinate efectuării respectivelor activități.”
În susținerea neconstituționalității acestor dispoziții legale
sunt invocate prevederile constituționale ale art. 3 alin. (3)
referitoare la teritoriu, art. 121 alin. (1) și (2) referitoare la
autorități comunale și orășenești și ale art. 122 alin. (1)
referitoare la consiliul județean.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a reglementa în categoria
autorităților contractante și alte organisme decât cele prevăzute
de textul criticat. O asemenea solicitare nu intră însă în
competența de soluționare a Curții Constituționale, care,
conform art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului. Mai mult, motivarea criticii de neconstituționalitate
ridică probleme care țin de interpretarea și aplicarea legii. În
aceste condiții, este evident că o atare critică nu se poate
constitui într-o veritabilă excepție de neconstituționalitate, astfel
încât excepția de neconstituționalitate ridicată urmează să fie
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 3 lit. f) și art. 8 din Ordonanța de urgență a
Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice și a
contractelor de concesiune de servicii, excepție ridicată de Societatea Comercială RER Ecologic Service București — REBU — S.A.
în Dosarul nr. 12.480/3/2008 al Curții de Apel Brașov — Secția contencios administrativ și fiscal.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

6

MONITORUL OFICIAL AL ROMÂNIEI, PARTEA I, Nr. 312/6.V.2011
CURTEA CONSTITUȚIONALĂ

D E C I Z I A Nr. 300
din 1 martie 2011

referitoare la excepția de neconstituționalitate a dispozițiilor art. 256 alin. (1), art. 283
și art. 285 alin. (5) din Ordonanța de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice
și a contractelor de concesiune de servicii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Daniela Ramona Marițiu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 256 alin. (1), art. 283 și art. 285 alin. (5) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, excepție ridicată de Societatea Comercială ăOrange
România” — S.A. din București în Dosarul nr. 841/2/2010 al
Curții de Apel București — Secția a VIII-a contencios
administrativ și fiscal.
Dezbaterile au avut loc în ședința publică din data de
10 februarie 2011, fiind consemnate în încheierea din acea dată,
când, având nevoie de timp pentru a delibera, Curtea a amânat
pronunțarea la data de 24 februarie 2011, respectiv 1 martie
2011.
C U R T E A,

având în vedere actele și lucrările dosarului, reține următoarele:
Prin Încheierea din 15 februarie 2010, pronunțată în Dosarul
nr. 841/2/2010, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 256 alin. (1), art. 283 și art. 285 alin. (5) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor
de concesiune de lucrări publice și a contractelor de
concesiune de servicii, excepție ridicată de Societatea
Comercială ăOrange România” — S.A. din București.
În motivarea excepției de neconstituționalitate autoarea
acesteia susține că dispozițiile criticate contravin prevederilor
art. 21 alin. (4) din Constituție. Astfel, Consiliul Național de
Soluționare a Contestațiilor desfășoară o activitate administrativjurisdicțională care, potrivit textului constituțional invocat, ar
trebui să fie facultativă. Această condiție nu este respectată de
textul criticat, doar unele litigii fiind soluționate direct de către
instanța de judecată, regula fiind în sensul sesizării Consiliului
Național de Soluționare a Contestațiilor. De asemenea,
dispoziția potrivit căreia hotărârea pronunțată de instanță este
definitivă și irevocabilă încalcă principiul dublului grad de
jurisdicție stabilit de legea organică nr. 554/2004 în materia
contenciosului administrativ.
Curtea de Apel București — Secția a VIII-a contencios
administrativ și fiscal arată că excepția de neconstituționalitate
este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
reprezentantului Ministerului Public, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 256 alin. (1), art. 283 și art. 285 alin. (5) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, publicată în Monitorul Oficial al României, Partea I,
nr. 418 din 15 mai 2006.
Art. 283 alin. (4) a fost modificat prin articolul unic pct. 32 și
33 din Legea nr. 278/2010 privind aprobarea Ordonanței de
urgență a Guvernului nr. 76/2010 pentru modificarea și
completarea Ordonanței de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, lege publicată în Monitorul Oficial al României,
Partea I, nr. 898 din 31 decembrie 2010. La art. 283 a fost
introdus un nou alineat — alin. (11) —, care nu are nicio incidență
din perspectiva criticii de neconstituționalitate formulate.
Textele criticate au următorul conținut:
— Art. 256 alin. (1): ăÎn vederea soluționării contestațiilor pe
cale administrativ-jurisdicțională, partea care se consideră
vătămată are dreptul să se adreseze Consiliului Național de
Soluționare a Contestațiilor, cu respectarea prevederile art. 2562
și 270—271.”;
— Art. 283: ă(1) Instanța competentă să soluționeze
plângerea formulată împotriva deciziei pronunțate de Consiliu
este curtea de apel, secția de contencios-administrativ și fiscal
în a cărei rază se află sediul autorității contractante. Cu excepția
cazurilor în care plângerea are ca obiect contestarea amenzii,
Consiliul Național de Soluționare a Contestațiilor nu are calitatea
de parte în proces.
(2) Plângerea va fi soluționată în complet format din
3 judecători.
(3) Plângerea se soluționează potrivit dispozițiilor art. 3041
din Codul de procedură civilă. Prevederile secțiunii a 9-a se
aplică în mod corespunzător.

MONITORUL OFICIAL AL ROMÂNIEI, PARTEA I, Nr. 312/6.V.2011
(4) După soluționarea plângerii de către instanța prevăzută la
alin. (1) sau (11), dosarul cauzei se restituie de către instanță
Consiliului.”;
— Art. 285 alin. (5): ăHotărârea pronunțată de instanță este
definitivă și irevocabilă.”
În susținerea neconstituționalității acestor dispoziții legale
sunt invocate prevederile constituționale ale art. 21 alin. (4)
referitoare la jurisdicțiile speciale administrative.
Examinând excepția de neconstituționalitate, Curtea
constată că excepția de neconstituționalitate este neîntemeiată
pentru considerentele ce vor fi expuse:
În ceea ce privește critica potrivit căreia dispozițiile art. 285
alin. (5) încalcă principiul dublului grad de jurisdicție, stabilit de
Legea contenciosului administrativ nr. 554/2004, Curtea
constată că aceasta nu poate fi primită. Astfel, în jurisprudența
sa constantă, instanța de contencios constituțional a statuat că
examinarea constituționalității unui text de lege are în vedere
compatibilitatea acestui text cu dispozițiile constituționale pretins
violate, iar nu compararea mai multor prevederi legale între ele
și raportarea concluziei ce ar rezulta din această comparație la
dispoziții ori principii ale Constituției. De altfel, în conformitate
cu prevederile art. 126 alin. (3) și ale art. 129 din Constituție,
Curtea a statuat, prin Decizia nr. 288 din 3 iulie 2003, publicată
în Monitorul Oficial al României, Partea I, nr. 560 din 5 august
2003 că ăaccesul la justiție nu presupune și accesul la toate
mijloacele procedurale prin care se înfăptuiește justiția, iar
instituirea regulilor de desfășurare a procesului în fața

7

instanțelor judecătorești, deci și reglementarea căilor ordinare
sau extraordinare de atac, este de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Astfel, accesul liber la
justiție nu înseamnă accesul la toate structurile judecătorești și
la toate căile de atac”. În acest sens este și Decizia Plenului
Curții Constituționale nr. 1 din 8 februarie 1994, publicată în
Monitorul Oficial al României, Partea I, nr. 69 din 16 martie 1994.
În ceea ce privește invocarea în sprijinul criticii de
neconstituționalitate a dreptului la dublul grad de jurisdicție,
Curtea constată că acest drept este reglementat prin dispozițiile
art. 2 din Protocolul adițional nr. 7 la Convenția pentru apărarea
drepturilor omului și a libertăților fundamentale, fiind recunoscut
doar în materie penală, ceea ce nu este cazul în speța dedusă
controlului de constituționalitate.
În ceea ce privește critica potrivit căreia dispozițiile criticate
încalcă prevederile art. 21 alin. (4) din Constituție, Curtea
constată că nici aceasta nu poate fi primită. Astfel, Curtea
observă că, raportat la momentul introducerii acțiunii în justiție,
partea interesată avea posibilitatea optării între parcurgerea căii
administrativ-jurisdicționale sau introducerea acțiunii direct în
fața instanței de judecată. De altfel, Curtea constată că
nemulțumirea autorului excepției se bazează pe o aplicare
greșită a dispozițiilor criticate de către instanță, ceea ce
excedează controlului de constituționalitate realizat de instanța
de contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 256 alin. (1), art. 283 și art. 285 alin. (5) din
Ordonanța de urgență a Guvernului nr. 34/2006 privind atribuirea contractelor de achiziție publică, a contractelor de concesiune
de lucrări publice și a contractelor de concesiune de servicii, excepție ridicată de Societatea Comercială ăOrange România” — S.A.
din București în Dosarul nr. 841/2/2010 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 1 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

O P I N I E S E PA R AT Ă

În dezacord cu soluția pronunțată de Curtea Constituțională
prin Decizia nr. 300 din 1 martie 2011, prin care s-a respins ca
neîntemeiată excepția de neconstituționalitate a prevederilor
art. 256 alin. (1), art. 283 și art. 285 alin. (5) din Ordonanța de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, considerăm
că aceasta ar fi trebuit admisă, pentru următoarele motive:
I. În ceea ce privește litigiile care pot surveni în legătură cu
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, trebuie distins între:
— cereri privind procedura de atribuire, înainte de încheierea
contractului;

— cereri privind acordarea de despăgubiri pentru repararea
prejudiciilor cauzate în cadrul procedurii de atribuire;
— cereri privind executarea, nulitatea, anularea,
rezoluțiunea, rezilierea sau denunțarea unilaterală a contractelor
de achiziție publică.
Plecând de la dispozițiile art. 266 alin. (1) și de la cele ale
art. 286 alin. (1) rezultă că Consiliul Național de Soluționare a
Contestațiilor este competent să soluționeze contestațiile
formulate în cadrul procedurii de atribuire, înainte de încheierea
contractului, celelalte două categorii de cereri soluționându-se,
în primă instanță, de către secția comercială a tribunalului în
circumscripția căruia se află sediul autorității contractante.
Astfel, în continuare ne vom referi la prima categorie de
cereri, cele ce privesc procedura de atribuire, înainte de

8

MONITORUL OFICIAL AL ROMÂNIEI, PARTEA I, Nr. 312/6.V.2011

încheierea contractelor de achiziție publică, a contractelor de
concesiune de lucrări publice și a contractelor de concesiune de
servicii.
II. Potrivit dispozițiilor art. 255 alin. (1) din ordonanță (după
modificarea acestora prin Legea nr. 278/2010), orice persoană
care se consideră vătămată într-un drept ori într-un interes
legitim printr-un act al autorității contractante, prin încălcarea
dispozițiilor legale în materia achizițiilor publice, poate solicita,
prin contestație, anularea actului, obligarea autorității
contractante de a emite un act, recunoașterea dreptului pretins
sau a interesului legitim pe cale administrativ-jurisdicțională, în
condițiile prezentei ordonanțe de urgență.
Dispozițiile art. 256 din ordonanță prevăd că partea care se
consideră vătămată are dreptul, cu respectarea prevederilor
art. 2562 și art. 270—271, de a se adresa Consiliului Național
de Soluționare a Contestațiilor în vederea soluționării
contestațiilor pe cale administrativ-jurisdicțională. Aceste
dispoziții nu au fost modificate prin Legea nr. 278/2010.
Dispozițiile art. 2562 și art. 270—271 la care textul criticat
face referire dispun, în prezent, după cum urmează:
— art. 2562 (după modificarea acestora prin Legea
nr. 278/2010) — asupra termenelor înăuntrul cărora persoana
vătămată poate sesiza Consiliul Național de Soluționare a
Contestațiilor în vederea anulării actului și/sau recunoașterii
dreptului pretins ori a interesului legitim;
— art. 270—271 — asupra elementelor pe care trebuie să le
conțină contestația; sancțiunii respingerii contestației ca tardive
pentru nedepunerea în termenele prevăzute de art. 2562;
înștiințării participanților implicați în procedura de atribuire.
Înainte de modificarea survenită prin Legea nr. 278/2010
dispozițiile art. 255 alin. (1) din ordonanță prevedeau că orice
persoană care se consideră vătămată într-un drept ori într-un
interes legitim printr-un act al autorității contractante, prin
încălcarea dispozițiilor legale în materia achizițiilor publice,
poate solicita anularea actului, obligarea autorității contractante
de a emite un act, recunoașterea dreptului pretins sau a
interesului legitim pe cale administrativ-jurisdicțională sau în
justiție, în condițiile prezentei ordonanțe de urgență.
De asemenea, dispozițiile art. 2562 dispuneau asupra
termenelor înăuntrul cărora persoana vătămată putea sesiza
Consiliul Național de Soluționare a Contestațiilor sau, după caz,
instanța judecătorească competentă în vederea anulării actului
și/sau recunoașterii dreptului pretins ori a interesului legitim.
Mai mult, dispozițiile alin. (3) al acestui articol prevedeau că
partea nu se putea adresa, pentru soluționarea aceleiași cereri,
concomitent Consiliului Național de Soluționare a Contestațiilor
și instanței judecătorești competente; în caz contrar, se prezuma
renunțarea la calea administrativ-jurisdicțională, partea având
obligația de a notifica Consiliului introducerea cererii la instanța
judecătorească competentă. Astfel, cea care rămânea învestită
cu soluționarea cererii era instanța de judecată.
III. Prin comparație, din perspectiva caracterului facultativ
al procedurilor administrativ-jurisdicționale, Ordonanța
Guvernului nr. 137/2000 privind prevenirea și sancționarea
tuturor formelor de discriminare stabilind Consiliul Național
pentru Combaterea Discriminării ca autoritate administrativjurisdicțională, stabilește prin art. 20 alin. (1) că ăpersoana care
se consideră discriminată poate sesiza Consiliul în termen de
un an de la data săvârșirii faptei sau de la data la care putea să
ia cunoștință de săvârșirea ei”, iar prin art. 27 alin. (1) că
ăPersoana care se consideră discriminată poate formula, în fața
instanței de judecată, o cerere pentru acordarea de despăgubiri
și restabilirea situației anterioare discriminării sau anularea
situației create prin discriminare, potrivit dreptului comun.
Cererea este scutită de taxă judiciară de timbru și nu este
condiționată de sesizarea Consiliului”.

IV. Învestită fiind cu soluționarea unor excepții de
neconstituționalitate ale dispozițiilor cap. IX ăSoluționarea
contestațiilor” din Ordonanța de urgență a Guvernului
nr. 34/2006, Curtea Constituțională a reținut în mai multe decizii
că aceste dispoziții sunt constituționale, dat fiind că persoana
ce se considera vătămată are opțiunea între a contesta actul
administrativ pe calea administrativ-jurisdicțională și formularea
unei acțiuni în fața instanței judecătorești în temeiul dreptului
comun în materia contenciosului administrativ. În plus, a mai
constatat Curtea, contestatorii pot renunța oricând, pe parcursul
soluționării contestației, la jurisdicția administrativă specială și
se pot adresa instanței de contencios administrativ, conform
prevederilor art. 6 alin. (4) din Legea nr. 554/2004.
Astfel că, într-o atare situație, instanța de contencios
constituțional a statuat că dispozițiile criticate satisfac pe deplin
cerința constituțională consacrată de art. 21 alin. (4), potrivit
căreia ăJurisdicțiile speciale administrative sunt facultative și
gratuite”, persoana vătămată având posibilitatea de a opta între
contestarea actului administrativ pe calea administrativjurisdicțională și formularea unei acțiuni direct în fața instanței
judecătorești, în temeiul dreptului comun în materia
contenciosului administrativ.
În acest sens sunt, de exemplu, Decizia nr. 690 din
11 septembrie 2007, publicată în Monitorul Oficial al României,
Partea I, nr. 668 din 1 octombrie 2007; Decizia nr. 887 din
16 octombrie 2007, publicată în Monitorul Oficial al României,
Partea I, nr. 779 din data de 16 noiembrie 2007; Decizia nr. 236
din 19 februarie 2009, publicată în Monitorul Oficial al României,
Partea I, nr. 224 din 7 aprilie 2009.
V. Având în vedere cele expuse mai sus se constată că s-a
acordat Consiliului Național de Soluționare a Contestațiilor
competența exclusivă în soluționarea cererilor privind
procedura de atribuire, înainte de încheierea contractului,
persoana vătămată nemaiavând posibilitatea de a opta între
contestarea actului administrativ pe calea administrativjurisdicțională și formularea unei acțiuni direct în fața
instanței judecătorești. Astfel, este pus sub semnul întrebării
principiul caracterului facultativ al procedurilor administrativjurisdicționale.
Legea fundamentală nu se opune instituționalizării
jurisdicțiilor speciale administrative, cu condiția respectării
dispozițiilor constituționale ale art. 21 alin. (4) care prevăd
caracterul facultativ și gratuit al acestor jurisdicții.
Practica Curții Constituționale este constantă în a considera
ca fiind de competența exclusivă a legiuitorului instituirea unor
proceduri administrativ-jurisdicționale destinate, în general, să
asigure soluționarea mai rapidă a unor categorii de litigii,
descongestionarea instanțelor, evitarea cheltuielilor de judecată;
crearea unor asemenea proceduri constituie, însă, o măsură de
protecție, care, deci, nu poate avea ca scop, în niciun mod,
limitarea accesului la justiție. În acest sens este, de exemplu,
Decizia Plenului Curții Constituționale nr. 1 din 8 februarie 1994,
publicată în Monitorul Oficial al României, Partea I, nr. 69 din
16 martie 1994 și Decizia nr. 282 din 1 iulie 1997, publicată în
Monitorul Oficial al României, Partea I, nr. 250 din 24 septembrie
1997.
Caracterul facultativ al jurisdicțiilor speciale administrative
permite celui îndreptățit să se adreseze fie organului
administrativ-jurisdicțional, fie direct instanței de judecată.
Aceasta înseamnă că cel care contestă un act administrativ
supus unei jurisdicții administrative speciale se poate adresa
direct instanței judecătorești, fără a mai parcurge procedura
administrativă prealabilă.
În situația în care legea prevede posibilitatea atacării unui
act administrativ și în cadrul unei jurisdicții speciale
administrative, iar partea optează pentru această cale, ea este

MONITORUL OFICIAL AL ROMÂNIEI, PARTEA I, Nr. 312/6.V.2011
datoare fie să parcurgă integral procedura specială, fie, dacă
hotărăște să renunțe la această procedură, să notifice intenția
sa, în prealabil, organului administrativ jurisdicțional. În acest
sens este Decizia nr. 411 din 4 noiembrie 2003, publicată în
Monitorul Oficial al României, Partea I, nr. 925 din 23 decembrie
2003.
Astfel cum s-a arătat, caracterul facultativ al procedurilor
administrativ-jurisidicționale, prevăzut în prezent de Constituție,
permite celui îndreptățit să se adreseze fie organului
administrativ-jurisdicțional, fie direct instanței de judecată.
Prin urmare, textul constituțional determină, pe lângă
obligația negativă a legiuitorului de a nu interveni printr-o
dispoziție legislativă în sensul stabilirii unei taxe pentru accesul
la o procedură administrativ-jurisdicțională, și o obligație pozitivă
a acestuia de a înscrie în mod expres în actul normativ
caracterul facultativ al acestei proceduri.
Legiuitorul trebuie să își îndeplinească această obligație
tocmai pentru a exista o legislație clară, precisă și adecvată,
care să nu dea naștere la interpretări și aplicări diferite ale
textelor de lege de către instanțele de judecată în această
materie.

9

În acest sens este și jurisprudența Curții Europene a
Drepturilor Omului, care a statuat constant în sensul că legea
trebuie să fie accesibilă justițiabilului și previzibilă în ceea ce
privește efectele sale (Hotărârea din 29 martie 2000 în Cauza
Rotaru împotriva României). De asemenea, Curtea Europeană
a Drepturilor Omului a considerat că ălege” nu poate fi
considerată decât o normă enunțată cu suficientă precizie,
pentru a permite cetățeanului să își controleze conduita; apelând
la nevoie la consiliere de specialitate în materie, el trebuie să fie
capabil să prevadă, într-o măsură rezonabilă, față de
circumstanțele speței, consecințele care ar putea rezulta dintr-o
anumită faptă (Hotărârea din 25 ianuarie 2007 în Cauza
Sissanis împotriva României).
VI. Având în vedere obiectul excepției, admiterea acesteia ar
fi dus la extinderea controlului de constituționalitate la întreg
capitolul care dispune asupra acestei etape — Capitolul IX —
Soluționarea contestațiilor —, potrivit art. 31 alin. (2) din Legea
nr. 47/1992, care prevede că ăîn caz de admitere a excepției,
Curtea se va pronunța și asupra constituționalității altor
prevederi din actul atacat, de care, în mod necesar și evident, nu
pot fi disociate prevederile menționate în sesizare”.

Judecător
Prof. univ. dr. Iulia Motoc

CURTEA CONSTITUȚIONALĂ

D E C I Z I A Nr. 317
din 3 martie 2011

referitoare la excepția de neconstituționalitate a prevederilor art. 82 alin. (2) din Ordonanța
de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 82 alin. (2) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Stella Maris Conceicao Alves în Dosarul
nr. 485/33/2010 al Curții de Apel Cluj — Secția comercială, de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
autorul acesteia urmărind completarea textului de lege criticat,
atribuție ce revine legiuitorului. Apreciază că prevederile de lege
ce formează obiectul excepției nu contravin dispozițiilor
constituționale și convenționale invocate, întrucât străinul are

posibilitatea de a ataca decizia de returnare la instanța de
contencios administrativ competentă.
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2010, pronunțată în Dosarul
nr. 485/33/2010, Curtea de Apel Cluj — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 82 alin. (2) din Ordonanța de urgență a
Guvernului nr. 194/2002 privind regimul străinilor în
România, excepție ridicată de Stella Maris Conceicao Alves
într-o cauză având ca obiect un litigiu privind regimul străinilor.
În motivarea excepției de neconstituționalitate autorul
acesteia susține că textul de lege criticat contravine dispozițiilor
din Legea fundamentală cuprinse în art. 24 alin. (1) care
garantează dreptul la apărare și în art. 31 alin. (2) teza a doua,
care prevede că ăAutoritățile publice, potrivit competențelor ce le
revin, sunt obligate să asigure informarea corectă a cetățenilor
(...) asupra problemelor de interes personal”, interpretate în
lumina dispozițiilor art. 6 paragraful 3 lit. a) din Convenția pentru
apărarea drepturilor omului și a libertăților fundamentale, care
consacră dreptul oricărui acuzat de a fi informat, în termenul cel
mai scurt, într-o limbă pe care o înțelege și în mod amănunțit,
asupra naturii și cauzei acuzației aduse împotriva sa. În opinia
autorului excepției, decizia de returnare ar trebui redactată în

10

MONITORUL OFICIAL AL ROMÂNIEI, PARTEA I, Nr. 312/6.V.2011

limba română și în limba maternă a cetățeanului în cauză,
aceasta fiind o modalitate corectă și echitabilă de informare.
Precizează că ăexigența ca informarea să fie făcută într-o limbă
pe care străinul o înțelege este esențială pentru ca acesta să își
însușească corect starea de fapt redată, consecințele acesteia
și, de asemenea, să își poată pregăti suficient apărarea în cazul
în care va ataca decizia de returnare”. Arată că analiza acestor
aspecte trebuie făcută prin raportare la respectarea garanțiilor
dreptului la un proces echitabil în materie penală, întrucât,
potrivit art. 138 din Ordonanța de urgență a Guvernului
nr. 194/2002, nerespectarea dispozițiilor deciziei de returnare
poate avea consecințe de natură penală. Invocă, în acest sens,
Hotărârea din 4 octombrie 2007, pronunțată de Curtea
Europeană a Drepturilor Omului în Cauza Anghel împotriva
României.
Curtea de Apel Cluj — Secția comercială, de contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat nu
afectează exercitarea neîngrădită a dreptului la apărare, întrucât
partea își poate face toate apărările pe care le consideră
necesare, personal sau prin avocat, și poate propune probele
pe care le apreciază ca fiind utile. Arată că ăfaptul că asistența
juridică îi este asigurată autoarei excepției prin avocatul care i-a
redactat acțiunea, precum și formularea apărării drepturilor părții
din proces prin avocat, reprezintă o garanție fundamentală în
domeniul dreptului la apărare”. Totodată, consideră că nu se
aduce atingere nici dreptului la informație, întrucât reclamantei
i s-a făcut o informare corectă prin intermediul interpretului
autorizat de către Ministerul Justiției pentru limba portugheză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 82 alin. (2) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul conținut:
— Art. 82 alin. (2): ă(2) Decizia de returnare se redactează în
două exemplare, fiecare în limba română și într-o limbă de
circulație internațională.”
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse în art. 24 alin. (1) care garantează dreptul la apărare și
în art. 31 alin. (2) teza a doua, care prevede că ăAutoritățile

publice, potrivit competențelor ce le revin, sunt obligate să
asigure informarea corectă a cetățenilor (...) asupra problemelor
de interes personal”, interpretate în lumina celor ale art. 6
paragraful 3 lit. a) din Convenția pentru apărarea drepturilor
omului și a libertăților fundamentale, care consacră dreptul
oricărui acuzat de a fi informat, în termenul cel mai scurt, într-o
limbă pe care o înțelege și în mod amănunțit, asupra naturii și
cauzei acuzației aduse împotriva sa.
Examinând excepția de neconstituționalitate, Curtea reține
următoarele:
Faptul că decizia de returnare nu se redactează și în limba
maternă a destinatarului acesteia nu este de natură să conducă
la ideea că sunt nesocotite dispozițiile art. 31 alin. (2) din
Constituție, întrucât exigența informării corecte impusă de textul
constituțional menționat vizează, în cazul de față, coincidența
dintre realitatea măsurii dispuse și conținutul deciziei de
returnare. Or, întrucât, în principiu, aceasta din urmă transpune
în formă scrisă măsura dispusă de Oficiul Român pentru
Imigrări, fără distorsiuni sau inadvertențe, nu se poate considera
decât că textul de lege criticat oferă acestei autorități publice
posibilitatea de a-și îndeplini obligația constituțională de a
informa în mod corect destinatarul deciziei cu privire la măsura
dispusă. Modalitatea concretă în care decizia de returnare
reflectă sau nu în mod corect conținutul măsurii poate fi
cenzurată doar de instanța competentă să efectueze un control
de legalitate, nefiind o problemă de constituționalitate.
În ceea ce privește critica prin raportare la dispozițiile art. 24
alin. (1) din Legea fundamentală, Curtea constată că nu poate
fi reținută. Astfel, stabilind că decizia de returnare va fi redactată
nu doar în limba română, ci și într-o limbă de circulație
internațională, legiuitorul a lărgit posibilitatea destinatarului
deciziei de a lua în mod efectiv la cunoștință de măsura dispusă.
În acest fel, textul garantează într-o măsură rezonabilă accesul
persoanei la informația cuprinsă în actul emis de Oficiul Român
pentru Imigrări și, implicit și subsecvent, dreptul acesteia de a o
contesta în cadrul unui proces desfășurat în fața unei instanțe
independente și imparțiale și în cadrul căruia își va putea face
toate apărările necesare fie personal, prin intermediul unui
interpret, fie apelând la asistența de specialitate a unui avocat.
Prin urmare, e suficientă o minimă diligență din partea străinului
de a lua la cunoștință în mod efectiv de conținutul deciziei, care,
așa cum stabilește textul de lege criticat, este redactată nu doar
în limba română, ci și într-o limbă de circulație internațională.
Desigur că o reglementare mai generoasă, care să ofere un
standard de protecție mai înalt, ar fi de preferat, având în vedere
situația particulară a străinilor, dar legiuitorul este singurul în
măsură să aprecieze asupra oportunității unei completări a
legislației deja existente.
De asemenea, Curtea constată că nu sunt incidente în cauză
dispozițiile art. 6 paragraful 3 lit. a) din Convenția pentru
apărarea drepturilor omului și a libertăților fundamentale,
acestea referindu-se la persoana acuzată de săvârșirea unei
infracțiuni, ceea nu este în cazul de față, textul de lege criticat
neavând în vedere persoane cu privire la care a fost formulată
o acuzație penală. Totodată, Curtea observă că nu este
pertinentă invocarea, în prezenta cauză, nici a Hotărârii din 4
octombrie 2007, pronunțată în Cauza Anghel împotriva
României, întrucât Curtea Europeană a Drepturilor Omului nu a
statuat cu acel prilej cu privire la eventuala încălcare a
dispozițiilor art. 6 paragraful 3 lit. a) din Convenția pentru
apărarea drepturilor omului și a libertăților fundamentale.

MONITORUL OFICIAL AL ROMÂNIEI, PARTEA I, Nr. 312/6.V.2011

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 82 alin. (2) din Ordonanța de urgență a
Guvernului nr. 194/2002 privind regimul străinilor în România, excepție ridicată de Stella Maris Conceicao Alves în Dosarul
nr. 485/33/2010 al Curții de Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 318
din 3 martie 2011

referitoare la excepția de neconstituționalitate a prevederilor art. 65 alin. (1), (2) și (4)
din Legea nr. 360/2002 privind Statutul polițistului
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 65 alin. (1), (2) și (4) din Legea nr. 360/2002
privind Statutul polițistului, excepție ridicată de Iulian Lăzăr în
Dosarul nr. 658/99/2010 al Tribunalului Iași — Secția comercială
și de contencios administrativ, care formează obiectul Dosarului
nr. 2.154D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 2.912D/2010, având ca obiect excepția de neconstituționalitate a acelorași prevederi legale, ridicată de Marius Martin
în Dosarul nr. 640/99/2010 al Tribunalului Iași — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 2.912D/2010 la Dosarul
nr. 2.154D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca neîntemeiată, apreciind că
textul de lege criticat nu încalcă dispozițiile constituționale și
convenționale invocate.

C U R T E A,

având în vedere actele și lucrările dosarelor, reține următoarele:
Prin încheierile din 7 mai 2010 și 6 mai 2010, pronunțate în
dosarele nr. 658/99/2010 și, respectiv, nr. 640/99/2010,
Tribunalul Iași — Secția comercială și de contencios
administrativ a sesizat Curtea Constituțională cu excepția
de neconstituționalitate a dispozițiilor art. 65 alin. (1), (2) și
(4) din Legea nr. 360/2002 privind Statutul polițistului.
Excepția a fost ridicată de Iulian Lăzăr și, respectiv, Marius
Martin în cauze având ca obiect soluționarea unor acțiuni în
anularea unor acte administrative.
În motivarea excepției, se susține, în esență, că măsura
punerii la dispoziția unității a polițistului înlătură prezumția de
nevinovăție, ăfiind fundamentată, de cele mai multe ori, doar pe
adresa organului de urmărire penală prin care instituția este
înștiințată cu privire la trimiterea în judecată a acestuia”.
Prezumția de nevinovăție este nesocotită și prin lipsa vreunei
distincții între infracțiunile săvârșite în legătură cu serviciul sau
cele care nu sunt incluse în această categorie ori între
infracțiunile săvârșite din culpă sau cu intenție. Se mai critică și
caracterul lacunar al textelor ce formează obiect al excepției,
întrucât niciunul dintre acestea nu definește măsura de punere
la dispoziția unității. Sarcinile și atribuțiile pot fi stabilite pe
această perioadă de șeful unității în mod discreționar, în așa fel
încât măsura poate fi lipsită de eficiență sau poate duce la
săvârșirea unui abuz grav. Se mai arată că, în urma luării
măsurii de punere la dispoziția unității, polițistului îi sunt
micșorate în mod semnificativ drepturile salariale.
Tribunalul Iași — Secția comercială și de contencios
administrativ consideră că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale. În opinia sa, punerea la dispoziție a
polițistului nu poate fi considerată ca fiind contrară prezumției de

12

MONITORUL OFICIAL AL ROMÂNIEI, PARTEA I, Nr. 312/6.V.2011

nevinovăție, fiind o măsură necesară pentru apărarea ordinii
publice și desfășurarea în bune condiții a instrucției penale, în
vederea apărării interesului general, a protejării imaginii unei
instituții de bază care este poliția. Totodată, consideră că
stabilirea de către legiuitor a acestei măsuri se circumscrie
prevederilor art. 53 din Constituție, dat fiind statutul polițistului,
protejarea interesului general și a prestigiului profesiei. În plus,
măsura este proporțională și cu scopul urmărit, polițistului
nefiindu-i încălcat dreptul la muncă și asigurându-i-se retribuirea
la nivelul de bază corespunzător gradului profesional pe care îl
deține și potrivit sarcinilor stabilite de către șeful unității de poliție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 65 alin. (1), (2) și (4) din Legea nr. 360/2002
privind Statutul polițistului, publicată în Monitorul Oficial al
României, Partea I, nr. 440 din 24 iunie 2002, care au următorul
cuprins:
— Art. 65 alin. (1), (2) și (4): ă(1) În cazul în care împotriva
polițistului s-a început urmărirea penală sau acesta a fost trimis
în judecată, menținerea sa în activitate se hotărăște după
soluționarea definitivă a cauzei, cu excepția situației în care a
comis și alte abateri disciplinare, când operează procedura
disciplinară obișnuită.
(2) Polițistul față de care s-a pus în mișcare acțiunea penală
sau care este judecat în stare de libertate ori liberat provizoriu
pe cauțiune este pus la dispoziție. (...)
(4) Polițistul pus la dispoziție îndeplinește numai acele sarcini
și atribuții de serviciu stabilite în scris de șeful unității de poliție
și beneficiază de drepturile bănești corespunzătoare gradului
profesional pe care îl are, la nivelul de bază, precum și de
celelalte drepturi prevăzute în prezenta lege.”
În opinia autorului excepției, textele de lege criticate
contravin dispozițiilor din Legea fundamentală cuprinse la art. 16
privind egalitatea în drepturi, art. 23 alin. (11) care consacră
prezumția de nevinovăție, art. 41 alin. (1) potrivit căruia dreptul
la muncă nu poate fi îngrădit și art. 53 referitor la restrângerea
exercițiului unor drepturi sau al unor libertăți. De asemenea,
invocă și prevederile art. 6 paragraful 2 din Convenția pentru

apărarea drepturilor omului și a libertăților fundamentale și
art. 11 pct. 1 din Declarația Universală a Drepturilor Omului, care
instituie prezumția de nevinovăție.
Examinând excepția de neconstituționalitate, Curtea observă
că, în principal, autorii acesteia susțin că măsura punerii la
dispoziția unității a polițistului față de care s-a pus în mișcare
acțiunea penală sau care este judecat în stare de libertate ori
liberat provizoriu pe cauțiune nesocotește dispozițiile din
Constituție și din alte documente internaționale care consacră
prezumția de nevinovăție. Asupra unei critici similare, aplicabile
mutatis mutandis la cauza de față, Curtea s-a mai pronunțat prin
Decizia nr. 187 din 6 martie 2007, publicată în Monitorul Oficial
al României, Partea I, nr. 237 din 5 aprilie 2007, cu prilejul
soluționării excepției de neconstituționalitate a prevederilor
art. 89 alin. 2 din Legea nr. 80/1995 privind statutul cadrelor
militare, referitoare la punerea la dispoziție a ofițerilor, maiștrilor
militari și subofițerilor pentru care s-a început urmărirea penală
sau care sunt trimiși în judecata instanțelor militare, dar care
sunt cercetați și judecați în stare de libertate sau eliberați pe
cauțiune. Curtea a statuat că punerea la dispoziție nu încalcă
prezumția de nevinovăție, întrucât nu vizează fondul răspunderii
pentru fapta imputată, nu prejudecă vinovăția, ci constituie o
măsură preventivă, justificată de necesitatea împiedicării
săvârșirii de noi fapte contrare prevederilor legale, de
îndeplinirea corectă a atribuțiilor ce revin funcției respective și de
asigurarea încrederii în persoana care ocupă acea funcție.
Pentru identitate de rațiune, aceeași concluzie este valabilă și în
ceea ce privește punerea la dispoziție a polițiștilor.
Totodată, Curtea observă că, în alin. (4) al art. 65 din Legea
nr. 360/2002, este precizat și conținutul măsurii punerii la
dispoziție. Interpretarea dată acestuia de autorii excepției în
sensul că sarcinile și atribuțiile pot fi stabilite pe această perioadă
de șeful unității în mod discreționar și abuziv nu poate fi, însă,
analizată de Curte, întrucât depinde de modalitatea practică de
individualizare a acesteia la fiecare caz concret, nereprezentând
o problemă de constituționalitate, ci de aplicare a legii.
De asemenea, un raționament simetric cu cel cuprins în
decizia menționată se impune și în ceea ce privește reducerea
indemnizațiilor. Prin luarea măsurii punerii la dispoziție nu se
poate susține că se îngrădește dreptul la muncă și, la fel ca în
cazul cadrelor militare, art. 65 din Legea nr. 360/2002 prevede
în mod expres, la alin. (6), că ăîn cazul în care s-a dispus
scoaterea de sub urmărire penală ori achitarea, precum și în
cazul încetării urmăririi penale ori a procesului penal, polițistul va
fi repus în toate drepturile anterioare, inclusiv compensarea
celor de care a fost privat pe perioada punerii la dispoziție (...)”.
În ce privește prevederile art. 16 din Constituție, Curtea
observă că autorii excepției nu motivează pretinsa încălcare a
acestora, iar invocarea art. 53 din Legea fundamentală nu poate
fi reținută de vreme ce nu a fost constatată restrângerea vreunui
drept constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 65 alin. (1), (2) și (4) din Legea nr. 360/2002
privind Statutul polițistului, excepție ridicată de Iulian Lăzăr și Marius Martin în dosarele nr. 658/99/2010 și, respectiv,
nr. 640/99/2010 ale Tribunalului Iași — Secția comercială și de contencios administrativ.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 312/6.V.2011

13

CURTEA CONSTITUȚIONALĂ

D E C I Z I A Nr. 333
din 10 martie 2011

referitoare la excepția de neconstituționalitate a prevederilor art. 11 alin. (1) lit. b) și ale art. 14
alin. (1) din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 11 alin. (1) lit. b) și ale art. 14 alin. (1) din
Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice
fiscale, excepție ridicată de Societatea Comercială ăAlexur” —
S.R.L. din Brașov în Dosarul nr. 18.498/197/2009 al Judecătoriei
Brașov.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere a excepției
de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2010, pronunțată în Dosarul
nr. 18.498/197/2009, Judecătoria Brașov a sesizat Curtea
Constituțională cu excepția de neconstituționalitate a
prevederilor art. 11 alin. (1) lit. b) și ale art. 14 alin. (1) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale. Excepția de neconstituționalitate a
fost ridicată de petenta Societatea Comercială ăAlexur” — S.R.L.
din Brașov într-o cauză având ca obiect soluționarea unei
plângeri contravenționale.
În motivarea excepției de neconstituționalitate autorul
acesteia susține că prevederile de lege criticate ar fi
constituționale numai în măsura în care ar exista posibilitatea
de a achita în termen de 48 de ore jumătate din minimul amenzii
prevăzute de actul normativ și dacă prin cuantumul amenzii
aplicate nu s-ar aduce atingere nivelului de trai decent al
personalului societății comerciale. Astfel, într-un stat democratic
și social, amenda contravențională prezintă un aspect preventiv
și, tocmai în acest sens, ca primă sancțiune există

avertismentul, însă această modalitate de sancționare nu este
prevăzută de textele de lege criticate. Totodată, nu este
prevăzută nici posibilitatea achitării în termen de 24 de ore sau
48 de ore a jumătate din cuantumul amenzii, ceea ce reprezintă
aspectul educativ al sancțiunii. Or, o amendă între 8.000 și
10.000 lei aplicată pentru un operator economic care își
ădesfășoară activitatea pe o masă din piață sau pe o tarabă, cu
activitate dependentă și influențată de vreme, de condițiile
meteorologice și care abia poate să-și realizeze un venit [...] la
nivelul minim pe economie”, aduce o atingere gravă art. 47 din
Constituție referitor la nivelul de trai decent, cu atât mai mult cu
cât nu există nici posibilitatea de a achita jumătate din
cuantumul acesteia într-un termen stabilit.
Judecătoria Brașov consideră că prevederile de lege
criticate nu contravin dispozițiilor art. 1 alin. (3) și art. 47 din
Constituție, deoarece măsurile sancționatoare dispuse de
Ordonanța de urgență a Guvernului nr. 28/1999 vizează
apărarea intereselor generale privind respectarea legislației
fiscale, fiind justificate de imperativul protejării interesului social
și al ordinii de drept, aceasta îndreptățind adoptarea unor măsuri
specifice de preîntâmpinare și sancționare a faptelor care
generează sau ar putea genera fenomene economice negative.
Dispozițiile de lege criticate reprezintă norme coercitive,
instituind sancțiuni contravenționale pentru operatorii economici
care nu respectă dispozițiile legale incidente în materie, iar
stabilirea unor contravenții și sancționarea cu amendă, respectiv
cu suspendarea activității operatorului economic, reprezintă o
opțiune a legiuitorului care dă expresie preocupării statului
pentru a asigura libertatea comerțului, protecția concurenței
loiale și crearea cadrului favorabil pentru valorificarea tuturor
factorilor de producție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

14

MONITORUL OFICIAL AL ROMÂNIEI, PARTEA I, Nr. 312/6.V.2011

Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile art. 11 alin. (1)
lit. b) și ale art. 14 alin. (1) din Ordonanța de urgență a Guvernului
nr. 28/1999 privind obligația agenților economici de a utiliza
aparate de marcat electronice fiscale, republicată în Monitorul
Oficial al României, Partea I, nr. 75 din 21 ianuarie 2005.
Prin art. V pct. 11 din Ordonanța Guvernului nr. 47/2007
privind reglementarea unor măsuri financiar-fiscale, publicată în
Monitorul Oficial al României, Partea I, nr. 603 din 31 august
2007, s-a prevăzut că în titlul și în cuprinsul Ordonanței de
urgență a Guvernului nr. 28/1999, sintagma ăagenți economici”
se înlocuiește cu sintagma ăoperatori economici”.
Dispozițiile art. 11 alin. (1) lit. b) din Ordonanța de urgență a
Guvernului nr. 28/1999 au fost modificate prin articolul unic
pct. 4 din Legea nr. 52/2009 pentru aprobarea Ordonanței
Guvernului nr. 47/2007 privind reglementarea unor măsuri
financiar-fiscale, publicată în Monitorul Oficial al României,
Partea I, nr. 224 din 7 aprilie 2009.
În prezent, dispozițiile criticate au următorul cuprins:
— Art.11 alin. (1) lit. b): ăAmenzile pentru contravențiile
prevăzute la art. 10 se aplică operatorilor economici, cu excepția
celor prevăzute la art. 10 lit. d), astfel: [...] b) faptele prevăzute
la art. 10 lit. a), b), h1), i), j), l) și m) se sancționează cu amendă
de la 8.000 lei la 10.000 lei;”;
— Art. 14 alin. (1): ăNeîndeplinirea obligației operatorilor
economici prevăzuți la art. 1 de a se dota cu aparate de marcat
electronice fiscale la termenele prevăzute la art. 6 atrage și
suspendarea activității unității până la momentul înlăturării
cauzelor care au generat aceasta.”
Autorul excepției de neconstituționalitate consideră că textele
de lege criticate contravin dispozițiilor constituționale ale art. 47
din Constituție privind nivelul de trai.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
constituționalității acestora, în raport cu critici similare.
În acest sens, cu titlu exemplificativ, prin Decizia nr. 506 din
27 aprilie 2010, publicată în Monitorul Oficial al României,
Partea I, nr. 426 din 25 iunie 2010, Curtea a reținut că sancțiunile

contravenționale prevăzute de aceste texte de lege sunt
justificate de imperativul protejării interesului social și al ordinii
de drept, prin adoptarea unor măsuri specifice de
preîntâmpinare și sancționare a faptelor care generează sau ar
putea genera fenomene economice negative, cum ar fi
evaziunea fiscală.
Totodată, prin Decizia nr. 1.255 din 25 noiembrie 2008,
publicată în Monitorul Oficial al României, Partea I, nr. 114 din
25 februarie 2009, Curtea a reținut că stabilirea unei contravenții
și sancționarea acesteia cu amendă reprezintă o opțiune
legitimă a legiuitorului, care dă expresie preocupării statului
pentru a asigura libertatea comerțului, protecția concurenței
loiale și crearea cadrului favorabil pentru valorificarea tuturor
factorilor de producție. De asemenea, Curtea a constatat că
dispozițiile legale criticate reprezintă norme coercitive, instituind
sancțiuni contravenționale pentru agenții economici care nu
respectă dispozițiile legale referitoare la justificarea sumelor de
bani găsite la punctele de vânzare aparținând agenților
economici. Consecința încălcării acestor dispoziții legale o
constituie confiscarea sumelor a căror proveniență nu poate fi
justificată.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluțiile deciziilor
menționate își păstrează valabilitatea și în cauza de față.
În plus, Curtea observă că autorul excepției de
neconstituționalitate este nemulțumit și de faptul că textele de
lege criticate nu prevăd posibilitatea de a achita în termen de
48 de ore jumătate din minimul amenzii prevăzute de actul
normativ și că nu prevăd, ca primă sancțiune, avertismentul.
Or, o asemenea critică nu reprezintă o problemă de
constituționalitate a textelor criticate, ci ea vizează o completare
a acestora, ceea ce nu intră în competența de soluționare a
Curții Constituționale, ci a Parlamentului, ca unică autoritate
legiuitoare a țării, în conformitate cu art. 61 alin. (1) din Legea
fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 11 alin. (1) lit. b) și ale art. 14 alin. (1) din
Ordonanța de urgență a Guvernului nr. 28/1999 privind obligația operatorilor economici de a utiliza aparate de marcat electronice
fiscale, excepție ridicată de Societatea Comercială ăAlexur” — S.R.L. din Brașov în Dosarul nr. 18.498/197/2009 al Judecătoriei
Brașov.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 312/6.V.2011

15

CURTEA CONSTITUȚIONALĂ

D E C I Z I A Nr. 391
din 24 martie 2011

referitoare la excepția de neconstituționalitate a dispozițiilor art. 77 din Regulamentul de aplicare
a Ordonanței de urgență a Guvernului nr. 195/2002 privind circulația pe drumurile publice și art. 21
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 77 din Regulamentul de aplicare a Ordonanței
de urgență a Guvernului nr. 195/2002 privind circulația pe
drumurile publice și art. 21 din Ordonanța Guvernului nr. 2/2001
privind regimul juridic al contravențiilor, excepție ridicată de
Constantin Comănescu în Dosarul nr. 3.447/740/2009 al
Tribunalului Teleorman — Secția conflicte de muncă, asigurări
sociale și contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere, ca inadmisibilă, a excepției de
neconstituționalitate a art. 77 din Regulamentul de aplicare a
Ordonanței de urgență a Guvernului nr. 195/2002 și ca
neîntemeiată a excepției de neconstituționalitate a art. 21 din
Ordonanța Guvernului nr. 2/2001, sens în care invocă
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 17 iunie 2010, pronunțată în Dosarul
nr. 3.447/740/2009, Tribunalul Teleorman — Secția conflicte
de muncă, asigurări sociale și contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 77 din Regulamentul
de aplicare a Ordonanței de urgență a Guvernului
n r. 195/2002 privind circulația pe drumurile publice și
art. 21 din Ordonanța Guvernului nr. 2/2001 privind regimul
juridic al contravențiilor.
Excepția a fost ridicată de Constantin Comănescu cu ocazia
soluționării recursului formulat împotriva Sentinței civile nr. 2.744
din 22 decembrie 2009, pronunțată de Judecătoria Alexandria,
în contradictoriu cu Inspectoratul de Poliție al Județului
Teleorman, într-o cauză civilă având ca obiect o plângere
contravențională.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 21 și art. 25. În acest sens,
arată că, prin dispozițiile art. 21 din Ordonanța Guvernului
nr. 2/2001, ălegiuitorul a conferit putere judecătorească unui
organ — agent constatator, care are ascendentul să stabilească
vinovăția unei persoane și să aplice sancțiuni pentru fapte
antisociale, încălcându-se și principiul separației puterilor în

stat”. De asemenea, consideră că dispozițiile art. 77 din
Regulamentul de aplicare a Ordonanței de urgență a Guvernului
nr. 195/2002, ăprin modalitatea de reglementare a condițiilor de
circulație, în sensul că acestea sunt stabilite de către
administratorul drumului public și/sau cu acordul poliției, aduc
atingere dreptului la libera circulație, în condițiile în care nu sunt
respectate normele europene în materie de trafic rutier”.
Instanța de judecată apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 77 din Regulamentul de aplicare a Ordonanței
de urgență a Guvernului nr. 195/2002 privind circulația pe
drumurile publice, aprobat prin Hotărârea Guvernului nr. 1.391/2006,
publicată în Monitorul Oficial al României, Partea I, nr. 876 din
26 octombrie 2006, și cele ale art. 21 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001.
— Art. 21 din Ordonanța Guvernului nr. 2/2001 are
următoarea redactare: ă(1) În cazul în care prin actul normativ de
stabilire și sancționare a contravențiilor nu se prevede altfel,
agentul constatator, prin procesul-verbal de constatare, aplică
și sancțiunea.
(2) Dacă, potrivit actului normativ de stabilire și sancționare
a contravenției, agentul constatator nu are dreptul să aplice și
sancțiunea, procesul-verbal de constatare se trimite de îndată
organului sau persoanei competente să aplice sancțiunea. În
acest caz sancțiunea se aplică prin rezoluție scrisă pe procesulverbal.
(3) Sancțiunea se aplică în limitele prevăzute de actul
normativ și trebuie să fie proporțională cu gradul de pericol
social al faptei săvârșite, ținându-se seama de împrejurările în
care a fost săvârșită fapta, de modul și mijloacele de săvârșire
a acesteia, de scopul urmărit, de urmarea produsă, precum și de
circumstanțele personale ale contravenientului și de celelalte
date înscrise în procesul-verbal.”
Prevederile constituționale invocate în susținerea excepției
sunt cele ale art. 21 privind accesul liber la justiție și art. 25
referitoare la dreptul la libera circulație.

16

MONITORUL OFICIAL AL ROMÂNIEI, PARTEA I, Nr. 312/6.V.2011

Examinând excepția de neconstituționalitate referitoare la
dispozițiile art. 77 din Regulamentul de aplicare a Ordonanței
de urgență a Guvernului nr. 195/2002 privind circulația pe
drumurile publice, aprobat prin Hotărârea Guvernului
nr. 1.391/2006, Curtea constată că aceasta este inadmisibilă,
deoarece este contrară prevederilor art. 146 lit. d) din Constituție
și dispozițiilor art. 29 alin. (1) și (5) din Legea nr. 47/1992.
În ceea ce privește excepția de neconstituționalitate a art. 21
din Ordonanța Guvernului nr. 2/2001, Curtea reține că aceste
dispoziții de lege nu interzic accesul persoanelor nemulțumite
de modul de constatare a contravențiilor și aplicarea sancțiunilor
corespunzătoare de a face plângere la instanța de judecată.
Curtea a statuat, prin Decizia nr. 1.096 din 8 septembrie
2009, publicată în Monitorul Oficial al României, Partea I, nr. 695

din 15 octombrie 2009, că ăprocesul-verbal de constatare și
sancționare a contravenției se bucură de prezumția de legalitate,
însă, atunci când este formulată o plângere împotriva acesteia,
este contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului”.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 77 din Regulamentul de aplicare a
Ordonanței de urgență a Guvernului nr. 195/2002 privind circulația pe drumurile publice, excepție ridicată de Constantin Comănescu
în Dosarul nr. 3.447/740/2009 al Tribunalului Teleorman — Secția conflicte de muncă, asigurări sociale și contencios administrativ
și fiscal.
2. Respinge ca neîntemeiată excepția de neconstituționalitate a dispozițiilor art. 21 din Ordonanța Guvernului nr. 2/2001
privind regimul juridic al contravențiilor, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 312/6.V.2011 conține 16 pagini.

Prețul: 3,20 lei

&JUYDGY|522732]
ISSN 1453—4495

