Anul 179 (XXIII) — Nr. 874

PARTEA I

LEGI, DECRETE, HOTĂRÂRI ȘI ALTE ACTE

Luni, 12 decembrie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.326 din 11 octombrie 2011 referitoare la excepția
de neconstituționalitate a dispozițiilor art. 2781 alin. 2
din Codul de procedură penală ..................................

Pagina
Decizia nr. 1.343 din 13 octombrie 2011 referitoare la excepția
de neconstituționalitate a dispozițiilor art. 262 din
Codul de procedură penală ........................................

2–3

18–19

Decizia nr. 1.355 din 13 octombrie 2011 referitoare la excepția
de neconstituționalitate a dispozițiilor art. 2781 din
Codul de procedură penală ........................................

19–20

Decizia nr. 1.404 din 20 octombrie 2011 referitoare la excepția
de neconstituționalitate a dispozițiilor art. 140 alin. 2
din Codul de procedură penală ..................................

20–22

22–23

Decizia nr. 1.328 din 11 octombrie 2011 referitoare la excepția
de neconstituționalitate a dispozițiilor art. 681, art. 143
alin. 1 și art. 148 alin. 1 lit. f) din Codul de procedură
penală ........................................................................

3–5

Decizia nr. 1.330 din 11 octombrie 2011 referitoare la excepția
de neconstituționalitate a dispozițiilor art. 239 alin. 1 și
5 și art. 2721 din Codul penal ....................................

5–7

Decizia nr. 1.331 din 11 octombrie 2011 referitoare la excepția
de neconstituționalitate a dispozițiilor art. 913 alin. 1 și
alin. 2 teza întâi din Codul de procedură penală ..........

7–8

Decizia nr. 1.405 din 20 octombrie 2011 referitoare la excepția
de neconstituționalitate a dispozițiilor art. 27 din Codul
penal ..........................................................................

9–10

Decizia nr. 1.408 din 20 octombrie 2011 referitoare la excepția
de neconstituționalitate a dispozițiilor art. 189 din
Codul penal ................................................................

23–25

10–11

Decizia nr. 1.409 din 20 octombrie 2011 referitoare la excepția
de neconstituționalitate a dispozițiilor art. 228 alin. 4 și
6 din Codul de procedură penală ..............................

25–26

Decizia nr. 1.427 din 25 octombrie 2011 referitoare la excepția
de neconstituționalitate a dispozițiilor art. 274 alin. 3
din Codul de procedură civilă ....................................

26–27

Decizia nr. 1.440 din 3 noiembrie 2011 referitoare la excepția
de neconstituționalitate a dispozițiilor art. 315 alin. 1, 2
și 3 din Codul de procedură civilă ..............................

28–29

Decizia nr. 1.444 din 3 noiembrie 2011 referitoare la excepția
de neconstituționalitate a dispozițiilor art. 274 alin. 3
din Codul de procedură civilă ....................................

29–30

Decizia nr. 1.456 din 3 noiembrie 2011 referitoare la excepția
de neconstituționalitate a dispozițiilor art. 2781 alin. 10
din Codul de procedură penală ..................................

30–32

Decizia nr. 1.332 din 11 octombrie 2011 referitoare la excepția
de neconstituționalitate a dispozițiilor art. 150 din
Codul de procedură penală ........................................
Decizia nr. 1.334 din 11 octombrie 2011 referitoare la excepția
de neconstituționalitate a dispozițiilor art. 3, art. 4,
art. 6, art. 171 alin. 1 și art. 173 alin. 3 din Codul de
procedură penală ......................................................
Decizia nr. 1.336 din 11 octombrie 2011 referitoare la excepția
de neconstituționalitate a dispozițiilor art. 386 alin. 1
lit. c) și art. 388 alin. 1 teza a doua din Codul de
procedură penală ......................................................

11–12

Decizia nr. 1.337 din 11 octombrie 2011 referitoare la excepția
de neconstituționalitate a dispozițiilor art. 258 alin. 2
din Codul penal și art. 192 alin. 2 din Codul de
procedură penală ......................................................

13–14

Decizia nr. 1.341 din 13 octombrie 2011 referitoare la excepția
de neconstituționalitate a dispozițiilor art. 281 pct. 1
lit. b) din Codul de procedură penală ........................

14–16

Decizia nr. 1.342 din 13 octombrie 2011 referitoare la excepția
de neconstituționalitate a dispozițiilor art. 1403 alin. 1
teza finală din Codul de procedură penală ................

16–17

2

MONITORUL OFICIAL AL ROMÂNIEI, PARTEA I, Nr. 874/12.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.326
din 11 octombrie 2011

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 2781 alin. 2 din Codul de procedură penală,
excepție ridicată de Societatea Comercială ăAstra” — S.A. din
Pitești în Dosarul nr. 7.613/280/2010 al Judecătoriei Pitești —
Secția penală, care formează obiectul Dosarului Curții
Constituționale nr. 4.511D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2010, pronunțată în Dosarul
nr. 7.613/280/2010, Judecătoria Pitești — Secția penală a
sesizat Curtea Constituțională cu excepția de
neconstituționalitate a prevederilor art. 2781 alin. 2 din
Codul de procedură penală, excepție ridicată de Societatea
Comercială ăAstra” — S.A. din Pitești în dosarul de mai sus ce
are ca obiect plângerea formulată împotriva soluției de
netrimitere în judecată dispusă de procuror.
În motivarea excepției de neconstituționalitate autorul
acesteia susține că nu există nicio sancțiune disciplinară asupra
primului-procuror care nu soluționează plângerile în termen.
Astfel, în situația în care termenul de 20 de zile a fost depășit,
persoana interesată de calea de atac este decăzută din dreptul
de a mai contesta soluția în fața judecătorului. Prin urmare,
textul creează premisele pentru arbitrariu și subiectivism, dând
posibilitatea prim-procurorului să nu pronunțe o soluție în
termenul de 20 de zile.
Judecătoria Pitești — Secția penală opinează că excepția
de neconstituționalitate este întemeiată, deoarece dispozițiile
art. 2781 alin. 2 din Codul de procedură penală încalcă
prevederile constituționale ale art. 11, art. 20, art. 21, art. 52,
art. 131, precum și ale art. 6 din Convenția pentru apărarea
drepturilor omului și a libertăților fundamentale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală, cu
denumirea marginală Plângerea în fața judecătorului împotriva
rezoluțiilor sau ordonanțelor procurorului de netrimitere în
judecată, care are următorul conținut:
ăÎn cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 11 alin. (1) și (2) referitor la dreptul internațional și dreptul
intern, art. 15 alin. (1) referitor la universalitatea legii, art. 16
alin. (1) și (2) referitor la egalitatea în drepturi, art. 20 referitor la
Tratatele internaționale privind drepturile omului, art. 21
alin. (1)—(3) referitor la dreptul la un proces echitabil, art. 44
alin. (1) și (2) referitor la garantarea și ocrotirea în mod egal a
dreptului de proprietate privată, art. 52 alin. (1) referitor la dreptul
persoanei vătămate de o autoritate publică, art. 57 referitor la
Exercitarea drepturilor și a libertăților, art. 124 referitor la
Înfăptuirea justiției, art. 131 alin. (1) referitor la rolul Ministerului
Public în activitatea judiciară, art. 132 alin. (1) referitor la
principiile ce guvernează activitatea procurorilor, precum și
prevederile art. 6 din Convenția pentru apărarea drepturilor
omului și a libertăților fundamentale referitor la Dreptul la un
proces echitabil și ale art. 7 și 8 din Declarația Universală a
Drepturilor Omului referitor la egalitatea oamenilor în fața legii și
la dreptul la un acces efectiv în fața instanțelor competente.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 1.392 din 26 octombrie 2010,
publicată în Monitorul Oficial al României, Partea I, nr. 832 din
13 decembrie 2010, a respins ca neîntemeiată excepția de
neconstituționalitate a dispozițiilor art. 2781 alin. 2 din Codul de
procedură penală.

MONITORUL OFICIAL AL ROMÂNIEI, PARTEA I, Nr. 874/12.XII.2011
Împrejurarea că prin Decizia nr. 17 din 15 iunie 2009,
publicată în Monitorul Oficial al României, Partea I, nr. 875 din
15 decembrie 2009, Înalta Curte de Casație și Justiție — Secțiile
Unite a statuat că este obligatorie parcurgerea procedurii
controlului ierarhic al soluțiilor de netrimitere în judecată, inclusiv
a acelora dispuse prin rechizitoriu, nu constituie un fine de
neconstituționalitate a textelor legale criticate, partea, în
aplicarea art. 2781 alin. 2 din Codul de procedură penală,
urmând ca mai întâi să supună cenzurii procurorului ierarhic
superior soluția contestată.
Faptul că prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277 nu este un
neajuns al textului criticat, întrucât prin această reglementare
legiuitorul a urmărit să dea eficiență dreptului de acces liber la
justiție, sens în care partea, neprimind vreun răspuns în

3

termenul prevăzut de lege, se poate adresa judecătorului cu
plângere împotriva soluției de netrimitere. În plus, nu poate fi
primită teza potrivit căreia justițiabilul nu poate cunoaște
momentul din care începe să curgă termenul de decădere
instituit de art. 2781 alin. 1 din Codul de procedură penală,
întrucât tocmai în alin. 2 a statuat univoc acest lucru. În sfârșit,
prin reglementarea contestată s-a urmărit, printre altele, să nu
se tergiverseze în mod nejustificat soluționarea unei cauze
penale, așa încât o eventuală nerespectare a dispozițiilor legale
potrivit cărora procurorul este obligat să rezolve plângerea în
termen de 20 de zile de la primire să nu se transforme într-o
sancțiune pentru justițiabil, care, într-o atare situație, este obligat
să aștepte sine die o comunicare din partea celui obligat să
rezolve plângerea sa.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 2 din Codul de procedură penală,
excepție ridicată de Societatea Comercială ăAstra” — S.A. din Pitești în Dosarul nr. 7.613/280/2010 al Judecătoriei Pitești — Secția
penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.328
din 11 octombrie 2011

referitoare la excepția de neconstituționalitate a dispozițiilor art. 681, art. 143 alin. 1 și art. 148
alin. 1 lit. f) din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 681, art. 143 alin. 1 și art. 148 alin. 1 lit. f) din
Codul de procedură penală, excepție ridicată de Ilie Voicu în
Dosarul nr. 2.483/96/2010 al Tribunalului Harghita — Secția
penală, care formează obiectul Dosarului Curții Constituționale
nr. 4.518D/2010.

La apelul nominal răspunde personal Ion Gheorghe
Drăgușin, precum și personal Ilie Radu, Florian Schian și Nelu
Stoian, asistați de apărătorii aleși Lorena Maria Crețescu și Iulia
Andrea Băbeanu, din cadrul Baroului București, cu delegații la
dosar, aceștia fiind și reprezentanții părților Dobrin Drăgușin, Ion
Mitu și Stan Colonel.
Se constată lipsa celorlalte părți, față de care procedura de
citare a fost legal îndeplinită.
Curtea dispune a se face apelul și în dosarele nr. 128D/2011,
nr. 380D/2011 și nr. 911D/2011, având ca obiect excepția de
neconstituționalitate a prevederilor art. 681, art. 143 alin. 1 și
art. 148 alin. 1 lit. f) din Codul de procedură penală, în primele
două dosare, și excepția de neconstituționalitate a dispozițiilor
art. 148 alin. 1 lit. f) din Codul de procedură penală, în cel de-al
treilea dosar, excepție ridicată de Mihai Dumitru, Stelian Marius
Petcu și, respectiv, de Dănuț Gabi Azamfirei în dosarele
nr. 18.580/302/2010, nr. 4.508/302/2011 și nr. 7.313/302/2011
ale Judecătoriei Sectorului 5 București — Secția I penală.

4

MONITORUL OFICIAL AL ROMÂNIEI, PARTEA I, Nr. 874/12.XII.2011

La apelul nominal răspund personal autorii excepției Stelian
Marius Petcu și Dănuț Gabi Azamfirei și părțile Alexandru
Boboc, Marius Cârnaru, Mihaiță Irinel Duduman, Vasile
Gheorghe, Sever Parici, Dumitru Paul Purcel, Remus Ștefan
Stancu și Călin Constanța Lori. Se constată lipsa celorlalte părți,
față de care procedura de citare a fost legal îndeplinită.
Curtea, din oficiu, pune în discuție conexarea dosarelor.
Autorii, părțile prezente și reprezentanții acestora sunt de
acord cu conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere obiectul cauzelor, în temeiul art. 53
alin. (5) din Legea nr. 47/1992 privind organizarea și
funcționarea Curții Constituționale, dispune conexarea dosarelor
nr. 128D/2011, nr. 380D/2011 și nr. 911D/2011 la Dosarul
nr. 4.518D/2010, care a fost primul înregistrat.
Cauza fiind în stare de judecată, președintele acordă
cuvântul autorilor excepției Stelian Marius Petcu și Dănuț Gabi
Azamfirei, care solicită admiterea acesteia așa cum a fost
formulată.
Avocații Lorena Maria Crețescu și Iulia Andrea Băbeanu, în
calitate de apărători ai părților Florian Schian, Ion Mitu, Dobrin
Drăgușin, Nelu Stoian, Ilie Radu și Stan Colonel, arată că nu
susțin excepția de neconstituționalitate invocată de Ilie Voicu.
Celelalte părți prezente arată că nu înțeleg motivul pentru
care se află în fața Curții Constituționale.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 8 noiembrie 2010, 7 ianuarie 2011,
14 martie 2011 și 6 mai 2011, pronunțate în dosarele
nr. 2.483/96/2010, nr. 18.580/302/2010, nr. 4.508/302/2011 și
nr. 7.313/302/2011, Tribunalul Harghita — Secția penală și
Judecătoria Sectorului 5 București — Secția I penală au
sesizat Curtea Constituțională cu excepția de
neconstituționalitate a prevederilor art. 681, art. 143 alin. 1
și art. 148 alin. 1 lit. f) din Codul de procedură penală.
Excepția a fost ridicată de Ilie Voicu, Mihai Dumitru, Stelian
Marius Petcu și Dănuț Gabi Azamfirei în dosarele de mai sus,
având ca obiect soluționarea unor cauze penale în care a fost
dispusă măsura arestării preventive în temeiul art. 148 alin. 1
lit. f) din Codul de procedură penală.
În motivarea excepției de neconstituționalitate autorii
acesteia susțin că prevederile art. 681 și art. 143 alin. 1 din
Codul de procedură penală încalcă dispozițiile constituționale
referitoare la dreptul la un proces echitabil și la prezumția de
nevinovăție, deoarece în practică magistrații asimilează
sintagma ăindicii temeinice”, cuprinsă în cele două texte criticate,
cu sintagma ăprobe temeinice” și astfel pronunță încheieri de
ședință sau chiar sentințe prin care se mențin măsurile de
arestare preventivă până la judecata pe fond a cauzei. Nu se
poate vorbi de un proces echitabil și de o soluționare a cauzei
într-un termen rezonabil atunci când judecătorul confundă voit
indiciile temeinice cu probele temeinice și nu trece la judecata
pe fond a cauzei.
Prevederile art. 148 alin. 1 lit. f) din Codul de procedură
penală încalcă dispozițiile constituționale referitoare la libertatea
individuală și la rolul Ministerului Public în activitatea judiciară,
deoarece, potrivit Legii fundamentale, procurorul apără ordinea
de drept, și nu ordinea publică. Cele două noțiuni nu se exclud
una pe cealaltă, nu se află în contradicție, dar nici nu pot fi
confundate, confuzie care creează aparența de legalitate
cererilor acestora cu privire la propunerile de arestare
preventivă.
Tribunalul Harghita — Secția penală, contrar art. 29
alin. (4) din Legea nr. 47/1992 privind organizarea și

funcționarea Curții Constituționale, republicată, nu și-a exprimat
opinia cu privire la excepția de neconstituționalitate invocată.
Judecătoria Sectorului 5 București — Secția I penală
opinează că excepția de neconstituționalitate este neîntemeiată,
sens în care face trimitere la jurisprudența Curții Constituționale
în materie.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 681 cu denumirea marginală Indicii temeinice,
art. 143 alin. 1 cu denumirea marginală Condițiile reținerii și
art. 148 alin. 1 lit. f) cu denumirea marginală Condițiile și cazurile
în care se dispune arestarea inculpatului, toate din Codul de
procedură penală, care au următorul conținut:
— Art. 681: ăSunt indicii temeinice atunci când din datele
existente în cauză rezultă presupunerea rezonabilă că persoana
față de care se efectuează acte premergătoare sau acte de
urmărire penală a săvârșit fapta.”;
— Art. 143 alin. 1: ăMăsura reținerii poate fi luată de procuror
ori de organul de cercetare penală față de învinuit sau inculpat,
numai după ascultarea acestuia în prezența apărătorului, dacă
sunt probe sau indicii temeinice că a săvârșit o faptă prevăzută
de legea penală.”;
— Art.148 alin. 1 lit. f): ăMăsura arestării preventive a
inculpatului poate fi luată dacă sunt întrunite condițiile prevăzute
în art. 143 și există vreunul dintre următoarele cazuri: [...]
f) inculpatul a săvârșit o infracțiune pentru care legea
prevede pedeapsa detențiunii pe viață sau pedeapsa închisorii
mai mare de 4 ani și există probe că lăsarea sa în libertate
prezintă un pericol concret pentru ordinea publică.”
Autorii excepției de neconstituționalitate susțin că prevederile
legale menționate încalcă dispozițiile constituționale ale art. 21
alin. (3) referitoare la dreptul la un proces echitabil, ale art. 23
referitoare la Libertatea individuală și ale art. 131 alin. (1)
referitoare la rolul Ministerului Public în activitatea judiciară.
Examinând excepția de neconstituționalitate, Curtea
constată că dispozițiile art. 681 și art. 143 din Codul de
procedură penală au mai fost supuse controlului său din
perspectiva unor critici similare. Astfel, cu prilejul pronunțării
Deciziei nr. 455 din 22 aprilie 2008, publicată în Monitorul Oficial
al României, Partea I, nr. 380 din 20 mai 2008, Deciziei nr. 344
din 5 decembrie 2002, publicată în Monitorul Oficial al României,
Partea I, nr. 86 din 11 februarie 2003, și, respectiv, a Deciziei
nr. 462 din 28 octombrie 2004, publicată în Monitorul Oficial al
României, Partea I, nr. 34 din 11 ianuarie 2005, Curtea
Constituțională a statuat că dispozițiile legale criticate nu încalcă
prevederile constituționale ale art. 23 alin. (11), conform cărora,
ăPână la rămânerea definitivă a hotărârii judecătorești de
condamnare, persoana este considerată nevinovată”.
Totodată, dispozițiile procedural-penale care reglementează
condițiile reținerii, respectiv cele care definesc sintagma ăindicii
temeinice” nu introduc nicio discriminare și, de asemenea, nu
îngrădesc dreptul persoanei de a se adresa justiției, de a fi
apărată și de a se prevala de toate garanțiile care
caracterizează un proces echitabil și dreptul la un recurs efectiv
în fața unei instanțe naționale.

MONITORUL OFICIAL AL ROMÂNIEI, PARTEA I, Nr. 874/12.XII.2011
De asemenea, prin Decizia nr. 983 din 8 iulie 2010, publicată
în Monitorul Oficial al României, Partea I, nr. 551 din 5 august
2010, Curtea Constituțională a respins ca neîntemeiată excepția
de neconstituționalitate a dispozițiilor art. 148 alin. 1 lit. f) din
Codul de procedură penală, statuând că acestea sunt în deplină
concordanță cu prevederile constituționale ale art. 131, care
statuează că Ministerul Public apără ăordinea de drept”.
În procesul penal din România procurorul acționează ca
apărător al intereselor generale ale societății, dar și ale părții din
proces, în spiritul legalității.
Cele două noțiuni, ordinea de drept și ordinea publică, nu se
exclud și nu se află în contradicție, fiind într-o relație de
interdependență. Astfel, ordinea de drept se concretizează în
ordinea publică prin asigurarea respectării legii penale.
În plus, prin Decizia nr. 81 din 27 ianuarie 2011, publicată în
Monitorul Oficial al României, Partea I, nr. 133 din 22 februarie
2011, și prin Decizia nr. 76 din 8 februarie 2005, publicată în
Monitorul Oficial al României, Partea I, nr. 157 din 22 februarie
2005, Curtea a constatat că dispozițiile art. 148 din Codul de
procedură penală, care prevăd cazurile și condițiile în care poate
fi dispusă măsura arestării preventive, dezvăluie natura juridică
a măsurii procesuale examinate, aceea de mijloc de dinamizare
a urmăririi penale și a procesului penal în general. Din
interpretarea rațională a dispozițiilor art. 148 alin. 1 lit. f) din
Codul de procedură penală nu rezultă că inculpatului i se impută
săvârșirea unei infracțiuni, fapt care nu poate fi stabilit decât prin
hotărâre judecătorească de condamnare rămasă definitivă, ci
că există probe sau indicii considerate ca fiind temeinice, în
raport cu stadiul în care se află procesul penal, despre
săvârșirea unei infracțiuni. Folosirea în textul contestat a

5

termenului ăinfracțiune” în locul sintagmei ăfaptă prevăzută de
legea penală” are o semnificație pur tehnică, aceasta
desemnând încadrarea faptei cu privire la care există probe sau
indicii temeinice că a fost săvârșită de inculpat într-un anumit
text de lege care prevede fapta ca infracțiune și o sancționează
cu o pedeapsă de o anumită gravitate. De aceea, nu se poate
susține că dispozițiile legale examinate ar fi contrare
prevederilor art. 23 alin. (11) din Constituție privitoare la
prezumția de nevinovăție.
Pe de altă parte, garanțiile procesuale pe care legea le oferă
inculpatului și, în special, dreptul acestuia de a se plânge
împotriva măsurii arestării preventive atestă conformitatea
dispozițiilor legale criticate cu prevederile art. 23 din Constituție,
care impun ca măsura arestării preventive să se ia numai în
cazurile și cu procedura prevăzute de lege. Astfel, încheierea
prin care se dispune măsura privativă de libertate este supusă
căilor de atac, punerea în libertate a celui arestat fiind obligatorie
dacă motivele care au stat la baza ei nu mai subzistă și, nu în
ultimul rând, persoana arestată preventiv are dreptul să ceară
punerea sa în libertate provizorie sub control judiciar sau pe
cauțiune. În plus, în faza de judecată, instanța este datoare să
verifice periodic și nu mai târziu de 60 de zile legalitatea și
temeinicia arestării preventive și să dispună punerea de îndată
în libertate a inculpatului dacă temeiurile care au determinat
arestarea preventivă au încetat ori dacă instanța constată că nu
există temeiuri noi care să justifice măsura privării de libertate.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele și soluția deciziilor mai sus menționate își
păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 681, art. 143 alin. 1 și art. 148 alin. 1 lit. f)
din Codul de procedură penală, excepție ridicată de Ilie Voicu în Dosarul nr. 2.483/96/2010 al Tribunalului Harghita — Secția
penală și de Mihai Dumitru, Stelian Marius Petcu și Dănuț Gabi Azamfirei în dosarele nr. 18.580/302/2010, nr. 4.508/302/2011 și
nr. 7.313/302/2011 ale Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.330
din 11 octombrie 2011

referitoare la excepția de neconstituționalitate a dispozițiilor art. 239 alin. 1 și 5 și art. 2721
din Codul penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 239 alin. 1 și 5 și art. 2721 din Codul penal,
excepție ridicată de Bogdan Petru în Dosarul nr. 4.856/296/2010
al Judecătoriei Satu Mare și care formează obiectul Dosarului
Curții Constituționale nr. 4.685D/2010.

6

MONITORUL OFICIAL AL ROMÂNIEI, PARTEA I, Nr. 874/12.XII.2011

La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 25 noiembrie 2010, pronunțată în Dosarul
nr. 4.856/296/2010, Judecătoria Satu Mare a sesizat Curtea
Constituțională cu excepția de neconstituționalitate a
prevederilor art. 239 alin. 1 și 4 și art. 2721 din Codul penal,
excepție ridicată de Bogdan Petru într-o cauză penală în care se
fac cercetări cu privire la săvârșirea infracțiunilor prevăzute de
textele legale criticate.
În motivarea excepției de neconstituționalitate autorul
acesteia susține că prevederile legale menționate încalcă
dreptul la un proces echitabil, deoarece cele două infracțiuni
incriminează aceeași activitate infracțională, și anume
amenințarea, în speță a unui procuror și a unor polițiști. Acest
fapt este de natură a crea confuzie cu privire la regimul
sancționator, ceea ce face ca norma juridică să fie lipsită de
claritate și previzibilitate. Astfel, judecătorul cauzei se va afla în
dificultate, fiind pus a opta între mai multe variante posibile.
Judecătoria Satu Mare opinează că cele două texte
incriminează aceeași activitate infracțională, fapt care este de
natură a crea confuzie cu privire la regimul sancționator.
Totodată, raportat la cele două variante de încadrare, se reduce
posibilitatea justițiabilului de a prevedea consecințele săvârșirii
unor fapte de acest gen.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele legale criticate sunt
constituționale, deoarece incriminează două infracțiuni
deosebite care ocrotesc relații sociale distincte și au subiecte
pasive diferite: funcționar public, respectiv judecător, procuror
sau organ de cercetare penală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului încheierii de sesizare, dispozițiile art. 239
alin. 1 și 4 — Ultrajul și art. 2721 — Sfidarea organelor judiciare,
ambele din Codul penal. Se constată însă că, în ce privește
art. 239 din Codul penal, critica autorului vizează, pe lângă
alin. 1, alin. 5, și nicidecum alin. 4, așa cum din eroare s-a
menționat atât în notele scrise, cât și în încheierea instanței. Prin
urmare, Curtea urmează a se pronunța în prezenta cauză
asupra dispozițiilor art. 239 alin. 1 și 5 și art. 2721, ambele din
Codul penal, care au următorul conținut:
— Art. 239 alin. 1 și 5: ăAmenințarea săvârșită nemijlocit sau
prin mijloace de comunicare directă contra unui funcționar public

care îndeplinește o funcție ce implică exercițiul autorității de stat,
aflat în exercițiul funcțiunii ori pentru fapte îndeplinite în exercițiul
funcțiunii, se pedepsește cu închisoare de la 6 luni la 2 ani sau
cu amendă. [...]
Dacă faptele prevăzute în alin. 1—4 sunt săvârșite împotriva
unui judecător sau procuror, organ de cercetare penală, expert,
executor judecătoresc, polițist, jandarm ori militar, limitele
pedepsei se majorează cu jumătate.”;
— Art. 2721: ăÎntrebuințarea de cuvinte insultătoare ori gesturi
obscene sau amenințătoare la adresa integrității fizice a unui
judecător, a unui procuror sau a unui organ de cercetare penală,
de către o persoană care participă sau asistă la o procedură
care se desfășoară în fața instanței sau a organului de urmărire
penală, se pedepsește cu închisoare de la 3 luni la un an sau cu
amendă.
Cu aceeași pedeapsă se sancționează întrebuințarea de
cuvinte insultătoare ori gesturi obscene sau amenințătoare în
mod nemijlocit la adresa integrității fizice a unui judecător, a unui
procuror sau a unui organ de cercetare penală, polițist sau
jandarm, pentru fapte îndeplinite în exercițiul funcției.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 alin. (3) referitoare la dreptul la un proces echitabil și
dispozițiile art. 6 paragraful 1 din Convenția pentru apărarea
drepturilor omului și a libertăților fundamentale referitoare la
Dreptul la un proces echitabil.
Examinând excepția de neconstituționalitate, Curtea
constată că prin Ordonanța de urgență a Guvernului
nr. 198/2008 privind modificarea și completarea Codului penal,
publicată în Monitorul Oficial al României, Partea I, nr. 824 din
8 decembrie 2008, s-a introdus alin. 5 al art. 239 din Codul penal
și prin art. 2721 din același cod s-a incriminat o nouă faptă
penală de sfidare a organelor judiciare.
Autorul excepției susține că, pentru cele două infracțiuni
prevăzute de art. 239 alin. 1 și 5 și, respectiv, art. 2721 din Codul
penal, elementul material constă, în speță, în amenințarea unor
magistrați ori polițiști. Or, de vreme ce fapta comisă este
identică, regimul sancționator diferit devine ilogic și afectează
dreptul la un proces echitabil al persoanelor cercetate pentru
aceste infracțiuni. Pe cale de consecință, normele contestate
sunt lipsite de claritate și previzibilitate, fiind create premisele
unei reale confuzii cu privire la sancțiunea ce urmează a fi
aplicată.
Curtea constată că nu poate fi primită critica autorului
excepției, întrucât cele două infracțiuni sunt diferite. Chiar dacă
elementul material constă într-o acțiune de amenințare la adresa
unui magistrat, este de observat că obiectul juridic generic al
celor două infracțiuni diferă. Astfel, în ce privește fapta de ultraj,
incriminarea are în vedere protejarea relațiilor sociale referitoare
la prestigiul autorității făcând parte din titlul V — Infracțiuni
contra autorității, iar în ce privește fapta de sfidare a organelor
judiciare, incriminarea a fost generată de protecția relațiilor
sociale care guvernează actul de înfăptuire a justiției făcând
parte din titlul VI — Infracțiuni care aduc atingere unor activități
de interes public sau altor activități reglementate de lege
cap. II — Infracțiuni care împiedică înfăptuirea justiției.
Se reține așadar că legiuitorul, în acord cu exigențele
constituționale referitoare la edictarea normelor penale, a
urmărit, așa cum rezultă și din preambulul ordonanței de urgență
care a introdus textele contestate, să ia măsurile necesare ce se
impuneau pentru a preveni faptele prin care se aducea atingere
autorității, pe de o parte, și înfăptuirii justiției, pe de altă parte,
fapte de natură să afecteze imaginea publică a organelor
judiciare și a unor reprezentanți ai autorităților publice cu atribuții
în domeniul ordinii și siguranței publice, precum și încrederea
cetățenilor în actul de justiție, prin acțiuni de natură a sfida
organele judiciare sau reprezentanții unor autorități publice.

MONITORUL OFICIAL AL ROMÂNIEI, PARTEA I, Nr. 874/12.XII.2011
Astfel, majorarea pedepselor în cazul infracțiunii de ultraj
comise împotriva unui judecător, procuror, organ de cercetare
penală, expert, executor judecătoresc, polițist, jandarm ori militar
urmărește apărarea respectului autorității de stat și protejarea
persoanelor cu atribuții importante în realizarea actului de
justiție, cu consecința directă a asigurării unei bune desfășurări
a cursului unui proces.
În ce privește infracțiunea de sfidare a organelor judiciare,
este de observat că, în acest caz, subiect pasiv poate fi numai
judecătorul, procurorul, organul de cercetare penală, polițistul

7

sau jandarmul și fapta constă în sancționarea manifestărilor
jignitoare, disprețuitoare la adresa acestora atunci când sunt
săvârșite numai în timpul unor proceduri judiciare. Prin urmare,
ceea ce se protejează prin art. 2721 din Codul penal nu este
autoritatea de stat sau reputația reprezentanților autorității
judiciare, ci respectul și solemnitatea procedurilor judiciare.
Pe cale de consecință, Curtea constată că textele nu sunt
lipsite de claritate și previzibilitate, așa cum se susține în
motivarea excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 239 alin. 1 și 5 și art. 2721 din Codul penal,
excepție ridicată de Bogdan Petru în Dosarul nr. 4.856/296/2010 al Judecătoriei Satu Mare.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.331
din 11 octombrie 2011

referitoare la excepția de neconstituționalitate a dispozițiilor art. 913 alin. 1 și alin. 2 teza întâi
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 913 alin. 1 și alin. 2 teza întâi din Codul de
procedură penală, excepție ridicată de Alexandru Mândruț în
Dosarul nr. 14.125/3/2007 al Înaltei Curți de Casație și Justiție —
Secția penală și care formează obiectul Dosarului Curții
Constituționale nr. 4.687D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2010, pronunțată în Dosarul
nr. 14.125/3/2007, Înalta Curte de Casație și Justiție — Secția
penală a sesizat Curtea Constituțională cu excepția de

neconstituționalitate a prevederilor art. 913 alin. 1 și alin. 2
teza întâi din Codul de procedură penală, excepție ridicată
de Alexandru Mândruț într-un dosar având ca obiect
soluționarea unui recurs formulat împotriva unei decizii penale
în care au fost avute în vedere probe obținute în condițiile art.
911—916 din Codul de procedură penală.
În motivarea excepției de neconstituționalitate autorul
acesteia susține că, deoarece procurorul certifică pentru
autenticitate procesul-verbal, se naște o probă deosebit de
puternică în sprijinul acuzării. Preconstituirea acesteia este însă
viciată de împrejurarea că autentificarea este atributul unui
organ necompetent, procurorul, grație funcției pe care o deține,
fiind doar posesorul unei expertize judiciare, dar nu și tehnice.
Mai mult, în cazul în care nu se procedează la înlocuirea
informatică a numărului real al postului telefonic, procurorul nu
are expertiza de a stabili identitatea dintre voce și persoană.
Apreciază că procurorul uzează în mod abuziv de această
posibilitate, deoarece nu este motivat (nefiind obligat) să
procedeze la acele minime verificări specifice expertizelor de
specialitate, altele decât cele juridice, pentru a stabili adevărul și
a realiza identitatea dintre realitate și valoarea informativă a
procesului-verbal certificat pentru autenticitate.
Înalta Curte de Casație și Justiție — Secția penală
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

8

MONITORUL OFICIAL AL ROMÂNIEI, PARTEA I, Nr. 874/12.XII.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 913 alin. 1 și alin. 2 teza întâi din Codul de
procedură penală — Certificarea înregistrărilor, care au
următorul conținut:
ăConvorbirile sau comunicările interceptate și înregistrate
care privesc fapta ce formează obiectul cercetării sau contribuie
la identificarea ori localizarea participanților sunt redate integral
într-un proces-verbal de procuror sau de lucrătorul din cadrul
poliției judiciare delegat de procuror, în care se menționează
autorizația dată pentru efectuarea acestora, numărul ori
numerele posturilor telefonice sau alte date de identificare a
legăturilor între care s-au purtat convorbirile ori comunicările,
numele persoanelor care le-au purtat, dacă sunt cunoscute,
data și ora fiecărei convorbiri ori comunicări în parte și numărul
de ordine al suportului pe care se face imprimarea.
Procesul-verbal este certificat pentru autenticitate de către
procurorul care efectuează sau supraveghează urmărirea
penală în cauză. [...]”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 11 referitoare la Dreptul internațional și dreptul intern,
art. 15 alin. (1) referitoare la universalitatea legii, art. 16 alin. (1)
și (2) referitoare la egalitatea în drepturi, art. 20 referitoare la
Tratatele internaționale privind drepturile omului, art. 21
referitoare la Accesul liber la justiție, art. 23 alin. (1) referitoare
la libertatea individuală, art. 26 referitoare la Viața intimă
familială și privată, art. 28 referitoare la Secretul corespondenței,
art. 124 referitoare la Înfăptuirea justiției, precum și dispozițiile
art. 6 din Convenția pentru apărarea drepturilor omului și a
libertăților fundamentale referitoare la Dreptul la un proces
echitabil și ale art. 7 și 8 din Declarația Universală a Drepturilor
Omului referitoare la egalitatea oamenilor în fața legii și la
dreptul efectiv al acestora de a se adresa instanțelor
judecătorești.
Examinând excepția de neconstituționalitate, Curtea
constată că prin dispozițiile legale criticate procurorul a fost
împuternicit a certifica pentru autenticitate procesele-verbale
care conțin convorbirile sau comunicările interceptate și

înregistrate, cu respectarea procedurilor legale, și care privesc
fapta ce formează obiectul cercetării sau care contribuie la
identificarea ori localizarea participanților. În acel proces-verbal
se mai menționează autorizația dată pentru efectuarea
interceptărilor, numărul ori numerele posturilor telefonice sau
alte date de identificarea a legăturilor între care s-au purtat
comunicările ori convorbirile, numele persoanelor care le-au
purtat, dacă sunt cunoscute, data și ora fiecărei convorbiri și
numărul de ordine al suportului pe care se face imprimarea.
Prin urmare, aceste norme privite alături de celelalte
dispoziții referitoare la întreaga secțiune V1 din Codul de
procedură penală — Interceptările și înregistrările audio sau
video — conțin suficiente garanții, prin reglementarea în detaliu
a justificării emiterii autorizației, a condițiilor și a modalităților de
efectuare a înregistrărilor, a consemnării și certificării
autenticității convorbirilor înregistrate, a redării integrale a
acestora și, nu în ultimul rând, a posibilității ca mijloacele de
probă prevăzute în această secțiune să poată fi supuse
expertizei la cererea procurorului, a părților sau din oficiu.
Totodată, Curtea mai constată că nu poate fi primită nici
susținerea potrivit căreia dispozițiile legale criticate contravin
prevederilor constituționale ale art. 26 și 28, deoarece înseși
textele invocate oferă legiuitorului libertatea unei astfel de
reglementări, viața intimă familială și privată ori secretul
corespondenței nefiind drepturi absolute, ci susceptibile de
anumite restrângeri, justificate la rândul lor de necesitatea
instrucției penale. Astfel, societățile democratice sunt
amenințate de un fenomen infracțional din ce în ce mai complex,
motiv pentru care statele trebuie să fie capabile de a combate în
mod eficace asemenea amenințări și de a supraveghea
elementele subversive ce acționează pe teritoriul lor. Așa fiind,
asemenea dispoziții legislative devin necesare într-o societate
democratică, în vederea asigurării securității naționale, apărării
ordinii publice ori prevenirii săvârșirii de infracțiuni.
Totodată, anumite aspecte invocate într-o cauză ori alta
referitoare la modul de aplicare a dispozițiilor legale criticate nu
constituie o problemă de constituționalitate, sens în care nu se
poate admite însă ideea înfrângerii prezumției de
constituționalitate ca urmare a aplicării unor dispoziții legale în
contradicție cu legea ori cu principiile fundamentale.
În plus, textele criticate nu încalcă nici dreptul la un proces
echitabil ori egalitatea în drepturi a cetățenilor, deoarece se
aplică fără nicio discriminare tuturor persoanelor aflate în situații
juridice identice, acestea având posibilitatea de a contesta în
fața unui judecător autenticitatea înregistrărilor. Semnificația
autentificării oferite de procuror constă în aceea de a certifica
identitatea conținutului suportului pe care s-a făcut înregistrarea
cu a procesului-verbal de transcriere, iar eventualele
nemulțumiri ale părților interesate privind identitatea persoanelor
între care s-au purtat convorbirile telefonice sau a vocii putându-se
rezolva prin efectuarea unor expertize de specialitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 913 alin. 1 și alin. 2 teza întâi din Codul de
procedură penală, excepție ridicată de Alexandru Mândruț în Dosarul nr. 14.125/3/2007 al Înaltei Curți de Casație și Justiție —
Secția penală.
Definitivă și general obligatorie.
Pronunțată în ședința publică din data de 11 octombrie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 874/12.XII.2011

9

CURTEA CONSTITUȚIONALĂ

D E C I Z I A Nr. 1.332
din 11 octombrie 2011

referitoare la excepția de neconstituționalitate a dispozițiilor art. 150
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 150 din Codul de procedură penală, excepție
ridicată de Marius Cristian Mate în Dosarul nr. 11.397/111/2010
al Tribunalului Bihor — Secția penală și care formează obiectul
Dosarului Curții Constituționale nr. 4.707D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2010, pronunțată în Dosarul
nr. 11.397/111/2010, Tribunalul Bihor — Secția penală a
sesizat Curtea Constituțională cu excepția de
neconstituționalitate a prevederilor art. 150 din Codul de
procedură penală, excepție ridicată de Marius Cristian Mate în
dosarul cu numărul de mai sus, având ca obiect soluționarea
unei propuneri de arestare preventivă.
În motivarea excepției de neconstituționalitate autorul
acesteia susține că prevederile legale menționate încalcă
dreptul la un proces echitabil și dreptul la apărare, deoarece
este posibilă dispunerea arestării preventive a unei persoane în
lipsa ascultării sale.
Tribunalul Bihor — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 150 din Codul de procedură penală, cu
denumirea marginală Ascultarea inculpatului, care au următorul
conținut:
ăMăsura arestării inculpatului poate fi luată numai după
ascultarea acestuia de către procuror și de către judecător, afară
de cazul când inculpatul este dispărut, se află în străinătate ori
se sustrage de la urmărire sau de la judecată ori se află în una
dintre situațiile prevăzute în art. 1491 alin. 6.
În cazul în care inculpatul este dispărut, se află în străinătate
ori se sustrage de la urmărire sau de la judecată, când mandatul
a fost emis fără ascultarea inculpatului, acesta va fi ascultat
imediat ce a fost prins ori s-a prezentat.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 alin. (3) referitoare la dreptul la un proces echitabil și
ale art. 24 alin. (1) referitoare la garantarea dreptului la apărare,
precum și dispozițiile art. 6 paragrafele 1 și 3 din Convenția
pentru apărarea drepturilor omului și a libertăților fundamentale
referitoare la dreptul la un proces echitabil și la drepturile oricărui
acuzat.
Examinând excepția de neconstituționalitate, Curtea
constată că nu pot fi primite criticile autorului, deoarece
prevederile art. 150 din Codul de procedură penală, conținând
două alineate cu teze diferite care nu se exclud reciproc, se vor
analiza și interpreta, din perspectiva principiilor constituționale
enunțate, în mod sistematic, logic și teleologic. Astfel,
prevederile art. 150 alin. 1 trebuie coroborate cu cele ale alin. 2
al aceluiași articol, potrivit cărora: ăÎn cazul în care [...] mandatul
a fost emis fără ascultarea inculpatului, acesta va fi ascultat
imediat ce a fost prins ori s-a prezentat”, asigurându-se astfel,
pe deplin, exercitarea drepturilor prevăzute în art. 21 alin. (3) și
în art. 24 alin. (1) din Constituție, precum și în art. 6 paragrafele
1 și 3 din Convenția pentru apărarea drepturilor omului și a
libertăților fundamentale.
Distinct de acestea Curtea mai constată că dispozițiile legale
criticate au mai fost supuse controlului său din perspectiva unor
critici similare. Astfel, cu prilejul pronunțării Deciziei nr. 594 din
8 noiembrie 2005, publicată în Monitorul Oficial al României,
Partea I, nr. 1.063 din 28 noiembrie 2005, Curtea Constituțională
a respins ca neîntemeiată excepția de neconstituționalitate a
dispozițiilor art. 150 alin. 1 din Codul de procedură penală,
statuând că regula cu privire la dispunerea măsurii arestării
preventive constă în ascultarea prealabilă a inculpatului de către
procuror și de către judecător. Cu titlu de excepție, alin. 2 al
aceluiași articol reglementează situația în care inculpatul este
dispărut, se află în străinătate ori se sustrage de la urmărire sau
de la judecată ori se află în una dintre situațiile prevăzute în
art. 1491 alin. 6, caz în care măsura privativă de libertate se
poate dispune și fără ascultarea inculpatului, aceasta fiind
imposibil de realizat la momentul emiterii mandatului de arestare
preventivă, care precedă declanșarea unor proceduri judiciare
specifice de depistare.
Deoarece până în prezent nu au intervenit elemente noi de
natură a determina schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

10

MONITORUL OFICIAL AL ROMÂNIEI, PARTEA I, Nr. 874/12.XII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 150 din Codul de procedură penală, excepție
ridicată de Marius Cristian Mate în Dosarul nr. 11.397/111/2010 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.334
din 11 octombrie 2011

referitoare la excepția de neconstituționalitate a dispozițiilor art. 3, art. 4, art. 6, art. 171 alin. 1
și art. 173 alin. 3 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 3, art. 4, art. 6, art. 171 alin. 1 și art. 173 alin. 3
din Codul de procedură penală, excepție ridicată de Marin
Frunză în Dosarul nr. 9.624/233/2010 al Judecătoriei Galați —
Secția penală și care formează obiectul Dosarului Curții
Constituționale nr. 4.728D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece autorul acesteia nu a motivat-o în sensul
dispozițiilor art. 10 alin. (2) din Legea nr. 47/1992 privind
organizarea și funcționarea Curții Constituționale, republicată.
C U R T E A,

având în vedere actele și lucrările dosarului, constată
următoarele:
Prin Încheierea din 23 noiembrie 2010, pronunțată în Dosarul
nr. 9.624/233/2010, Judecătoria Galați — Secția penală a
sesizat Curtea Constituțională cu excepția de
neconstituționalitate a prevederilor art. 3, art. 4, art. 6,
art. 171 alin. 1 și art. 173 alin. 3 din Codul de procedură
penală, excepție ridicată de Marin Frunză în dosarul cu numărul
de mai sus, având ca obiect soluționarea unei plângeri formulate
împotriva soluției de netrimitere în judecată dispuse de procuror.

În motivarea excepției de neconstituționalitate autorul s-a
limitat doar la a invoca excepția de neconstituționalitate a
prevederilor de mai sus.
Judecătoria Galați — Secția penală, contrar dispozițiilor
art. 29 alin. (4) din Legea nr. 47/1992 privind organizarea și
funcționarea Curții Constituționale, republicată, nu și-a exprimat
opinia cu privire la excepția invocată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie dispozițiile
art. 3 — Aflarea adevărului, art. 4 — Rolul activ, art. 6 —
Garantarea dreptului de apărare, art. 171 alin. 1 privind asistența
învinuitului sau a inculpatului și art. 173 alin. 3 privind asistența
celorlalte părți, toate din Codul de procedură penală.
Autorul excepției de neconstituționalitate nu a invocat niciun
temei constituțional în susținerea excepției.
Examinând excepția de neconstituționalitate, Curtea
constată că în prezentul dosar autorul acesteia invocă
neconstituționalitatea textelor de lege criticate fără a indica
vreun temei constituțional și fără a formula vreo motivare
concretă din care să rezulte existența unei contrarietăți între
textele contestate și Legea fundamentală.

MONITORUL OFICIAL AL ROMÂNIEI, PARTEA I, Nr. 874/12.XII.2011
Or, potrivit art. 10 alin. (2) din Legea nr. 47/1992,
sesizările adresate Curții Constituționale trebuie motivate și,
ca atare, Curtea nu se poate substitui autorului excepției în
ceea
ce
privește
formularea
unor
motive
de

11

neconstituționalitate. Acest fapt ar avea semnificația
exercitării unui control de constituționalitate din oficiu, ceea
ce este inadmisibil în raport cu dispozițiile art. 146 din
Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 3, art. 4, art. 6, art. 171 alin. 1 și art. 173
alin. 3 din Codul de procedură penală, excepție ridicată de Marin Frunză în Dosarul nr. 9.624/233/2010 al Judecătoriei Galați —
Secția penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.336
din 11 octombrie 2011

referitoare la excepția de neconstituționalitate a dispozițiilor art. 386 alin. 1 lit. c)
și art. 388 alin. 1 teza a doua din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 386 alin. 1 lit. c) și art. 388 alin. 1 teza a doua
din Codul de procedură penală, excepție ridicată de Ion
Chelmuș în Dosarul nr. 7.332/110/2009 al Tribunalului Bacău —
Secția penală și care formează obiectul Dosarului Curții
Constituționale nr. 4.736D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 25 noiembrie 2010, pronunțată în Dosarul
nr. 7.332/110/2009, Tribunalul Bacău — Secția penală a
sesizat Curtea Constituțională cu excepția de
neconstituționalitate a prevederilor art. 386 alin. 1 lit. c) și
art. 388 alin. 1 teza a doua din Codul de procedură penală,

excepție ridicată de Ion Chelmuș în dosarul cu numărul de mai
sus, având ca obiect soluționarea unei contestații în anulare.
În motivarea excepției de neconstituționalitate autorul
acesteia susține că prevederile art. 386 alin. 1 lit. c) din Codul de
procedură penală încalcă liberul acces la justiție, principiul
prezumției de nevinovăție și dreptul la apărare, deoarece textul
reglementează numai cazul referitor la situația în care instanța
de recurs nu s-a pronunțat asupra unei cauze de încetare a
procesului penal. În opinia sa, trebuia să se prevadă și
posibilitatea promovării căii extraordinare de atac și atunci când
instanța de recurs s-a pronunțat asupra cauzei de încetare a
procesului penal.
De asemenea, prevederile art. 388 alin. 1 teza a doua din
Codul de procedură penală încalcă dreptul la apărare, deoarece
termenul de 30 de zile de la pronunțarea hotărârii nu asigură
părții posibilitatea de a lua cunoștință de cuprinsul hotărârii pe
care o contestă, necunoscând în mod concret argumentele ce
au determinat pronunțarea acesteia.
Tribunalul Bacău — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

12

MONITORUL OFICIAL AL ROMÂNIEI, PARTEA I, Nr. 874/12.XII.2011

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 386 alin. 1 lit. c) cu denumirea marginală Cazurile
de contestație în anulare și art. 388 alin. 1 teza a doua cu
denumirea marginală Termenul de introducere, ambele din
Codul de procedură penală, care au următorul conținut:
— Art. 386 alin. 1 lit. c): ăÎmpotriva hotărârilor penale
definitive se poate face contestație în anulare în următoarele
cazuri: [...]
c) când instanța de recurs nu s-a pronunțat asupra unei
cauze de încetare a procesului penal dintre cele prevăzute în
art. 10 alin. (1) lit. f)—i1), cu privire la care existau probe în
dosar;”;
— Art. 388 alin. 1 teza a doua: ăContestația în anulare pentru
motivele arătate în art. 386 lit. a)—c) și e) poate fi introdusă de
către persoana împotriva căreia se face executarea, cel mai
târziu în 10 zile de la începerea executării, iar de către celelalte
părți, în termen de 30 de zile de la data pronunțării hotărârii a
cărei anulare se cere.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 referitor la Accesul liber la justiție, art. 23 alin. (11)
referitor la prezumția de nevinovăție și art. 24 referitoare la
Dreptul la apărare.
1. Examinând excepția de neconstituționalitate, Curtea
constată că dispozițiile art. 388 alin. 1 teza a doua din Codul de
procedură penală au mai fost supuse controlului său din
perspectiva unor critici similare. Astfel, cu prilejul pronunțării
Deciziei nr. 502 din 16 noiembrie 2004, publicată în Monitorul
Oficial al României, Partea I, nr. 58 din 18 ianuarie 2005, Curtea
Constituțională a statuat că nu se poate reține incompatibilitatea
stabilirii unui termen pentru introducerea contestației în anulare
cu prevederile constituționale ale art. 24 privind dreptul la
apărare. Termenul pentru introducerea contestației în anulare
este determinat de necesitatea aplicării și respectării dreptului și
a garanțiilor procesuale ale părților, de asigurarea siguranței și
stabilității raporturilor juridice, precum și de soluționarea într-un
termen rezonabil a proceselor, fără nicio discriminare. În aceste
condiții, părților interesate nu li se încalcă accesul liber la justiție
atâta vreme cât pot sesiza instanțele judecătorești în termen
legal cu cererea de revizuire, iar partea care s-a adresat justiției

în termen și cu îndeplinirea condițiilor legale are posibilitatea să
își exercite neîngrădit dreptul la apărare în tot cursul procesului.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față, motiv pentru care excepția de
neconstituționalitate a dispozițiilor art. 388 alin. 1 teza a doua
din Codul de procedură penală urmează a fi respinsă ca
neîntemeiată.
2. Examinând dosarul în care a fost invocată excepția, este
de observat că instanța de fond, în temeiul art. 11 pct. 2 lit. a)
coroborat cu art. 10 lit. c) din Codul de procedură penală, a
achitat inculpatul pe motiv că fapta nu a fost săvârșită de acesta.
Ulterior, instanța de recurs a casat sentința pronunțată în fond și,
reținând cauza spre rejudecare, a dispus condamnarea
inculpatului, întrucât, dimpotrivă, acesta se face vinovat de
comiterea infracțiunii pentru care a fost cercetat.
Pe cale de consecință, inculpatul a formulat contestație în
anulare, cauză în care a invocat prezenta excepție. Or, având în
vedere cele de mai sus, Curtea constată că dispozițiile art. 386
alin. 1 lit. c) din Codul de procedură penală referitoare la cazurile
de încetare a procesului penal nu au legătură cu soluționarea
fondului, întrucât împrejurarea că fapta a fost săvârșită sau nu
de persoana cercetată constituie un caz de achitare, și nu de
încetare a procesului penal.
Așa fiind, Curtea constată că din această perspectivă
excepția este inadmisibilă, deoarece, potrivit dispozițiilor art. 29
alin. (1) din Legea nr. 47/1992 privind organizarea și
funcționarea Curții Constituționale, aceasta decide asupra
excepțiilor ce vizează dispoziții legale care au legătură cu
soluționarea cauzei în orice fază a litigiului.
Totodată, Curtea mai constată că, referitor la excepția de
neconstituționalitate a dispozițiilor art. 386 alin. 1 lit. c) din Codul
de procedură penală, autorul acesteia își susține criticile din
perspectiva unor omisiuni legislative, fiind nemulțumit nu de
conținutul reglementărilor, ci de faptul că nu permit posibilitatea
promovării căii extraordinare de atac și atunci când instanța de
recurs s-a pronunțat asupra unei cauze de încetare a procesului
penal. Așa fiind, din această perspectivă critica este
inadmisibilă, deoarece, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta se pronunță numai asupra
constituționalității actelor cu privire la care a fost sesizată,
neputând modifica sau completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 388 alin. 1 teza a doua din Codul de
procedură penală, excepție ridicată de Ion Chelmuș în Dosarul nr. 7.332/110/2009 al Tribunalului Bacău — Secția penală.
2. Respinge ca inadmisibilă excepția de neconstituționalitate a dispozițiilor art. 386 alin. 1 lit. c) din Codul de procedură
penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 874/12.XII.2011

13

CURTEA CONSTITUȚIONALĂ

D E C I Z I A Nr. 1.337
din 11 octombrie 2011

referitoare la excepția de neconstituționalitate a dispozițiilor art. 258 alin. 2 din Codul penal
și art. 192 alin. 2 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 258 alin. 2 din Codul penal și art. 192 alin. 2
din Codul de procedură penală, excepție ridicată de Aurel Ioniță
în Dosarul nr. 35.470/245/2009 al Tribunalului Iași — Secția
penală și care formează obiectul Dosarului Curții Constituționale
nr. 4.751D/2010.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cererii depuse la dosar de
către autorul excepției Aurel Ioniță și partea Jăniță Ioniță, prin
care solicită desemnarea unui apărător în temeiul dispozițiilor
Ordonanței de urgență a Guvernului nr. 51/2008 privind ajutorul
public judiciar în materie civilă. Au anexat la cerere cupoane de
pensie, adeverință de la primărie, certificate de atestare fiscală
și factură de utilități.
Reprezentantul Ministerului Public solicită respingerea cererii
formulate.
Curtea, deliberând, în temeiul art. 14 din Legea nr. 47/1992,
republicată, respinge cererea formulată de autor și de parte,
deoarece, potrivit Hotărârii Curții Constituționale nr. 20 din
17 septembrie 2008, publicată în Monitorul Oficial al României,
Partea I, nr. 685 din 7 octombrie 2008, dispozițiile Ordonanței de
urgență a Guvernului nr. 51/2008 privind ajutorul public judiciar
în materie civilă nu sunt aplicabile Curții Constituționale, nefiind
compatibile cu natura procedurii în fața acesteia.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Decizia penală nr. 926 din 16 noiembrie 2010,
pronunțată în Dosarul nr. 35.470/245/2009, Tribunalul Iași —
Secția penală a sesizat Curtea Constituțională cu excepția
de neconstituționalitate a prevederilor art. 258 alin. 2 din
Codul penal și art. 192 alin. 2 din Codul penal, excepție
ridicată de Aurel Ioniță în dosarul cu numărul de mai sus, având
ca obiect soluționarea unui recurs în materie penală.
În motivarea excepției de neconstituționalitate autorul
acesteia susține că prevederile art. 258 alin. 2 din Codul penal
încalcă dispozițiile constituționale referitoare la egalitatea în
drepturi a cetățenilor și la accesul liber la justiție, deoarece soțul
sănătos nu are acces la actul de justiție pentru apărarea
drepturilor patrimoniale de care celălalt soț a fost vătămat și care
nu s-a putut impune ca parte vătămată din motive medicale.

Cu privire la dispozițiile art. 192 alin. 2 din Codul de
procedură penală, autorul excepției susține că acestea contravin
prevederilor constituționale referitoare la egalitatea în fața legii
a cetățenilor și la dreptul de petiționare, deoarece, spre
deosebire de persoanele care beneficiază de ajutor public
judiciar în condițiile Ordonanței de urgență a Guvernului
nr. 51/2008, în cauzele penale justițiabilii sunt obligați să
plătească cheltuieli judiciare, deși nu sunt vinovați de săvârșirea
vreunor fapte penale.
Tribunalul Iași — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând actul de sesizare, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului deciziei de sesizare, dispozițiile art. 258
alin. 2 din Codul penal — Fapte săvârșite de alți funcționari și
art. 192 alin. 2 din Codul penal — Violarea de domiciliu. În
realitate, ținând seama de notele autorului și de considerentele
deciziei, se constată că s-a strecurat o eroare materială cu
privire la art. 192 alin. 2 care privește Plata cheltuielilor avansate
de stat în celelalte cazuri și care este prevăzut de Codul de
procedură penală, și nu de Codul penal. Prin urmare, obiect al
excepției de neconstituționalitate îl constituie art. 258 alin. 2 din
Codul penal și art. 192 alin. 2 din Codul de procedură penală,
care au următorul conținut:
— Art. 258 alin. 2 din Codul penal: ăÎn cazul prevăzut la
alin. 1, pentru faptele prevăzute la art. 246, 247 și 250 alin. 1—4,
acțiunea penală se pune în mișcare la plângerea prealabilă a
persoanei vătămate, cu excepția acelora care au fost săvârșite
de o persoană dintre cele prevăzute la art. 147 alin. 1.”;
— Art. 192 alin. 2 din Codul de procedură penală: ăÎn cazul
declarării apelului ori recursului sau al introducerii oricărei alte
cereri, cheltuielile judiciare sunt suportate de către persoana
căreia i s-a respins ori care și-a retras apelul, recursul sau
cererea.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 alin. (1) și (2) referitoare la egalitatea în drepturi a
cetățenilor, ale art. 21 alin. (1) și (2) referitoare la accesul liber
la justiție și ale art. 51 referitoare la Dreptul de petiționare.
Examinând excepția de neconstituționalitate, Curtea
constată următoarele:
1. În ce privește excepția de neconstituționalitate a
dispozițiilor art. 258 alin. 2 din Codul penal, Curtea constată că

14

MONITORUL OFICIAL AL ROMÂNIEI, PARTEA I, Nr. 874/12.XII.2011

autorul excepției este nemulțumit de împrejurarea că plângerea
prealabilă nu poate fi formulată și de soțul persoanei vătămate,
chiar dacă aceasta din urmă nu se află în vreo imposibilitate
legală de a-și exercita drepturile procesuale. Or, o asemenea
critică tinde la modificarea textului legal contestat în sensul
înlăturării principiului disponibilității. Pe cale de consecință,
prezenta excepție este inadmisibilă, deoarece, potrivit art. 2
alin. (3) din Legea nr. 47/1992 privind organizarea și
funcționarea Curții Constituționale, aceasta ăse pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.
2. În ce privește excepția de neconstituționalitate a
dispozițiilor art. 192 alin. 2 din Codul de procedură penală,
Curtea constată că nicio normă constituțională nu impune
gratuitatea actului de justiție. Prin urmare, cheltuielile judiciare
ocazionate în procesul penal, avansate de stat, trebuie
suportate de partea vinovată pentru provocarea acelor cheltuieli.
Într-o asemenea situație culpa procesuală a persoanei care a
formulat în mod nejustificat cererea constituie temei pentru
suportarea cheltuielilor judiciare, chiar dacă aceasta nu

presupune și existența relei-credințe. Mai mult, prevederile
art. 192 alin. 2 din Codul de procedură penală reprezintă norme
de procedură a căror reglementare este de competența
exclusivă a legiuitorului, care poate institui, în considerarea unor
situații deosebite, reguli speciale de procedură, conform art. 126
alin. (2) din Constituție.
În plus, împrejurarea că, potrivit altui act normativ, respectiv
Ordonanța de urgență a Guvernului nr. 51/2008 privind ajutorul
public judiciar în materie civilă, publicată în Monitorul Oficial al
României, Partea I, nr. 327 din 25 aprilie 2008, unele persoane
pot beneficia de ajutor material nu poate constitui o cauză de
discriminare cu încălcarea principiului egalității în drepturi a
cetățenilor în fața legii, deoarece dispozițiile legale criticate din
Codul de procedură penală se aplică fără niciun fel de deosebire
între toți justițiabilii aflați în ipoteza normei legale.
În ceea ce privește critica privind înfrângerea prevederilor
constituționale ale art. 51, Curtea constată că acestea nu sunt
aplicabile în prezenta cauză, întrucât dispozițiile art. 192 alin. 2
din Codul de procedură penală nu privesc activitatea de
petiționare, ci reglementează o situație distinctă, și anume
accesul la justiție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 258 alin. 2 din Codul penal, excepție ridicată
de Aurel Ioniță în Dosarul nr. 35.470/245/2009 al Tribunalului Iași — Secția penală.
2. Respinge ca neîntemeiată excepția de neconstituționalitate a dispozițiilor art. 192 alin. 2 din Codul de procedură penală,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.341
din 13 octombrie 2011

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 281 pct. 1 lit. b) din Codul de procedură penală,
excepție ridicată de Ioana Foia în Dosarul nr. 935/33/2010 al
Curții de Apel Cluj — Secția penală și de minori și care formează
obiectul Dosarului Curții Constituționale nr. 4.092D/2010.

La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr. 4.201D/2010,
având
ca
obiect
excepția
de
neconstituționalitate a dispozițiilor art. 281 pct. 1 lit. b) din Codul
de procedură penală, excepție ridicată de Nicolai Rotaru în
Dosarul nr. 977/39/2009 al Curții de Apel Suceava — Secția
penală și pentru cauze cu minori.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 4.092D/2010 și nr. 4.201D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.

MONITORUL OFICIAL AL ROMÂNIEI, PARTEA I, Nr. 874/12.XII.2011
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.201D/2010 la Dosarul
nr. 4.092D/2010, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând în acest sens
jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 30 septembrie 2010, pronunțată în
Dosarul nr. 935/33/2010, Curtea de Apel Cluj — Secția penală
și de minori a sesizat Curtea Constituțională cu excepția de
neconstituționalitate a dispozițiilor art. 281 pct. 1 lit. b) din
Codul de procedură penală.
Excepția a fost ridicată de Ioana Foia cu ocazia soluționării
unei cauze penale în care competența de judecată în primă
instanță, determinată de calitatea inculpatului, aparține curții de
apel.
Prin Încheierea din 11 octombrie 2010, pronunțată în Dosarul
nr. 977/39/2009, Curtea de Apel Suceava — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 281
pct. 1 lit. b) din Codul de procedură penală.
Excepția a fost ridicată de Nicolai Rotaru cu ocazia
soluționării unei cauze penale în care competența de judecată
în primă instanță, determinată de calitatea inculpatului, aparține
curții de apel.
În motivarea excepției de neconstituționalitate autorii
acesteia susțin că art. 281 pct. 1 lit. b) din Codul de procedură
penală încalcă egalitatea în drepturi, accesul liber la justiție,
dreptul la un proces echitabil, înfăptuirea justiției și folosirea
căilor de atac, întrucât creează o diferență de tratament juridic
între inculpații acuzați de săvârșirea aceluiași gen de infracțiuni,
prin privarea de o cale de atac, respectiv cea a apelului, fără
nicio justificare rezonabilă și acceptabilă într-o societate
democratică. Totodată, competența după calitatea persoanelor
reprezintă o excepție care în cazul avocaților, notarilor publici și
executorilor judecătorești nu se justifică, aceste profesii fiind
discriminate și defavorizate în raport cu orice altă profesie
liberală — arhitecți, medici — precum și în raport cu alte profesii
juridice, respectiv consilier juridic.
Curtea de Apel Cluj — Secția penală și de minori
apreciază că excepția de neconstituționalitate este
neîntemeiată, întrucât prevederile art. 281 pct. 1 lit. b) din Codul
de procedură penală nu aduc nicio atingere dispozițiilor din
Legea fundamentală invocate de autorul excepției.
Curtea de Apel Suceava — Secția penală și pentru cauze
cu minori consideră că excepția de neconstituționalitate este
neîntemeiată deoarece textul de lege criticat nu încalcă
prevederile din Constituție și din Convenția pentru apărarea
drepturilor omului și a libertăților fundamentale invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege

15

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 pct. 1 lit. b) din Codul de procedură penală,
modificate prin Legea nr. 79/2007 pentru modificarea art. 281
pct. 1 lit. b) din Codul de procedură penală, publicată în
Monitorul Oficial al României, Partea I, nr. 225 din 2 aprilie 2007,
având următorul cuprins:
ăCurtea de Apel:
1. judecă în primă instanță: [...] b) infracțiunile săvârșite de
judecătorii de la judecătorii și tribunale și de procurorii de la
parchetele care funcționează pe lângă aceste instanțe, precum
și de avocați, notari publici, executori judecătorești și de
controlorii financiari ai Curții de Conturi;”.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 referitoare la egalitatea în drepturi, ale art. 21 alin. (1), (2)
și (3) privind accesul liber la justiție și dreptul la un proces
echitabil, ale art. 124 referitoare la înfăptuirea justiției și ale
art. 129 privind folosirea căilor de atac, precum și ale art. 20
referitoare la tratatele internaționale privind drepturile omului,
raportate la prevederile art. 6 referitoare la dreptul la un proces
echitabil și ale art. 14 referitoare la interzicerea discriminării din
Convenția pentru apărarea drepturilor omului și a libertăților
fundamentale, ale art. 1 privind interzicerea discriminării din
Protocolul nr. 12 la convenția sus-menționată și ale art. 26
referitoare la interzicerea discriminării din Pactul internațional cu
privire la drepturile civile și politice.
Examinând excepția de neconstituționalitate, Curtea
constată că prevederile art. 281 pct. 1 lit. b) din Codul de
procedură penală au mai fost supuse controlului de
constituționalitate prin raportare la aceleași dispoziții din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, prin Decizia nr. 566 din
3 mai 2011, publicată în Monitorul Oficial al României, Partea I,
nr. 449 din 28 iunie 2011, Curtea a respins ca neîntemeiată
excepția de neconstituționalitate a dispozițiilor de lege criticate,
reținând că stabilirea competențelor instanțelor judecătorești
constituie atributul exclusiv al legiuitorului, iar acesta poate
institui, în considerarea unor situații deosebite, reguli speciale
de procedură, precum și modalități de exercitare a drepturilor
procedurale, fiind ținut, desigur, ca în procesul de legiferare să
se circumscrie cadrului constituțional.
Astfel, Curtea a constatat că o atare soluție legislativă nu
încalcă prevederile art. 21 din Constituție câtă vreme accesul
liber la justiție este asigurat prin posibilitatea părților de a se
adresa instanței de judecată și de a declara recurs împotriva
hotărârii instanței de fond, exercitarea dreptului oricărei
persoane de a se adresa justiției pentru apărarea drepturilor, a
libertăților și a intereselor sale legitime nefiind îngrădită prin
stabilirea unei singure căi de atac (recursul). În acest sens,
Curtea Constituțională a reținut în mod constant în jurisprudența
sa că accesul la justiție nu presupune, în toate cazurile, accesul
la toate structurile judecătorești și la toate căile de atac
prevăzute de lege. Faptul că nu se poate folosi în cauză calea
de atac a apelului nu afectează drepturile procesuale ale
inculpatului, având în vedere dispozițiile art. 3856 alin. 3 din
Codul de procedură penală, care prevăd că recursul, în acest
caz, nu se limitează la motivele de casare enumerate de
art. 3859 din Codul de procedură penală, iar instanța este
obligată să examineze întreaga cauză sub toate aspectele.

16

MONITORUL OFICIAL AL ROMÂNIEI, PARTEA I, Nr. 874/12.XII.2011

Totodată, Curtea a reținut că soluția legislativă criticată nu
înlătură posibilitatea inculpaților de a beneficia de drepturile și
garanțiile procesuale instituite prin lege, în cadrul unui proces
public, judecat de către o instanță independentă, imparțială și
stabilită prin lege, într-un termen rezonabil, condiții care sunt
asigurate și în situația judecării cauzelor în primă instanță de
către curțile de apel. Totodată, este asigurat dreptul la două
grade de jurisdicție în materie penală, reglementat de art. 2 din
Protocolul nr. 7 la Convenția pentru apărarea drepturilor omului
și a libertăților fundamentale.
În sfârșit, Curtea a mai reținut că prevederile criticate nu
conțin privilegii sau discriminări în raport cu criteriile egalității în
drepturi înscrise în art. 4 din Constituție, iar situația juridică a
anumitor categorii de persoane (în speță avocații) justifică
aplicarea unui tratament diferit, în scopul unei mai bune înfăptuiri
a justiției. De altfel, Curtea a statuat în jurisprudența sa că art. 16
din Constituție vizează egalitatea în drepturi între cetățeni în

ceea ce privește recunoașterea în favoarea acestora a unor
drepturi și libertăți fundamentale, nu și identitatea de tratament
juridic asupra aplicării unor măsuri, indiferent de natura lor. În
felul acesta se justifică nu numai admisibilitatea unui regim
juridic diferit față de anumite categorii de persoane, dar și
necesitatea lui.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.
Pentru aceleași motive, dispozițiile art. 281 pct. 1 lit. b) din
Codul de procedură penală nu aduc atingere nici prevederilor
art. 129 din Constituție, art. 14 din Convenția pentru apărarea
drepturilor omului și a libertăților fundamentale și art. 26 din
Pactul internațional cu privire la drepturile civile și politice.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 281 pct. 1 lit. b) din Codul de procedură
penală, excepție ridicată de Ioana Foia în Dosarul nr. 935/33/2010 al Curții de Apel Cluj — Secția penală și de minori și de Nicolai
Rotaru în Dosarul nr. 977/39/2009 al Curții de Apel Suceava — Secția penală și pentru cauze cu minori.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.342
din 13 octombrie 2011

referitoare la excepția de neconstituționalitate a dispozițiilor art. 1403 alin. 1 teza finală
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 1403 alin. 1 teza finală din Codul de procedură
penală, excepție ridicată de Adrian Turchină în Dosarul
nr. 25.156/3/2010 (număr în format vechi 2.168/2010) al Curții
de Apel București — Secția I penală și care formează obiectul
Dosarului Curții Constituționale nr. 4.163D/2010.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a

excepției de neconstituționalitate, invocând în acest sens
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 18 august 2010, pronunțată în Dosarul
nr. 25.156/3/2010 (număr în format vechi 2.168/2010), Curtea
de Apel București — Secția I penală a sesizat Curtea
Constituțională cu excepția de neconstituționalitate a
dispozițiilor art. 1403 alin. 1 teza finală din Codul de
procedură penală.
Excepția a fost ridicată de Adrian Turchină cu ocazia
soluționării recursului împotriva unei încheieri prin care a fost
respinsă, în timpul urmăririi penale, o cerere referitoare la
încetarea de drept a măsurii arestării preventive.
În motivarea excepției de neconstituționalitate autorul
acesteia susține că prevederile art. 1403 alin. 1 teza finală din
Codul de procedură penală încalcă egalitatea în drepturi,
accesul liber la justiție, dreptul la un proces echitabil, dreptul la
apărare și dreptul la două grade de jurisdicție în materie penală,
deoarece împiedică exercitarea oricărei căi de atac împotriva
încheierii prin care judecătorul respinge, în timpul urmăririi

MONITORUL OFICIAL AL ROMÂNIEI, PARTEA I, Nr. 874/12.XII.2011
penale, o cerere de revocare, înlocuire sau încetare de drept a
unei măsuri preventive, ceea ce poate avea ca efect menținerea
unei măsuri luate în mod nelegal.
Curtea de Apel București — Secția I penală apreciază că
excepția de neconstituționalitate este neîntemeiată, întrucât
dispozițiile de lege criticate nu aduc atingere prevederilor din
Constituție și din Convenția pentru apărarea drepturilor omului
și a libertăților fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1403 alin. 1 teza finală din Codul de procedură
penală, modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, care au următorul cuprins: ă[...]
Încheierea prin care judecătorul respinge, în timpul urmăririi
penale, revocarea, înlocuirea sau încetarea de drept a măsurii
preventive nu este supusă niciunei căi de atac.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 15 alin. (1) referitoare la universalitatea drepturilor,
libertăților și îndatoririlor fundamentale, ale art. 16 alin. (1) și (2)
privind egalitatea în drepturi, ale art. 21 referitoare la accesul
liber la justiție și la dreptul la un proces echitabil, ale art. 24
privind dreptul la apărare și ale art. 124 referitoare la înfăptuirea
justiției, precum și ale art. 11 privind raportul dintre dreptul
internațional și dreptul intern și ale art. 20 referitoare la
preeminența tratatelor internaționale privind drepturile omului
asupra legilor interne, raportate la prevederile art. 6 referitoare
la dreptul la un proces echitabil din Convenția pentru apărarea
drepturilor omului și a libertăților fundamentale, ale art. 2 privind
dreptul la două grade de jurisdicție în materie penală din
Protocolul nr. 7 la convenția sus-menționată și ale art. 7
referitoare la egalitatea în fața legii din Declarația Universală a
Drepturilor Omului.
Examinând excepția de neconstituționalitate, Curtea
constată că dispozițiile art. 1403 alin. 1 teza finală din Codul de
procedură penală au mai fost supuse controlului de

17

constituționalitate prin raportare la aceleași texte din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, prin Decizia nr. 1.505 din
18 noiembrie 2010, publicată în Monitorul Oficial al României,
Partea I, nr. 23 din 11 ianuarie 2011, Curtea a respins excepția
de neconstituționalitate a prevederilor de lege criticate, reținând
că, potrivit dispozițiilor art. 126 și ale art. 129 din Constituție,
legiuitorul este unica autoritate competentă să reglementeze
căile de atac împotriva hotărârilor judecătorești în cadrul
procedurii de judecată, precum și modul de exercitare a
acestora. În virtutea acestei competențe, legiuitorul stabilește
hotărârile judecătorești împotriva cărora pot fi exercitate căile
de atac și condițiile în care pot fi folosite aceste căi. În ceea ce
privește încheierile, ca specie de hotărâri judecătorești
pronunțate în cursul procesului, dar prin care nu se soluționează
fondul cauzei, acestea nu pot fi atacate, de regulă, decât odată
cu hotărârile judecătorești care soluționează fondul cauzei, care
sunt, potrivit dreptului nostru procesual penal, sentințele și
deciziile. Regula exercitării căilor de atac împotriva încheierilor
numai odată cu hotărârea prin care s-a soluționat fondul cauzei
se impune pentru asigurarea desfășurării procesului cu
celeritate, într-un termen rezonabil, exigență recunoscută cu
valoare de principiu atât în sistemul nostru constituțional, cât și
în Convenția pentru apărarea drepturilor omului și a libertăților
fundamentale, care consacră la art. 6 paragraful 1 dreptul
oricărei persoane la judecarea în mod echitabil, în mod public și
într-un termen rezonabil a cauzei sale. Sub acest aspect, prin
posibilitatea exercitării căilor de atac împotriva hotărârilor
judecătorești, prin care se soluționează fondul cauzei, este
asigurat accesul liber la justiție.
Așadar, faptul că încheierea prin care se respinge, în timpul
urmăririi penale, cererea de revocare a măsurii arestării
preventive nu este supusă niciunei căi de atac se explică, pe de
o parte, prin necesitatea de a evita o prelungire abuzivă a
procesului, iar pe de altă parte, prin aceea că aceasta poate fi
atacată cu recurs odată cu hotărârea prin care s-a soluționat
fondul cauzei.
Cu același prilej, Curtea a reținut că nicio prevedere a Legii
fundamentale nu dă o consacrare expresă dreptului la
exercitarea căilor de atac în orice cauză, oricând și de către
oricine; dimpotrivă, art. 129 din Constituție stabilește că părțile
interesate și Ministerul Public pot exercita căile de atac numai în
condițiile stabilite de lege.
Întrucât nu au intervenit elemente noi, de natură să determine
schimbarea acestei jurisprudențe, soluția de respingere a
excepției de neconstituționalitate pronunțată de Curte prin
decizia mai sus menționată, precum și considerentele care au
fundamentat-o își păstrează valabilitatea și în prezenta cauză.
Pentru aceleași motive, prevederile art. 1403 alin. 1 teza
finală din Codul de procedură penală nu aduc atingere nici
dispozițiilor art. 15 alin. (1), art. 24 și art. 124 din Legea
fundamentală și nici prevederilor art. 7 din Declarația Universală
a Drepturilor Omului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1403 alin. 1 teza finală din Codul de procedură
penală, excepție ridicată de Adrian Turchină în Dosarul nr. 25.156/3/2010 (număr în format vechi 2.168/2010) al Curții de Apel
București — Secția I penală.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

18

MONITORUL OFICIAL AL ROMÂNIEI, PARTEA I, Nr. 874/12.XII.2011
CURTEA CONSTITUȚIONALĂ

D E C I Z I A Nr. 1.343
din 13 octombrie 2011

referitoare la excepția de neconstituționalitate a dispozițiilor art. 262
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 262 din Codul de procedură penală, excepție
ridicată de Mihail-Emanuel Iosub în Dosarul nr. 2.029/245/2010
al Judecătoriei Iași — Secția penală și care formează obiectul
Dosarului Curții Constituționale nr. 4.173D/2010.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca inadmisibilă a
excepției de neconstituționalitate, întrucât autorul acesteia
solicită, în realitate, modificarea dispozițiilor de lege criticate.
C U R T E A,

având în vedere actele și lucrările dosarului, reține următoarele:
Prin Încheierea din 29 septembrie 2010, pronunțată în
Dosarul nr. 2.029/245/2010, Judecătoria Iași — Secția penală
a sesizat Curtea Constituțională cu excepția de
neconstituționalitate a dispozițiilor art. 262 din Codul de
procedură penală.
Excepția a fost ridicată de Mihail-Emanuel Iosub cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 262 din Codul de procedură
penală încalcă dreptul la apărare și dreptul la un proces
echitabil, întrucât nu asigură ăaudierea inculpatului după ce
procurorul a pus în mișcare acțiunea penală prin rechizitoriu”.
În acest sens, arată că, în cazul său, după 8 luni de zile de la
prezentarea materialului de urmărire penală, procurorul a dat
rechizitoriu prin care a pus în mișcare acțiunea penală și a
dispus trimiterea în judecată, fără a proceda la o nouă chemare
a învinuitului în vederea înștiințării despre soluția dată în dosar,
încălcându-se astfel principiul contradictorialității și dreptul la un
proces echitabil. În sprijinul acestor susțineri, citează
jurisprudența Curții Constituționale, care a statuat că ăeste [...]
necesar ca rezolvarea cauzei să se facă după chemarea
învinuitului și după înștiințarea sa despre punerea în mișcare a
acțiunii penale, în prezența apărătorului său, care, alături de cel
în cauză, poate determina sau influența pronunțarea altei soluții
de natură să excludă trimiterea în instanță a dosarului” (Decizia
nr. 24 din 23 februarie 1999, publicată în Monitorul Oficial al
României, Partea I, nr. 136 din 1 aprilie 1999).
Judecătoria Iași — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 262 din Codul de procedură penală, având
următorul cuprins: ăDacă procurorul constată că au fost
respectate dispozițiile legale care garantează aflarea adevărului,
că urmărirea penală este completă, existând probele necesare
și legal administrate, procedează, după caz, astfel:
1. când din materialul de urmărire penală rezultă că fapta
există, că a fost săvârșită de învinuit sau de inculpat și că acesta
răspunde penal:
a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;
b) dacă acțiunea penală a fost pusă în mișcare în cursul
urmăririi penale, dă rechizitoriu prin care dispune trimiterea în
judecată;
2. dă ordonanță prin care:
a) clasează, scoate de sub urmărire sau încetează urmărirea
penală potrivit dispozițiilor art. 11.
Dacă procurorul dispune scoaterea de sub urmărire penală
în temeiul art. 10 lit. b1), face aplicarea art. 181 alin. 3 din Codul
penal;
b) suspendă urmărirea penală, atunci când constată
existența unei cauze de suspendare a urmăririi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 24 referitoare la dreptul la apărare, precum și ale art. 11
privind raportul dintre dreptul internațional și dreptul intern și ale
art. 20 referitoare la preeminența tratatelor internaționale privind
drepturile omului asupra legilor interne, raportate la prevederile
art. 6 paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că autorul excepției nu formulează veritabile critici de
neconstituționalitate cu privire la dispozițiile art. 262 din Codul de
procedură penală, ci este nemulțumit, în realitate, de modul de
aplicare a prevederilor de lege criticate de către procurorul care
a întocmit rechizitoriul în cazul său. Or, asemenea aspecte nu
intră sub incidența controlului de constituționalitate exercitat de
Curte, ci sunt de competența instanței de judecată învestite cu
soluționarea litigiului, respectiv a celor ierarhic superioare în
cadrul căilor de atac prevăzute de lege.
Prin urmare, excepția de neconstituționalitate va fi respinsă
ca inadmisibilă.

MONITORUL OFICIAL AL ROMÂNIEI, PARTEA I, Nr. 874/12.XII.2011

19

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 262 din Codul de procedură penală, excepție
ridicată de Mihail-Emanuel Iosub în Dosarul nr. 2.029/245/2010 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.355
din 13 octombrie 2011

referitoare la excepția de neconstituționalitate a dispozițiilor art. 2781
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 275, art. 276 și art. 2781 din Codul de
procedură penală, excepție ridicată de Societatea Agricolă
Inotești din comuna Colceag, județul Prahova, în Dosarul
nr. 378/42/2010 al Înaltei Curți de Casație și Justiție — Secția
penală și care formează obiectul Dosarului Curții Constituționale
nr. 4.651D/2010.
La apelul nominal, pentru autorul excepției se prezintă
reprezentantul legal Marin Duță. Lipsește cealaltă parte, față de
care procedura de citare este legal îndeplinită.
Cauza este în stare de judecată.
Președintele acordă cuvântul reprezentantului legal al
autorului excepției de neconstituționalitate, care solicită
admiterea acesteia, reiterând argumentele invocate în fața
Înaltei Curți de Casație și Justiție — Secția penală, și depune
note scrise.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia este nemulțumit, în realitate, de modul
de interpretare și aplicare a legii.
C U R T E A,

având în vedere actele și lucrările dosarului, reține următoarele:
Prin Încheierea din 16 noiembrie 2010, pronunțată în Dosarul
nr. 378/42/2010, Înalta Curte de Casație și Justiție — Secția
penală a sesizat Curtea Constituțională cu excepția de

neconstituționalitate a dispozițiilor art. 275, art. 276 și
art. 2781 din Codul de procedură penală.
Excepția a fost ridicată de Societatea Agricolă Inotești din
comuna Colceag, județul Prahova, cu ocazia soluționării
recursului împotriva unei sentințe penale prin care a fost
respinsă plângerea împotriva unei rezoluții de neîncepere a
urmăririi penale.
În motivarea excepției de neconstituționalitate autorul
acesteia susține că art. 2781 din Codul de procedură penală
încalcă dispozițiile constituționale privind unitatea poporului și
egalitatea între cetățeni, egalitatea în fața legii și a autorităților
publice, accesul liber la justiție, dreptul la un proces echitabil,
dreptul la apărare, dreptul de asociere, dreptul de proprietate
privată, dreptul la moștenire, înfăptuirea justiției, rolul
Ministerului Public și atribuțiile Curții Constituționale, întrucât
ăîngroapă plângerile depuse împotriva unor bande”.
Înalta Curte de Casație și Justiție — Secția penală
consideră că excepția de neconstituționalitate este
neîntemeiată, deoarece prevederile de lege criticate nu aduc
nicio atingere dispozițiilor din Constituție invocate de autorul
excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale

20

MONITORUL OFICIAL AL ROMÂNIEI, PARTEA I, Nr. 874/12.XII.2011

art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit Încheierii de sesizare, obiectul excepției de
neconstituționalitate îl constituie dispozițiile art. 275, art. 276 și
art. 2781 din Codul de procedură penală. Din notele scrise ale
autorului excepției, depuse în motivarea criticii, reiese, însă, că
aceasta privește doar art. 2781 din Codul de procedură penală.
Prin urmare, Curtea se va pronunța numai asupra acestui text
de lege.
În susținerea neconstituționalității prevederilor de lege
criticate, autorul excepției invocă încălcarea dispozițiilor
constituționale ale art. 4 alin. (2) privind unitatea poporului și
egalitatea între cetățeni, ale art. 16 alin. (1) și (2) referitoare la
egalitatea în fața legii și a autorităților publice, ale art. 21 alin. (1),
(2) și (3) privind accesul liber la justiție și dreptul la un proces
echitabil, ale art. 24 alin. (1) referitoare la dreptul la apărare, ale
art. 40 alin. (1) privind dreptul de asociere, ale art. 44 alin. (1)—(4)

referitoare la dreptul de proprietate privată, ale art. 46 privind
dreptul la moștenire, ale art. 124 alin. (1) și (2) referitoare la
înfăptuirea justiției, ale art. 131 alin. (1) privind rolul Ministerului
Public, ale art. 136 alin. (1) și (5) referitoare la proprietate și ale
art. 146 privind atribuțiile Curții Constituționale.
Examinând excepția de neconstituționalitate, Curtea
constată că autorul excepției critică, în realitate, modul de
aplicare a dispozițiilor de lege atacate. Eventualele abuzuri ale
organelor de urmărire penală, la care face referire în motivarea
excepției și care constituie, de fapt, cauza nemulțumirii autorului
acesteia, nu pot constitui, însă, motive de neconstituționalitate
a dispozițiilor de lege criticate și, prin urmare, nu pot fi cenzurate
de instanța de contencios constituțional, fiind de competența
instanței de judecată învestite cu soluționarea litigiului, respectiv
a celor ierarhic superioare în cadrul căilor de atac prevăzute de
lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2781 din Codul de procedură penală, excepție
ridicată de Societatea Agricolă Inotești din comuna Colceag, județul Prahova, în Dosarul nr. 378/42/2010 al Înaltei Curți de Casație
și Justiție — Secția penală.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.404
din 20 octombrie 2011

referitoare la excepția de neconstituționalitate a dispozițiilor art. 140 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 140 alin. 2 din Codul de procedură penală,
excepție ridicată de Cristi-Adrian Popescu în Dosarul
nr. 4.508/85/2010 al Tribunalului Sibiu — Secția penală și care

formează
obiectul
Dosarului
Curții
Constituționale
nr. 4.244D/2010.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra faptului că la dosarul
cauzei autorul excepției a depus un înscris prin care
învederează Curții Constituționale că renunță la judecarea
excepției de neconstituționalitate ridicate.
Reprezentantul Ministerului Public arată că nu este posibilă
renunțarea la soluționarea excepției de neconstituționalitate,
odată ce aceasta a fost invocată.
Curtea, deliberând, respinge cererea de renunțare formulată,
în temeiul dispozițiilor art. 55 din Legea nr. 47/1992, potrivit
cărora ăCurtea Constituțională, legal sesizată, procedează la
examinarea constituționalității, nefiind aplicabile dispozițiile
Codului de procedură civilă referitoare la suspendarea,
întreruperea sau stingerea procesului [...]”. Excepția de
neconstituționalitate este o excepție de ordine publică, iar

MONITORUL OFICIAL AL ROMÂNIEI, PARTEA I, Nr. 874/12.XII.2011
soluționarea acesteia este de interes general. Prin urmare,
excepția de neconstituționalitate nu rămâne la dispoziția părții
care a invocat-o, cu consecința că aceasta nu poate renunța la
soluționarea excepției.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând, în acest sens,
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Decizia penală nr. 338 din 13 octombrie 2010,
pronunțată în Dosarul nr. 4.508/85/2010, Tribunalul Sibiu —
Secția penală a sesizat Curtea Constituțională cu excepția
de neconstituționalitate a dispozițiilor art. 140 alin. 2 din
Codul de procedură penală.
Excepția a fost ridicată de Cristi-Adrian Popescu cu ocazia
soluționării recursului împotriva unei încheieri de menținere a
măsurii arestării preventive în faza de judecată.
În motivarea excepției de neconstituționalitate autorul
acesteia susține că prevederile art. 140 alin. 2 din Codul de
procedură penală încalcă dreptul la un proces echitabil și la
soluționarea cauzelor într-un termen rezonabil, precum și
dreptul persoanei arestate sau deținute de a fi judecată într-un
termen rezonabil ori de a fi pusă în libertate, în așteptarea
procesului, întrucât permit ca inculpatul să petreacă o perioadă
îndelungată de timp în stare de arest preventiv în cursul
judecății.
Tribunalul Sibiu — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 140 alin. 2 din Codul de procedură penală,
modificate prin Legea nr. 281/2003 privind modificarea și
completarea Codului de procedură penală și a unor legi
speciale, publicată în Monitorul Oficial al României, Partea I,
nr. 468 din 1 iulie 2003, care au următorul cuprins: ăMăsura
arestării preventive încetează de drept și atunci când, înainte de
pronunțarea unei hotărâri de condamnare în primă instanță,
durata arestării a atins jumătatea maximului pedepsei prevăzute
de lege pentru infracțiunea care face obiectul învinuirii, fără a
se putea depăși, în cursul urmăririi penale, maximele prevăzute
în art. 159 alin. 13, precum și în alte cazuri anume prevăzute de
lege.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil și la

21

soluționarea cauzelor într-un termen rezonabil, precum și ale
art. 20 alin. (2) referitoare la preeminența tratatelor internaționale
privind drepturile omului asupra legilor interne, raportate la
prevederile art. 5 paragraful 3 din Convenția pentru apărarea
drepturilor omului și a libertăților fundamentale privind dreptul
persoanei arestate sau deținute de a fi judecată într-un termen
rezonabil ori de a fi pusă în libertate, în așteptarea procesului.
Examinând excepția de neconstituționalitate, Curtea
constată că prevederile art. 140 alin. 2 din Codul de procedură
penală au mai fost supuse controlului de constituționalitate, în
raport cu critici similare. Astfel, prin Decizia nr. 531 din
13 octombrie 2005, publicată în Monitorul Oficial al României,
Partea I, nr. 942 din 21 octombrie 2005, Curtea a respins ca
neîntemeiată excepția de neconstituționalitate a dispozițiilor de
lege criticate, reținând că măsurile preventive sunt instituții de
drept procesual cu caracter de constrângere, având drept scop
asigurarea unei bune desfășurări a procesului penal. Ele
vizează starea de libertate a învinuitului sau inculpatului și au
drept efect fie privarea de libertate, fie restrângerea libertății de
mișcare, reglementarea lor reflectând principiile înscrise în
art. 23 din Constituție privind garantarea libertății individuale.
Instituirea unor limite diferite în raport cu fazele procesului penal,
respectiv urmărire penală sau cauză în curs de judecată, la care
arestarea preventivă încetează de drept, nu reprezintă o
încălcare a principiului libertății individuale, ci, dimpotrivă,
acestea sunt stabilite pentru îndeplinirea scopului măsurilor
preventive prevăzute de art. 136 alin. 1 din Codul de procedură
penală, și anume asigurarea bunei desfășurări a procesului
penal. Caracterul rezonabil al măsurii arestării preventive este
apreciat prin raportare la gravitatea infracțiunii săvârșite,
complexitatea și specificul cauzei, astfel încât prin durata sa să
permită realizarea scopului pentru care a fost instituită, respectiv
garantarea bunei desfășurări a procesului penal în toate fazele
sale.
Cu același prilej, Curtea a mai reținut că, potrivit art. 289 din
Codul de procedură penală, în faza cercetării judecătorești,
ăJudecata cauzei se face în fața instanței constituită potrivit legii
și se desfășoară în ședință, oral, nemijlocit și în contradictoriu”.
Principiul nemijlocirii presupune readministrarea de către
instanța de judecată a tuturor probelor pe baza cărora s-a dispus
trimiterea inculpatului în judecată, la termenele stabilite în acest
scop, în ședință publică. Imposibilitatea de a asigura prezența
inculpatului arestat la termenul de judecată conduce în mod
obligatoriu la amânarea judecării cauzei (art. 314 din Codul de
procedură penală). De asemenea, împrejurări ca lipsa de
apărare, neprezentarea unor martori sau chiar a unor părți,
având în vedere necesitatea administrării probelor în condiții
care să asigure respectarea principiului contradictorialității, pot
conduce la amânarea judecării cauzei. Totodată, cercetarea
judecătorească poate fi îngreunată de o serie de incidente
procedurale, cum ar fi, spre exemplu, neîndeplinirea legală a
procedurii de citare, recuzarea ori cereri de strămutare.
Astfel, reglementarea unei durate mai mari până la care
poate fi menținută privarea de libertate în cursul judecății este
necesară pentru a asigura buna desfășurare a procesului penal,
ținând seama de normele procedurale care particularizează
cercetarea judecătorească în raport cu activitatea de urmărire
penală. Drept urmare, dispozițiile art. 140 alin. 2 din Codul de
procedură penală nu încalcă prevederile Legii fundamentale,
neexistând nicio dispoziție constituțională care să impună o
echivalență sub aspectul duratei între măsurile preventive luate
în cele două faze ale procesului penal.
În același sens este și Decizia nr. 941 din 23 septembrie
2008, publicată în Monitorul Oficial al României, Partea I, nr. 696
din 13 octombrie 2008.
Întrucât nu au intervenit elemente noi, de natură să
determine schimbarea acestei jurisprudențe, soluția de

22

MONITORUL OFICIAL AL ROMÂNIEI, PARTEA I, Nr. 874/12.XII.2011

respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru aceleași motive, prevederile art. 140 alin. 2 din Codul
de procedură penală nu aduc atingere nici dispozițiilor art. 21
alin. (3) din Constituție și ale art. 5 paragraful 3 din Convenția
pentru apărarea drepturilor omului și a libertăților fundamentale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 140 alin. 2 din Codul de procedură penală,
excepție ridicată de Cristi-Adrian Popescu în Dosarul nr. 4.508/85/2010 al Tribunalului Sibiu — Secția penală.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.405
din 20 octombrie 2011

referitoare la excepția de neconstituționalitate a dispozițiilor art. 27 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 27 din Codul penal, excepție ridicată de
Stejărel Gontaru în Dosarul nr. 7.072/314/2008 al Judecătoriei
Suceava și care formează obiectul Dosarului Curții
Constituționale nr. 4.387D/2010.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând, în acest sens,
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 8 septembrie 2010, pronunțată în Dosarul
nr. 7.072/314/2008, Judecătoria Suceava a sesizat Curtea
Constituțională cu excepția de neconstituționalitate a
dispozițiilor art. 27 din Codul penal.

Excepția a fost ridicată de Stejărel Gontaru cu ocazia
soluționării unei cauze penale privind săvârșirea unei fapte în
stare de complicitate.
În motivarea excepției de neconstituționalitate autorul
acesteia susține că prevederile art. 27 din Codul penal, potrivit
cărora pedeapsa pentru complice este cea prevăzută de lege
pentru autorul faptei, încalcă egalitatea în fața legii și a
autorităților publice, accesul liber la justiție și dreptul la un proces
echitabil, întrucât pun semnul egalității între pedeapsa aplicată
complicelui și cea aplicată autorului faptei.
Judecătoria Suceava apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 874/12.XII.2011
Obiectul excepției de neconstituționalitate îl constituie
dispozițiile art. 27 din Codul penal, având următorul cuprins:
ăInstigatorul și complicele la o faptă prevăzută de legea penală
săvârșită cu intenție se sancționează cu pedeapsa prevăzută
de lege pentru autor. La stabilirea pedepsei se ține seama de
contribuția fiecăruia la săvârșirea infracțiunii, precum și de
dispozițiile art. 72.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție și dreptul la un proces echitabil.
Examinând excepția de neconstituționalitate, Curtea
constată că prevederile art. 27 din Codul penal au mai fost
supuse controlului de constituționalitate prin raportare la
aceleași dispoziții din Constituție, invocate și în prezenta cauză
și față de critici similare. Astfel, prin Decizia nr. 260 din 14 martie
2006, publicată în Monitorul Oficial al României, Partea I, nr. 300
din 4 aprilie 2006, Curtea a respins ca neîntemeiată excepția de
neconstituționalitate a dispozițiilor de lege criticate, reținând că
prevederile art. 27 din Codul penal nu numai că nu încalcă
dispozițiile art. 16 din Constituție, ci dau expresie principiului
constituțional al egalității în drepturi, care, așa cum a statuat
Curtea Constituțională în mod constant în jurisprudența sa, nu
înseamnă eo ipso aplicarea aceluiași regim juridic unor situații

23

care, prin specificul lor, sunt diferite. Egalitatea nu presupune
uniformitate, ci presupune ca la situații egale să corespundă un
tratament egal, iar la situații diferite să existe un tratament diferit.
Stabilirea de către legiuitor a unor criterii de individualizare a
pedepsei are ca scop tocmai adaptarea pedepsei la nevoile de
apărare socială, în raport cu asemenea situații diferite:
gravitatea concretă sau abstractă a infracțiunii, periculozitatea
infractorului etc.
Totodată, Curtea constată că este neîntemeiată și susținerea
autorului excepției referitoare la încălcarea dispozițiilor art. 21
din Constituție, deoarece principiul accesului liber la justiție și
dreptul la un proces echitabil sunt aplicabile numai în legătură cu
procedura de desfășurare a procesului, iar nu și în ceea ce
privește cadrul juridic sancționator al faptelor, care ține de
domeniul dreptului substanțial.
În același sens este și Decizia nr. 556 din 15 mai 2008,
publicată în Monitorul Oficial al României, Partea I, nr. 423 din
5 iunie 2008.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 27 din Codul penal, excepție ridicată de
Stejărel Gontaru în Dosarul nr. 7.072/314/2008 al Judecătoriei Suceava.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.408
din 20 octombrie 2011

referitoare la excepția de neconstituționalitate a dispozițiilor art. 189 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 189 din Codul penal, excepție ridicată de Ioan

Grama în Dosarul nr. 1.380.1/251/2009 al Judecătoriei Luduș și
care formează obiectul Dosarului Curții Constituționale
nr. 4.590D/2010.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând, în acest sens,
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 octombrie 2010, pronunțată în Dosarul
nr. 1.380.1/251/2009, al cărei dispozitiv a fost îndreptat prin

24

MONITORUL OFICIAL AL ROMÂNIEI, PARTEA I, Nr. 874/12.XII.2011

Încheierea din 12 noiembrie 2010, Judecătoria Luduș a
sesizat Curtea Constituțională cu excepția de
neconstituționalitate a dispozițiilor art. 189 din Codul penal.
Excepția a fost ridicată de Ioan Grama cu ocazia soluționării
unei cauze penale privind trimiterea în judecată pentru
săvârșirea, printre altele, a infracțiunii prevăzute și pedepsite de
art. 189 din Codul penal.
În motivarea excepției de neconstituționalitate autorul
acesteia susține că prevederile art. 189 din Codul penal încalcă
dispozițiile constituționale privind principiul legalității pedepsei
și reglementarea prin lege organică a infracțiunilor, pedepselor
și a regimului executării acestora, întrucât incriminează fapta de
lipsire de libertate a unei persoane în mod ilegal, fără să facă
vreo referire la acțiunile și inacțiunile care intră sub incidența sa.
Astfel, textul de lege criticat nu respectă condiția previzibilității și
încalcă imperativul de securitate juridică pe care principiul
legalității este chemat să îl garanteze.
Judecătoria Luduș apreciază că excepția de
neconstituționalitate este neîntemeiată, deoarece prevederile
art. 189 din Codul penal nu aduc nicio atingere dispozițiilor din
Legea fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 189 din
Codul penal sunt constituționale, întrucât nu încalcă prevederile
din Constituție și din Convenția pentru apărarea drepturilor
omului și a libertăților fundamentale invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 189 din Codul penal, modificate prin Legea
nr. 169/2002 privind modificarea și completarea Codului penal,
a Codului de procedură penală și a unor legi speciale, publicată
în Monitorul Oficial al României, Partea I, nr. 261 din 18 aprilie
2002, care au următorul cuprins: ăLipsirea de libertate a unei
persoane în mod ilegal se pedepsește cu închisoare de la 3 la
10 ani.
În cazul în care fapta este săvârșită prin simularea de calități
oficiale, prin răpire, de o persoană înarmată, de două sau mai
multe persoane împreună sau dacă în schimbul eliberării se
cere un folos material sau orice alt avantaj, precum și în cazul
în care victima este minoră sau este supusă unor suferințe ori
sănătatea sau viața îi este pusă în pericol, pedeapsa este
închisoarea de la 7 la 15 ani.
Cu pedeapsa închisorii de la 7 la 15 ani se sancționează și
lipsirea de libertate a unei persoane săvârșită în scopul de a o
obliga la practicarea prostituției.
Dacă pentru eliberarea persoanei se cere, în orice mod, ca
statul, o persoană juridică, o organizație internațională
interguvernamentală sau un grup de persoane să îndeplinească
sau să nu îndeplinească un anumit act, pedeapsa este
închisoarea de la 7 la 18 ani.

Dacă faptele prevăzute la alin. 1—4 se săvârșesc de către o
persoană care face parte dintr-un grup organizat, pedeapsa este
închisoarea de la 5 la 15 ani, în cazul alin. 1, închisoarea de la 7
la 18 ani, în cazul alin. 2 și 3, închisoarea de la 10 la 20 de ani,
în cazul alin. 4.
Dacă fapta a avut ca urmare moartea sau sinuciderea
victimei, pedeapsa este închisoarea de la 15 la 25 de ani.
Tentativa faptelor prevăzute la alin. 1—4 se pedepsește.
Constituie tentativă și producerea sau procurarea mijloacelor,
a instrumentelor sau luarea de măsuri în vederea comiterii faptei
prevăzute la alin. 4.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 23 alin. (12) referitoare la principiul legalității pedepsei și
ale art. 73 alin. (3) lit. h) privind reglementarea prin lege organică
a infracțiunilor, pedepselor și a regimului executării acestora,
precum și a prevederilor art. 7 referitoare la principiul legalității
incriminării din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că prevederile art. 189 din Codul penal au mai fost
supuse controlului de constituționalitate prin raportare la
aceleași dispoziții din Constituție și din Convenția pentru
apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 79 din 27 ianuarie 2011, publicată în Monitorul
Oficial al României, Partea I, nr. 144 din 25 februarie 2011,
Curtea a respins ca neîntemeiată excepția de
neconstituționalitate, reținând că dispozițiile art. 189 din Codul
penal dispun, în acord cu art. 73 alin. (3) lit. h) și art. 23 alin. (12)
din Constituție, cu privire la incriminarea faptei de lipsire de
libertate în mod ilegal, infracțiunea fiind astfel instituită, în
conformitate cu art. 61 alin. (1) din Legea fundamentală, de
către Parlament ca unica autoritate legiuitoare a țării.
În ceea ce privește aspectele referitoare la presupusa lipsă
de claritate și previzibilitate a normei contestate, cu același prilej,
Curtea a constatat că principiul legalității implică o obligație
pozitivă a legiuitorului, de a reglementa prin texte clare și
precise, claritatea legii fiind apreciată în lumina experienței
juridice normale. Norma juridică trebuie să fie enunțată cu
suficientă precizie pentru a permite cetățeanului să își
controleze conduita, să fie capabil să prevadă, într-o măsură
rezonabilă, față de circumstanțele speței, consecințele care ar
putea rezulta dintr-o anumită faptă, chiar dacă trebuie să
apeleze la consiliere de specialitate în materie. În concluzie,
Curtea nu a reținut nici această critică, deoarece din redactarea
analizată se desprinde în mod univoc interdicția de a lipsi de
libertate vreo persoană, în afara situației când aceasta este
permisă de lege. Faptul că infracțiunea se poate comite în
diferite modalități nu este de natură a afecta prezumția de
constituționalitate a art. 189 din Codul penal, pentru că, potrivit
art. 23 alin. (1) din Legea fundamentală, libertatea individuală
este inviolabilă.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.

MONITORUL OFICIAL AL ROMÂNIEI, PARTEA I, Nr. 874/12.XII.2011

25

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 189 din Codul penal, excepție ridicată de Ioan
Grama în Dosarul nr. 1.380.1/251/2009 al Judecătoriei Luduș.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.409
din 20 octombrie 2011

referitoare la excepția de neconstituționalitate a dispozițiilor art. 228 alin. 4 și 6
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 228 alin. 4 și 6 din Codul de procedură penală,
excepție ridicată de Camelia Niculescu în Dosarul
nr. 22.107/3/2010 (număr în format vechi 1.938/2010) al Curții
de Apel București — Secția a II-a penală și pentru cauze cu
minori și de familie și care formează obiectul Dosarului Curții
Constituționale nr. 4.604D/2010.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca inadmisibilă a
excepției de neconstituționalitate, întrucât autorul acesteia este
nemulțumit, în realitate, de modul de interpretare și aplicare a
legii.

fundamentale, egalitatea în drepturi, accesul liber la justiție,
dreptul la un proces echitabil, dreptul la viață și la integritatea
fizică și psihică, dreptul la apărare, familia, protecția persoanelor
cu handicap, dreptul de petiționare, instituția prefectului,
înfăptuirea justiției, statutul judecătorilor, instanțele judecătorești
și folosirea limbii materne și a interpretului în justiție, ăîn măsura
în care neînceperea urmăririi penale, scoaterea de sub urmărire
sau încetarea urmăririi penale sunt dispuse de procuror în mod
arbitrar, fără a se baza pe probele administrate în cauză, în
strictă conformitate cu legea, și în măsura în care actele
nelegale ale procurorului sunt confirmate de instanța de
judecată tot arbitrar, fără un acces și un recurs efectiv la justiție”.
Curtea de Apel București — Secția a II-a penală și pentru
cauze cu minori și de familie nu și-a exprimat opinia asupra
temeiniciei excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că autorul excepției nu
formulează veritabile critici de neconstituționalitate cu privire la
dispozițiile art. 228 alin. 4 și 6 din Codul de procedură penală,
ci este nemulțumit, în realitate, de modul de aplicare a
respectivelor prevederi de lege.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 19 noiembrie 2010, pronunțată în Dosarul
nr. 22.107/3/2010 (număr în format vechi 1.938/2010), Curtea
de Apel București — Secția a II-a penală și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. 228
alin. 4 și 6 din Codul de procedură penală.
Excepția a fost ridicată de Camelia Niculescu cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 228 alin. 4 și 6 din Codul de
procedură penală încalcă dispozițiile constituționale privind
statul român, universalitatea drepturilor, libertăților și îndatoririlor

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 228 alin. 4 și 6 din Codul de procedură penală,
modificate prin Legea nr. 202/2010 privind unele măsuri pentru
accelerarea soluționării proceselor, publicată în Monitorul Oficial

26

MONITORUL OFICIAL AL ROMÂNIEI, PARTEA I, Nr. 874/12.XII.2011

al României, Partea I, nr. 714 din 26 octombrie 2010, care au
următorul cuprins: ăDacă din cuprinsul actului de sesizare sau al
actelor premergătoare efectuate după primirea plângerii ori
denunțului rezultă vreunul dintre cazurile de împiedicare a
punerii în mișcare a acțiunii penale prevăzute la art. 10, organul
de urmărire penală înaintează procurorului actele încheiate cu
propunerea de a nu se începe urmărirea penală.
[...] În cazul în care procurorul este de acord cu propunerea,
dispune prin rezoluție neînceperea urmăririi penale. În situația în
care procurorul își însușește argumentele cuprinse în
propunerea organului de cercetare penală, motivarea rezoluției
este facultativă sau poate cuprinde doar argumente
suplimentare. Copie de pe rezoluție și de pe propunerea
organului de cercetare penală se comunică persoanei care a
făcut sesizarea, precum și, după caz, persoanei față de care
s-au efectuat acte premergătoare. Dispozițiile art. 245 alin. 1
lit. c1) se aplică în mod corespunzător.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 privind statul român, ale art. 10 referitoare la relațiile
internaționale, ale art. 15 privind universalitatea drepturilor,
libertăților și îndatoririlor fundamentale, ale art. 16 referitoare la
egalitatea în drepturi, ale art. 21 alin. (2) și (3) privind accesul
liber la justiție și dreptul la un proces echitabil, ale art. 22 cu
privire la dreptul la viață și la integritatea fizică și psihică, ale

art. 24 referitoare la dreptul la apărare, ale art. 48 privind familia,
ale art. 50 referitoare la protecția persoanelor cu handicap, ale
art. 51 privind dreptul de petiționare, ale art. 123 referitoare la
instituția prefectului, ale art. 124 privind înfăptuirea justiției, ale
art. 125 referitoare la statutul judecătorilor, ale art. 126 privind
instanțele judecătorești și ale art. 128 referitoare la folosirea
limbii materne și a interpretului în justiție, precum și ale art. 11
privind raportul dintre dreptul internațional și dreptul intern și ale
art. 20 referitoare la preeminența tratatelor internaționale privind
drepturile omului asupra legilor interne, raportate la prevederile
art. 6 paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că autorul excepției nu formulează veritabile critici de
neconstituționalitate cu privire la dispozițiile art. 228 alin. 4 și 6
din Codul de procedură penală, ci este nemulțumit de modul de
aplicare a acestor prevederi de lege de către procuror și instanța
de judecată. Or, asemenea aspecte nu intră sub incidența
controlului de constituționalitate exercitat de Curte, ci sunt de
competența instanței de judecată învestite cu soluționarea
litigiului, respectiv a celor ierarhic superioare în cadrul căilor de
atac prevăzute de lege.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 228 alin. 4 și 6 din Codul de procedură penală,
excepție ridicată de Camelia Niculescu în Dosarul nr. 22.107/3/2010 (număr în format vechi 1.938/2010) al Curții de Apel București —
Secția a II-a penală și pentru cauze cu minori și de familie.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.427
din 25 octombrie 2011

referitoare la excepția de neconstituționalitate a dispozițiilor art. 274 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Zoltán Valentin
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Daniela Maftei.
Pe rol se află soluționarea excepției de neconstituționalitate
a dispozițiilor art. 274 alin. 3 din Codul de procedură civilă,
excepție ridicată de Viorel Stan în Dosarul nr. 21.783/299/2010
al Judecătoriei Sectorului 1 București și care formează obiectul
Dosarului Curții Constituționale nr. 4.490D/2010.
La apelul nominal răspunde, pentru partea Societatea de
Asigurare — Reasigurare ăAstra” — S.A. din București,
consilierul juridic Ruxandra Sultan, cu delegație depusă la dosar.

MONITORUL OFICIAL AL ROMÂNIEI, PARTEA I, Nr. 874/12.XII.2011
Lipsesc autorul excepției, Viorel Stan, și partea Georgeta Stan,
față de care procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului părții prezente, care solicită
respingerea excepției de neconstituționalitate ca neîntemeiată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 15 octombrie 2010, pronunțată în Dosarul
nr. 21.783/299/2010, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 274 alin. 3 din Codul
de procedură civilă.
Excepția a fost ridicată de Viorel Stan, intimat într-o cauză
având ca obiect o contestație la executare.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 21 alin. (1) și (2) și art. 16. În
acest sens, arată, în esență, că art. 274 alin. 3 din Codul de
procedură civilă limitează accesul liber la justiție ăprin crearea
unui avantaj discriminatoriu unei persoane juridice (societatea
de asigurare) care domină un litigiu de asigurări.”
Judecătoria Sectorului 1 București apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:

27

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 274 alin. 3 din Codul de procedură civilă, care au
următorul cuprins: ăJudecătorii au însă dreptul să mărească sau
să micșoreze onorariile avocaților, potrivit cu cele prevăzute în
tabloul onorariilor minimale, ori de câte ori vor constata motivat
că sunt nepotrivit de mici sau de mari, față de valoarea pricinii
sau munca îndeplinită de avocat.”
Autorul criticii susține că acest text de lege contravine
prevederilor constituționale ale art. 16 privind egalitatea în
drepturi și ale art. 21 alin. (1) și (2) privind accesul liber la justiție.
Examinând excepția de neconstituționalitate, Curtea reține
că dispozițiile art. 274 alin. 3 din Codul de procedură civilă au
mai fost supuse controlului de constituționalitate în raport cu
aceleași prevederi constituționale și cu motivare similară. Astfel,
prin Decizia nr. 493 din 29 mai 2007, publicată în Monitorul
Oficial al României, Partea I, nr. 456 din 5 iulie 2007, Curtea a
stabilit că judecătorii au dreptul să mărească sau să micșoreze
onorariile avocaților, potrivit cu cele prevăzute în tabloul
onorariilor minimale, ori de câte ori constată motivat că sunt
nepotrivit de mici sau de mari față de valoarea pricinii ori munca
îndeplinită de avocat.
În legătură cu acest aspect, prin Decizia nr. 401 din 14 iulie
2005, publicată în Monitorul Oficial al României, Partea I, nr. 848
din 20 septembrie 2005, Curtea a reținut că prerogativa instanței
de a cenzura, cu prilejul stabilirii cheltuielilor de judecată,
cuantumul onorariului avocațial convenit, prin prisma
proporționalității sale cu amplitudinea și complexitatea activității
depuse, este cu atât mai necesară cu cât respectivul onorariu,
convertit în cheltuieli de judecată, urmează a fi suportat de
partea potrivnică, dacă a căzut în pretenții, ceea ce presupune
în mod necesar ca acesta să îi fie opozabil. Or, opozabilitatea sa
față de partea potrivnică, care este terț în raport cu convenția
de prestare a serviciilor avocațiale, este consecința însușirii sale
de instanță prin hotărârea judecătorească prin al cărei efect
creanța dobândește caracter cert, lichid și exigibil.
Întrucât nu au intervenit elemente noi, care să conducă la
reconsiderarea
jurisprudenței
Curții
Constituționale,
considerentele și soluția din deciziile menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 274 alin. 3 din Codul de procedură civilă,
excepție ridicată de Viorel Stan în Dosarul nr. 21.783/299/2010 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 25 octombrie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

28

MONITORUL OFICIAL AL ROMÂNIEI, PARTEA I, Nr. 874/12.XII.2011
CURTEA CONSTITUȚIONALĂ

D E C I Z I A Nr. 1.440
din 3 noiembrie 2011

referitoare la excepția de neconstituționalitate a dispozițiilor art. 315 alin. 1, 2 și 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Zoltán Valentin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 315 alin. 1, 2 și 3 din Codul de procedură civilă,
excepție ridicată de Societatea Comercială ăJidvei” — S.R.L. —
Filiala Alba în Dosarul nr. 2.456/107/2007 al Tribunalului Alba —
Secția comercială și contencios administrativ și care formează
obiectul Dosarului Curții Constituționale nr. 4.602D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea nr. 595/F/2010 din 9 noiembrie 2010,
pronunțată în Dosarul nr. 2.456/107/2007, Tribunalul Alba —
Secția comercială și contencios administrativ a sesizat
Curtea Constituțională cu excepția de neconstituționalitate
a dispozițiilor art. 315 alin. 1, 2 și 3 din Codul de procedură
civilă.
Excepția a fost ridicată de Societatea Comercială ăJidvei” —
S.R.L. — Filiala Alba, pârât într-o cauză având ca obiect
pretenții, în contradictoriu cu reclamantul Societatea Comercială
ăStoian Ignat” — S.R.L., prin lichidator judiciar Casa de
Insolvență Transilvania.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 15, 16, 21, 124 și 126,
deoarece reglementează ăobligativitatea judecătorului fondului
de a respecta întocmai indicațiile date de instanța de recurs”.
Totodată, arată că, în cauză, Înalta Curte de Casație și Justiție,
în soluționarea recursului, a stabilit trimiterea acesteia spre
rejudecare la judecătorul sindic, iar nu la unul dintre judecătorii
de fond din cadrul Secției comerciale a Tribunalului Alba, contrar
art. 11 din Legea nr. 85/2006 privind procedura insolvenței.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și a celor ale art. 1 alin. (1)
și (2), ale art. 2, 3, 10 și 29 din Legea nr. 47/1992, să soluționeze
excepția de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 315 alin. 1, 2 și 3 din Codul de procedură civilă,
care au următorul cuprins:
ăÎn caz de casare, hotărârile instanței de recurs asupra
problemelor de drept dezlegate, precum și asupra necesității
administrării unor probe sunt obligatorii pentru judecătorii
fondului.
Când hotărârea a fost casată pentru nerespectarea formelor
procedurale, judecata va reîncepe de la actul anulat.
După casare, instanța de fond va judeca din nou, ținând
seama de toate motivele invocate înaintea instanței a cărei
hotărâre a fost casată.”
Autorul criticii susține că acest text de lege contravine
prevederilor constituționale ale art. 15 — Universalitatea,
art. 16 — Egalitatea în drepturi, art. 21 — Accesul liber la justiție,
art. 124 — Înfăptuirea justiției și art. 126 — Instanțele
judecătorești.
Examinând excepția de neconstituționalitate, Curtea
constată că, în concret, autorul excepției, pe de o parte, solicită
modificarea și completarea dispozițiilor legale criticate, iar pe de
altă parte, criticile sale vizează probleme ce țin de modul de
interpretare și de aplicare a acestora, principalul motiv de
neconstituționalitate invocat fiind legat de necompetența
judecătorului-sindic în cauză. Aceste probleme excedează
controlului de constituționalitate și, prin urmare, nu pot fi
cenzurate de instanța de contencios constituțional, fiind de
competența legiuitorului, respectiv a instanței judecătorești.
Curtea reține că dispozițiile art. 11 din Legea nr. 85/2006
privind procedura insolvenței reglementează principalele atribuții
ale judecătorului-sindic.
Conform acestor dispoziții de lege, atribuțiile judecătoruluisindic sunt limitate la controlul judecătoresc al activității
administratorului judiciar și/sau al lichidatorului și la procesele
și cererile de natură judiciară aferente procedurii insolvenței.

MONITORUL OFICIAL AL ROMÂNIEI, PARTEA I, Nr. 874/12.XII.2011

29

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 315 alin. 1, 2 și 3 din Codul de procedură civilă,
excepție ridicată de S.C. ăJidvei” — S.R.L. — Filiala Alba în Dosarul nr. 2.456/107/2007 al Tribunalului Alba — Secția comercială
și contencios administrativ.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.444
din 3 noiembrie 2011

referitoare la excepția de neconstituționalitate a dispozițiilor art. 274 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Mine
Iulia Antoanella Motoc
Ion Predescu
Puskás Zoltán Valentin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 274 alin. 3 din Codul de procedură civilă,
excepție ridicată de Emilia Cojocaru în Dosarul
nr. 13.294/231/2009 al Tribunalului Vrancea — Secția
comercială și contencios administrativ, care formează obiectul
Dosarului Curții Constituționale nr. 4.656D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 19 octombrie 2010, pronunțată în Dosarul
nr. 13.294/231/2009, Tribunalul Vrancea — Secția comercială
și de contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 274 alin. 3 din Codul de procedură civilă.
Excepția a fost ridicată de intimata Emilia Cojocaru cu ocazia
soluționării recursului declarat împotriva Sentinței civile nr. 63
din 18 ianuarie 2010, pronunțată de Judecătoria Focșani într-o
cauză având ca obiect pretenții.

În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 24 alin. (2) și art. 44 alin. (1)
și (2). În esență, consideră că posibilitatea judecătorului de a
interveni în contractul încheiat între avocat și clientul său
determină neconstituționalitatea textului de lege criticat.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 274 alin. 3 din Codul de procedură civilă, care
are următorul cuprins: ăJudecătorii au însă dreptul să mărească
sau să micșoreze onorariile avocaților, potrivit cu cele prevăzute
în tabloul onorariilor minimale, ori de câte ori vor constata
motivat că sunt nepotrivit de mici sau de mari, față de valoarea
pricinii sau munca îndeplinită de avocat.”
Autorul criticii susține că acest text de lege contravine
prevederilor constituționale ale art. 24 alin. (2) privind dreptul la
apărare și art. 44 alin. (1) și (2) privind dreptul de proprietate
privată.

30

MONITORUL OFICIAL AL ROMÂNIEI, PARTEA I, Nr. 874/12.XII.2011

Examinând excepția de neconstituționalitate, Curtea reține
că dispozițiile art. 274 alin. 3 din Codul de procedură civilă au
mai fost supuse controlului de constituționalitate în raport cu
aceleași prevederi constituționale și cu motivare similară. Astfel,
Curtea, prin Decizia nr. 493 din 29 mai 2007, publicată în
Monitorul Oficial al României, Partea I, nr. 456 din 5 iulie 2007,
a stabilit că judecătorii au dreptul să mărească sau să micșoreze
onorariile avocaților, potrivit cu cele prevăzute în tabloul
onorariilor minimale, ori de câte ori vor constata motivat că sunt
nepotrivit de mici sau de mari față de valoarea pricinii ori munca
îndeplinită de avocat.
În legătură cu acest aspect, prin Decizia nr. 401 din 14 iulie
2005, publicată în Monitorul Oficial al României, Partea I, nr. 848
din 20 septembrie 2005, Curtea a reținut că prerogativa instanței
de a cenzura, cu prilejul stabilirii cheltuielilor de judecată,
cuantumul onorariului avocațial convenit, prin prisma
proporționalității sale cu amplitudinea și complexitatea activității
depuse, este cu atât mai necesară cu cât respectivul onorariu,
convertit în cheltuieli de judecată, urmează a fi suportat de
partea potrivnică, dacă a căzut în pretenții, ceea ce presupune
în mod necesar ca acesta să îi fie opozabil. Or, opozabilitatea sa

față de partea potrivnică, care este terț în raport cu convenția
de prestare a serviciilor avocațiale, este consecința însușirii sale
de instanță prin hotărârea judecătorească prin al cărei efect
creanța dobândește caracter cert, lichid și exigibil.
În fine, în jurisprudența sa aplicabilă în materie, Curtea a mai
reținut că avocatul, prin exercitarea profesiei sale, îndeplinește
o activitate economică, activitate care constă în oferirea de
bunuri sau servicii pe o piață liberă (Hotărârea din 19 februarie
2002, pronunțată în Cauza Wouters și alții de către Curtea de
Justiție a Comunităților Europene), însă orice activitate
economică se desfășoară ăîn condițiile legii” și, în consecință,
legiuitorul a apreciat că valoarea onorariului trebuie să fie
proporțională cu serviciul prestat, instituind astfel posibilitatea
limitării sale în cazul în care nu există un just echilibru între
prestația avocațială și onorariul solicitat.
Întrucât nu au intervenit elemente noi, care să conducă la
reconsiderarea
jurisprudenței
Curții
Constituționale,
considerentele și soluția din deciziile menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 274 alin. 3 din Codul de procedură civilă,
excepție ridicată de Emilia Cojocaru în Dosarul nr. 13.294/231/2009 al Tribunalului Vrancea — Secția comercială și contencios
administrativ.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.456
din 3 noiembrie 2011

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Pavel Cadariu în Dosarul nr. 145/55/2011

al Tribunalului Arad — Secția penală, care formează obiectul
Dosarului nr. 626D/2011 al Curții Constituționale.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 784D/2011 și nr. 789D/2011, având ca obiect aceeași
excepție de neconstituționalitate, ridicată de Elena Dănilă în
Dosarul nr. 36/291/2011 al Tribunalului Neamț — Secția penală
și, respectiv, de Inspectoratul de Stat în Construcții în Dosarul
nr. 59.046/3/2010 al Curții de Apel București — Secția I penală.
La apelul nominal este prezentă autoarea excepției din
Dosarul Curții Constituționale nr. 784D/2011, Elena Dănilă,
lipsind celelalte părți, față de care procedura de citare este legal
îndeplinită.

MONITORUL OFICIAL AL ROMÂNIEI, PARTEA I, Nr. 874/12.XII.2011
Curtea, având în vedere identitatea de obiect a excepțiilor
de neconstituționalitate ridicate în dosarele nr. 626D/2011,
nr. 784D/2011 și, respectiv, nr. 789D/2011 ale Curții
Constituționale, pune în discuție, din oficiu, problema conexării
cauzelor.
Elena Dănilă este de acord cu conexarea cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 784D/2011 și,
respectiv, nr. 789D/2011 la Dosarul nr. 626D/2011, care a fost
primul înregistrat.
Având cuvântul, Elena Dănilă solicită admiterea excepției de
neconstituționalitate invocate, referindu-se și la situația de fapt
din cauză. Cu privire la aceasta depune la dosar un set de acte.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, reține următoarele:
Prin Decizia penală nr. 149 din 30 martie 2011, pronunțată în
Dosarul nr. 145/55/2011, Tribunalul Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 10 din
Codul de procedură penală, excepție ridicată de Pavel
Cadariu într-o cauză având ca obiect plângere împotriva
rezoluției procurorului.
Prin Încheierea din 7 iunie 2011, pronunțată în Dosarul
nr. 36/291/2011, Tribunalul Neamț — Secția penală a sesizat
Curtea Constituțională cu excepția de neconstituționalitate
a dispozițiilor art. 2781 alin. 10 din Codul de procedură
penală, excepție ridicată de Elena Dănilă într-o cauză având ca
obiect plângere împotriva rezoluției procurorului.
Prin Decizia penală nr. 817/R din 14 aprilie 2011, pronunțată
în Dosarul nr. 59.046/3/2010, Curtea de Apel București —
Secția I penală a sesizat Curtea Constituțională cu excepția
de neconstituționalitate a dispozițiilor art. 2781 alin. 10 din
Codul de procedură penală, excepție ridicată de Inspectoratul
de Stat în Construcții într-o cauză având ca obiect plângere
împotriva rezoluției procurorului.
În motivarea excepției de neconstituționalitate se susține,
în esență, că normele criticate sunt neconstituționale, deoarece
privează partea de un grad de jurisdicție, în condițiile în care
soluția dată la prima instanță de judecată nu mai poate fi
recurată. Se încalcă astfel principiul dublului grad de jurisdicție
în materie penală și principiul respectării egalității armelor,
potrivit căruia este obligatoriu ca legislația internă a statelor să
prevadă atât dreptul celui care este condamnat pentru
săvârșirea unei infracțiuni de a avea acces la o instanță
superioară, cât și dreptul persoanei care este vătămată prin
săvârșirea unei fapte de a avea acces la o instanță superioară.
Faptul că soluția procurorului a fost atacată cu plângere la
procurorul ierarhic superior nu este de natură să îndeplinească
condiția respectării dublului grad de jurisdicție, întrucât
procurorul nu îndeplinește cerințele CEDO referitoare la
independență, pentru a fi considerat instanță, în sensul
Convenției. Nici soluția prim-procurorului nu poate fi apreciată a
fi hotărâre judecătorească, în sensul art. 129 din Constituție, ci
doar hotărârea judecătorului la care se referă alin. 10 al art. 2781
din Codul de procedură penală. Se mai susține că plângerea
împotriva soluției procurorului, adresată procurorului ierarhic
superior, nu îndeplinește cerința de recurs efectiv adresat unei
instanțe independente.
Tribunalul Arad — Secția penală apreciază că excepția de
neconstituționalitate invocată în cauză este neîntemeiată,
întrucât Legea nr. 202/2010 a avut ca obiectiv asigurarea

31

celerității procedurilor penale și pregătirea implementării noilor
coduri, modificarea art. 2781 alin. 10 din Codul de procedură
penală realizându-se în același scop, respectiv pentru
asigurarea celerității procedurii și a obținerii în mod rapid a unei
hotărâri definitive. Nu se încalcă astfel dispozițiile constituționale
și din Convenția pentru apărarea drepturilor omului și a
libertăților fundamentale invocate, în condițiile în care soluțiile
procurorului pot fi atacate în fața judecătorului competent, care
verifică rezoluția sau ordonanța atacată, pe baza lucrărilor și
materialului din dosarul cauzei și a oricăror înscrisuri noi
prezentate.
Tribunalul Neamț — Secția penală apreciază că excepția
de neconstituționalitate invocată în cauză este întemeiată,
întrucât textul de lege criticat încalcă dispozițiile constituționale
ale art. 21 privind liberul acces la justiție și ale art. 20 cu
raportare la art. 13 din Convenția pentru apărarea drepturilor
omului și a libertăților fundamentale, privind dreptul la un recurs
efectiv în fața unei instanțe naționale, și la art. 2 din Protocolul
nr. 7 adițional la Convenția pentru apărarea drepturilor omului
și a libertăților fundamentale, privind dublul grad de jurisdicție în
materie penală. Arată în acest sens că eliminarea posibilității de
a contesta pe calea recursului o hotărâre judecătorească
închide părții interesate calea valorificării efective a dreptului
încălcat.
Curtea de Apel București — Secția I penală apreciază că
excepția de neconstituționalitate invocată în cauză este
neîntemeiată, întrucât, prin modificarea textului de lege criticat,
legiuitorul a avut în vedere rațiuni de politică penală care nu sunt
în contradicție cu dispozițiile art. 6 din Convenția pentru
apărarea drepturilor omului și a libertăților fundamentale.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 10 din Codul de procedură penală,
modificate prin Legea nr. 202/2010 privind unele măsuri pentru
accelerarea soluționării proceselor, publicată în Monitorul Oficial
al României, Partea I, nr. 714 din 26 octombrie 2010, având
următorul cuprins:
ăHotărârea judecătorului pronunțată potrivit alin. 8 este
definitivă.”
În susținerea neconstituționalității acestor prevederi de lege,
se invocă încălcarea dispozițiilor constituționale ale art. 11 —
Dreptul internațional și dreptul intern, ale art. 16 — Egalitatea în
drepturi, ale art. 20 — Tratatele internaționale privind drepturile
omului și ale art. 21 alin. (3) privind dreptul la un proces echitabil,
cu raportare la art. 2 din Protocolul nr. 7 adițional la Convenția
pentru apărarea drepturilor omului și a libertăților fundamentale
privind dublul grad de jurisdicție în materie penală. Se invocă, de
asemenea, dispozițiile constituționale ale art. 129 privind
folosirea căilor de atac și ale art. 148 alin. (2) referitoare la
integrarea României în Uniunea Europeană, cu raportare la

32

MONITORUL OFICIAL AL ROMÂNIEI, PARTEA I, Nr. 874/12.XII.2011

art. 6 și art. 13 din Convenția pentru apărarea drepturilor omului
și a libertăților fundamentale, privind dreptul la un proces
echitabil și dreptul la un recurs efectiv.
Examinând excepția de neconstituționalitate, Curtea
constată că dispozițiile art. 2781 alin. 10 din Codul de procedură
penală au mai fost supuse controlului său, prin raportare la
aceleași prevederi din Constituție și din Convenția pentru
apărarea drepturilor omului și a libertăților fundamentale
invocate și în prezenta cauză și față de critici similare.
Astfel, prin Decizia nr. 242 din 17 februarie 2011, publicată în
Monitorul Oficial al României, Partea I, nr. 261 din 13 aprilie
2011, Curtea a respins ca neîntemeiată excepția de
neconstituționalitate a dispozițiilor art. 2781 alin. 10 din Codul
de procedură penală, reținând că, potrivit art. 129 din
Constituție, ăîmpotriva hotărârilor judecătorești, părțile interesate
și Ministerul Public pot exercita căile de atac, în condițiile legii”.
Prin urmare, constituie atributul exclusiv al legiuitorului
reglementarea căilor de atac împotriva hotărârii prin care

judecătorul soluționează plângerea împotriva rezoluțiilor sau a
ordonanțelor procurorului de netrimitere în judecată. Eliminarea
căilor de atac în această materie este justificată de caracterul
special al procedurii instituite de prevederile art. 2781 din Codul
de procedură penală, legiuitorul urmărind să asigure celeritatea
acesteia și obținerea în mod rapid a unei hotărâri definitive prin
care să fie exercitat controlul judiciar cu privire la soluția
procurorului. În același sens sunt și Decizia nr. 125 din
1 februarie 2011, publicată în Monitorul Oficial al României,
Partea I, nr. 261 din 13 aprilie 2011, respectiv Decizia nr. 1.131
din 13 septembrie 2011, publicată în Monitorul Oficial al
României, Partea I, nr. 757 din 27 octombrie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 10 din Codul de procedură penală,
excepție ridicată de Pavel Cadariu în Dosarul nr. 145/55/2011 al Tribunalului Arad — Secția penală, de Elena Dănilă în Dosarul
nr. 36/291/2011 al Tribunalului Neamț — Secția penală și, respectiv, de Inspectoratul de Stat în Construcții în Dosarul
nr. 59.046/3/2010 al Curții de Apel București — Secția I penală.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 874/12.XII.2011 conține 32 de pagini.

Prețul: 6,40 lei

&JUYDGY|528352]
ISSN 1453—4495

