Anul 179 (XXIII) — Nr. 79

PARTEA I

LEGI, DECRETE, HOTĂRÂRI ȘI ALTE ACTE

Luni, 31 ianuarie 2011

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.656 din 28 decembrie 2010 referitoare la obiecția
de neconstituționalitate a Legii pentru aprobarea
Ordonanței de urgență a Guvernului nr. 50/2010
privind contractele de credit pentru consumatori ......

Nr.

Pagina
funcțiune și casării, și pentru actualizarea anexei nr. 1
la Hotărârea Guvernului nr. 1.705/2006 pentru
aprobarea inventarului centralizat al bunurilor din
domeniul public al statului ..........................................

12–13

2–5
DECIZII ALE PRIMULUI-MINISTRU

Opinie separată ....................................................................

6–7

Opinie concurentă ................................................................

14.

7–9

2.

3.
34.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea Legii
nr. 277/2010 privind alocația pentru susținerea
familiei ..................................................................
— Ordonanță de urgență privind măsuri economice pe
anul 2011 la nivelul unor operatori economici ............
— Hotărâre privind trecerea din domeniul public al
statului în domeniul privat al acestuia a unor
construcții aflate în administrarea Ministerului
Administrației și Internelor, în vederea scoaterii din

— Decizie privind exercitarea, cu caracter temporar,
prin detașare, a funcției publice de secretar general
adjunct al Ministerului Administrației și Internelor de
către domnul Alexandru Dumitrana ............................

14

ACTE ALE COMISIEI DE SUPRAVEGHERE
A ASIGURĂRILOR
10

35.

11
36.

— Decizie privind retragerea aprobării acordate
doamnei Dobrescu Rodica, în calitate de administrator
al Societății Comerciale PROTRUCK ASIGURĂRI —
BROKER DE ASIGURARE — S.R.L. ........................

14–15

— Decizie privind retragerea autorizației de
funcționare a Societății Comerciale PROTRUCK
ASIGURĂRI — BROKER DE ASIGURARE — S.R.L. ....

15–16

2

MONITORUL OFICIAL AL ROMÂNIEI, PARTEA I, Nr. 79/31.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.656
din 28 decembrie 2010

referitoare la obiecția de neconstituționalitate a Legii pentru aprobarea Ordonanței de urgență
a Guvernului nr. 50/2010 privind contractele de credit pentru consumatori
În temeiul prevederilor art. 146 lit. a) din Constituția României, republicată, și al art. 15 alin. (1) din Legea nr. 47/1992
privind organizarea și funcționarea Curții Constituționale, republicată, la data de 23 decembrie 2010, un grup de 55 de deputați a
solicitat Curții Constituționale să se pronunțe asupra constituționalității Legii pentru aprobarea Ordonanței de urgență a Guvernului
nr. 50/2010 privind contractele de credit pentru consumatori.
Sesizarea de neconstituționalitate a fost înregistrată la Curtea Constituțională sub nr. 17.951 din 23 decembrie 2010 și
constituie obiectul Dosarului nr. 4.804A/2010.
Această sesizare a fost semnată de către următorii deputați: Cristian Mihai Adomniței, Marin Almăjanu, Teodor Atanasiu,
Vasile Berci, Viorel-Vasile Buda, Daniel-Stamate Budurescu, Cristian Buican, Mihăiță Calimente, Mircea Vasile Cazan, Daniel
Chițoiu, Tudor-Alexandru Chiuariu, Horia Cristian, Ciprian Minodor Dobre, Victor Paul Dobre, Mihai-Aurel Donțu, Gheorghe
Dragomir, George Ionuț Dumitrică, Relu Fenechiu, Gheorghe Gabor, Grațiela Leocardia Gavrilescu, Dominic Andrei Gerea, AlinaȘtefania Gorghiu, Titi Holban, Pavel Horj, Mircea Irimescu, Nicolae Jolța, Dan Ilie Morega, Mihai Lupu, Dan-Ștefan Motreanu,
Gheorghe-Eugen Nicolăescu, Ludovic Orban, Ionel Palăr, Viorel Palașcă, Cornel Pieptea, Gabriel Plăiașu, Cristina-Ancuța Pocora,
Virgil Pop, Octavian-Marius Popa, Călin Potor, Ana Adriana Săftoiu, Nini Săpunaru, George Adrian Scutaru, Ionuț-Marian Stroe,
Radu Stroe, Gigel-Sorinel Știrbu, Gheorghe-Mirel Taloș, Adriana Diana Tușa, Claudiu Țaga, Radu Bogdan Țîmpău, Ioan Țintean,
Florin Țurcanu, Horea-Dorin Uioreanu, Lucia-Ana Varga, Mihai Alexandru Voicu și Mariana Câmpeanu. Autorii obiecției de
neconstituționalitate au solicitat constatarea neconstituționalității prevederilor Legii pentru aprobarea Ordonanței de urgență a
Guvernului nr. 50/2010 privind contractele de credit pentru consumatori pentru următoarele motive:
I. Se apreciază că prin adoptarea Legii pentru aprobarea
Ordonanței de urgență a Guvernului nr. 50/2010 privind
contractele de credit pentru consumatori au fost încălcate
dispozițiile art. 61 alin. (2) din Constituție. În condițiile în care
amendamentul pentru modificarea art. 95 din Ordonanța de
urgență a Guvernului nr. 50/2010 privind contractele de credit
pentru consumatori a fost depus doar la Camera Deputaților și
nu a fost depus la Senat, în calitate de primă Cameră sesizată,
proiectul de lege ăse află în albia neconstituționalității”, întrucât
se încalcă principiul bicameralismului, statuat în art. 61 alin. (2)
coroborat cu art. 75 din Constituție.
Pentru a întruni condițiile de constituționalitate, acest
amendament ar fi trebuit depus și la Senat, pentru ca această
Cameră să aibă dreptul să se pronunțe asupra acestuia, aspect
degajat din jurisprudența Curții Constituționale, respectiv Decizia
nr. 472 din 22 aprilie 2008, Decizia nr. 1.093 din 15 octombrie
2008 și Decizia nr. 710 din 6 mai 2009.
II. Autorii sesizării consideră că amendamentele adoptate de
Camera Deputaților cu privire la art. 95 din Ordonanța de
urgență a Guvernului nr. 50/2010 contravin dispozițiilor
constituționale ale art. 11 alin. (1) și (2) privind raporturile dintre
dreptul internațional și dreptul intern, art. 20 alin. (2) referitor la
tratatele internaționale privind drepturile omului, prin raportare la
Convenția pentru apărarea drepturilor omului și a libertăților
fundamentale și la jurisprudența Curții Europene a Drepturilor
Omului, precum și ale art. 148 alin. (2) și (4) privind integrarea
în Uniunea Europeană, prin raportare la dispozițiile din tratatele
constitutive ale Uniunii Europene și la jurisprudența Curții de
Justiție a Uniunii Europene.
Atât Curtea Europeană a Drepturilor Omului, cât și Curtea
de Justiție a Uniunii Europene au consacrat numeroase principii,
care, în virtutea art. 11 alin. (1) și (2), coroborat cu art. 20
alin. (2) și art. 148 alin. (2) și (4) din Constituție, sunt obligatorii,
însă care sunt înfrânte prin textul adoptat de Comisa pentru
buget, finanțe și bănci din Camera Deputaților:
— principiul efectului util al Convenției pentru apărarea
drepturilor omului și a libertăților fundamentale, potrivit căruia

textul Convenției consacră drepturi concrete și efective, iar nu
unele teoretice și iluzorii;
— principiul democratic — care prevede că Uniunea
Europeană se întemeiază pe principiile libertății, democrației,
respectarea drepturilor omului și a libertăților fundamentale,
precum și statul de drept;
— principiul priorității dreptului comunitar, consacrat în
Tratatul privind instituirea Comunității Europene și în art. 148
alin. (2) din Constituția României;
— principiul securității juridice, care poate fi comparat cu
principiul legalității. Acest principiu privește claritatea,
certitudinea și previzibilitatea normei juridice;
— principiul încrederii legitime, care privește încrederea
pe care trebuie să o aibă cetățenii în menținerea textelor în
vigoare de către autorități. Acest principiu coincide cu principiul
respectării drepturilor dobândite;
— principiile generale de aplicare în timp și spațiu a
dispozițiilor legale (tempus regit actum).
În plus, Legea pentru aprobarea Ordonanței de urgență a
Guvernului nr. 50/2010 privind contractele de credit pentru
consumatori lipsește de reglementări speciale un număr de
8,5 milioane de contracte, dat fiind faptul că prin Ordonanța de
urgență a Guvernului nr. 50/2010 sunt abrogate integral
Legea nr. 289/2004 și parțial prevederile Legii nr. 190/1999.
Prin urmare, creditele în derulare nu vor mai fi reglementate
decât de Codul civil și Ordonanța Guvernului nr. 21/1992.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Președintele Senatului a transmis prin Adresa nr. I2684 din
27 decembrie 2010, înregistrată la Curtea Constituțională sub
nr. 18.013 din 27 decembrie 2010, punctul său de vedere, în
care se arată că sesizarea de neconstituționalitate este
întemeiată. Menționând jurisprudența Curții Constituționale
relevantă în materie, președintele Senatului consideră că la
Camera Deputaților s-au adus modificări proiectului de lege
pentru aprobarea Ordonanței de urgență a Guvernului nr. 50/2010

MONITORUL OFICIAL AL ROMÂNIEI, PARTEA I, Nr. 79/31.I.2011
privind contractele de credit pentru consumatori, în sensul că în
conținutul acestui proiect de act normativ s-au introdus
numeroase modificări, printre care și pct. 39, care are în vedere
modificarea art. 95 din Ordonanța de urgență a Guvernului
nr. 50/2010 privind contractele de credit pentru consumatori.
Întrucât legea de aprobare a respectivei ordonanțe de urgență,
în forma adoptată de Camera Deputaților, se îndepărtează
substanțial de forma adoptată de Senat, președintele Senatului
consideră că prin adoptarea soluțiilor legislative din legea
menționată se încalcă principiul bicameralismului, astfel cum
acesta este statuat la art. 61 alin. (2) coroborat cu art. 75 din
Constituția României, republicată.
Președintele Camerei Deputaților a transmis prin Adresa
nr. 51/6.212 din 24 decembrie 2010, înregistrată la Curtea
Constituțională sub nr. 17.982 din 24 decembrie 2010, punctul
său de vedere, în care se arată că sesizarea de
neconstituționalitate este neîntemeiată. Astfel, președintele
Camerei Deputaților consideră că modificarea prevederilor
art. 95 din ordonanța de urgență respectă cele stabilite de
Curtea Constituțională prin Decizia nr. 472 din 22 aprilie 2008,
atunci când a statuat că modificările și completările pe care
Camera decizională le aduce proiectului de lege adoptat de
prima Cameră sesizată trebuie să se raporteze la materia avută
în vedere de inițiator și la forma în care a fost reglementată de
prima Cameră. Textele adoptate de Camera Deputaților și de
către Senat se raportează la aceeași materie avută în vedere
de inițiator, și anume situația contractelor de credit pentru
consumatori în viitor. Faptul că în conținutul său ele sunt
oarecum diferite nu poate să aibă nicio relevanță atât timp cât
modificările operate se referă la aceeași materie.
Președintele Camerei Deputaților mai amintește Decizia
Curții Constituționale nr. 1.093 din 15 octombrie 2008, prin care
Curtea a statuat că, în dezbaterea unei inițiative legislative,
Camerele au un drept propriu de decizie asupra acesteia, atât
timp cât ambele Camere ale Parlamentului au dezbătut și s-au
exprimat cu privire la același conținut și la aceeași formă ale
inițiativei legislative, precum și Decizia nr. 710 din 6 mai 2009,
în care Curtea a statuat că modificările și completările aduse de
Camera decizională trebuie să aibă un caracter ăesențial”.
Președintele Camerei Deputaților susține că, dacă se compară
conținutul art. 95 adoptat de Senat cu cel adoptat de Camera
Deputaților, deosebirea nu este esențială.
În ceea ce privește critica pe fond, președintele Camerei
Deputaților consideră că autorii sesizării nu arată în ce constă
încălcarea dispozițiilor și principiilor invocate, principii care au,
oricum un caracter foarte general și nicio legătură cu domeniul
criticat, motiv pentru care invocarea în cauză nu are nicio
relevanță.
Guvernul a transmis cu Adresa nr. 5/10.005 din 27 decembrie
2010, înregistrată la Curtea Constituțională sub nr. 17.998 din
27 decembrie 2010, punctul său de vedere, în care se arată că
sesizarea de neconstituționalitate este neîntemeiată. Guvernul
consideră că art. 95, în forma sa de la intrarea în vigoare a
Ordonanței de urgență a Guvernului nr. 50/2010, viza în mod
clar modificarea relațiilor contractuale dintre creditori și
consumatori în scopul evident de a aduce beneficiile unui cadru
legislativ care impune o mai mare transparență și protejare a
consumatorilor în contextul relațiilor contractuale în curs. De
aceea, calificarea ca dispoziții imperative a normelor art. 95, în
varianta în vigoare, nu poate fi desprinsă de scopul și finalitatea
reglementării.
În forma adoptată de Camera Deputaților, art. 95 este
adoptat într-o versiune puțin modificată față de cea a inițiatorului
și față de cea adoptată de Senat, deoarece în mod clar
stabilește că numai anumite dispoziții ale Ordonanței de urgență
a Guvernului nr. 50/2010 se aplică pentru contractele în curs.
Or, promovând o minimă atingere adusă raporturilor juridice în

3

curs, Legislativul dezvoltă o politică de stabilitate a raporturilor
juridice din materia în cauză.
Această formă a textului criticat, astfel cum a fost adoptată
de Camera Deputaților, în vederea asigurării unei juste
interpretări nu poate fi desprinsă din context. Astfel, modificarea
art. 95 din ordonanța de urgență inclusă în art. I al legii este
necesar să se raporteze și la prevederile art. II, care practic
mențin realitățile contractuale generate de aplicarea art. 95 în
forma promovată de inițiator și adoptată de Senat.
Guvernul afirmă că, din punct de vedere calitativ, art. 95 în
versiunea în vigoare și-a produs efectele și, din această
perspectivă, adoptarea de către Senat a legii de aprobare în
forma propusă de către Guvern nu este de natură să modifice
raporturile juridice generate în urma aplicării sale. Potrivit formei
adoptate de Camera Deputaților, orice modificare a raporturilor
contractuale rămâne de principiu la latitudinea părților, voința
acestora nefiind necesar să se circumscrie decât unor dispoziții
imperative de ordine publică, regulă consacrată și în dreptul
comun conform principiului libertății de voință.
Așadar, Camera Deputaților nu intervine prin versiunea
adoptată asupra raporturilor juridice consacrate de forma în
vigoare a art. 95, adoptată de Senat, ci decide numai cu privire
la lămurirea aplicării în continuare a dispozițiilor Ordonanței de
urgență a Guvernului nr. 50/2010, ceea ce, în opinia Guvernului,
corespunde exigențelor constituționale care consacră
caracteristicile de rigurozitate și echilibru ale Legislativului.
Cu privire la criticile pe fond, Guvernul consideră că acestea
sunt neîntemeiate.
În opinia Guvernului, așa cum era formulat în Ordonanța de
urgență a Guvernului nr. 50/2010 art. 95 lăsa să se înțeleagă că
prevederile ordonanței de urgență se aplică și contractelor în
derulare la data intrării în vigoare a acesteia. Această
interpretare putea să conducă la încălcarea art. 78 din
Constituție, care prevede că legea se publică în Monitorul Oficial
al României și intră în vigoare la 3 zile de la data publicării sau
la o dată ulterioară prevăzută în textul ei. În condițiile în care
ordonanța de urgență în integralitatea sa ar produce efecte și
asupra contractelor aflate în curs de derulare, fără ca aceste
efecte să fie solicitate expres prin Directiva 2008/48/CE a
Parlamentului European și a Consiliului, ar presupune aplicarea
retroactivă a acesteia, cu încălcarea art. 78 din Constituție.
Parlamentul a aprobat modificarea art. 95 în sensul că numai
art. 371, art. 50—57, art. 66—69 și art. 70—71 din ordonanța de
urgență se aplică și contractelor aflate în curs de derulare la data
intrării în vigoare a ordonanței de urgență, celelalte articole ale
acesteia neaplicându-se acestor contracte. Aceste articole se
referă la refinanțarea creditelor, la o mai bună transparență a
clauzelor contractuale, la rambursarea anticipată și la cesiunea
contractului de credit unei terțe persoane.
Guvernul consideră că modificarea art. 95 din ordonanța de
urgență a fost solicitată atât de reprezentanții Comisiei
Europene prin Memorandumul de înțelegere, ca precondiție
pentru eliberarea următoarei tranșe de împrumut de 1,2 miliarde
de euro, necesară Guvernului pentru finanțarea deficitului
bugetar, cât și de reprezentanții Fondului Monetar Internațional,
de asemenea ca precondiție pentru discutarea în boardul din
7 ianuarie 2011 a scrisorii suplimentare pentru eliberarea
următoarei tranșe către Banca Națională a României.
Guvernul apreciază că prin ordonanța de urgență s-a
asigurat respectarea Tratatului de aderare a României la
Uniunea Europeană, precum și a acordurilor cu Fondul Monetar
Internațional și Comisia Europeană, în conformitate cu art. 11,
art. 20 și art. 148 din Constituția României.

4

MONITORUL OFICIAL AL ROMÂNIEI, PARTEA I, Nr. 79/31.I.2011
C U R T E A,

examinând obiecția de neconstituționalitate, punctele de vedere
ale președintelui Senatului, președintelui Camerei Deputaților și
Guvernului, raportul întocmit de judecătorul-raportor, dovezile
depuse, dispozițiile legii criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție,
precum și ale art. 1, 10, 15 și 18 din Legea nr. 47/1992,
republicată, să soluționeze sesizarea de neconstituționalitate.
Obiectul controlului de constituționalitate, astfel cum rezultă
din sesizarea formulată, îl constituie dispozițiile Legii pentru
aprobarea Ordonanței de urgență a Guvernului nr. 50/2010
privind contractele de credit pentru consumatori. Totuși, din
motivarea obiecției de neconstituționalitate, Curtea constată că
aceasta vizează atât o critică de neconstituționalitate extrinsecă
referitoare la modul de adoptare a legii criticate, cât și o critică
de neconstituționalitate intrinsecă ce privește, în special,
prevederile legale ale art. 95 din Ordonanța de urgență a
Guvernului nr. 50/2010 privind contractele de credit pentru
consumatori.
Art. 95, astfel cum a fost modificat prin Legea de aprobare a
ordonanței de urgență, are următorul conținut: ăPrevederile
prezentei ordonanțe de urgență nu se aplică contractelor în curs
de derulare la data intrării în vigoare a prezentei ordonanțe de
urgență, cu excepția dispozițiilor art. 371, ale art. 66—69 și, în
ceea ce privește contractele de credit pe durată nedeterminată
existente la data intrării în vigoare a prezentei ordonanțe de
urgență, ale art. 50—55, ale art. 56 alin. (2), ale art. 57 alin. (1)
și (2), precum și ale art. 66—71.”
În opinia autorilor sesizării, Legea criticată contravine, în
ordinea invocării, prevederilor constituționale ale art. 61 alin. (2),
art. 11 alin. (1) și (2), art. 20 alin. (2), art. 148 alin. (2) și (4), al
căror cuprins este următorul:
— Art. 61 alin. (2): ăParlamentul este alcătuit din Camera
Deputaților și Senat.”;
— Art. 11 alin. (1): ăStatul român se obligă să îndeplinească
întocmai și cu bună-credință obligațiile ce-i revin din tratatele la
care este parte.”;
— Art. 11 alin. (2): ăTratatele ratificate de Parlament, potrivit
legii, fac parte din dreptul intern.”;
— Art. 20 alin. (2): ăDacă există neconcordanțe între pactele
și tratatele privitoare la drepturile fundamentale ale omului, la
care România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.”;
— Art. 148 alin. (2): ăCa urmare a aderării, prevederile
tratatelor constitutive ale Uniunii Europene, precum și celelalte
reglementări comunitare cu caracter obligatoriu, au prioritate
față de dispozițiile contrare din legile interne, cu respectarea
prevederilor actului de aderare.”;
— Art. 148 alin. (4): ăParlamentul, Președintele României,
Guvernul și autoritatea judecătorească garantează aducerea la
îndeplinire a obligațiilor rezultate din actul aderării și din
prevederile alineatului (2).”
Examinând obiecția de neconstituționalitate, Curtea urmează
a se pronunța, pe de o parte, asupra aspectelor de ordin
procedural ce se constituie în critici de neconstituționalitate
extrinsecă, iar pe de altă parte, asupra criticilor de
neconstituționalitate intrinsecă a legii supuse controlului.
Raportat la critica de neconstituționalitate referitoare la
încălcarea art. 61 alin. (2) din Constituția României, Curtea
observă următoarele:
Legea care face obiectul controlului de constituționalitate
provine dintr-un proiect de lege intitulat Lege pentru aprobarea
Ordonanței de urgență a Guvernului nr. 50/2010 privind
contractele de credit pentru consumatori. Proiectul de lege a fost
înregistrat la Senat, în calitate de primă Cameră sesizată,
pe 11 iunie 2010 și a fost adoptat pe 8 septembrie 2010.
Proiectul de lege a fost înregistrat în data de 14 septembrie 2010

la Camera Deputaților, în calitate de Cameră decizională, spre
dezbatere și adoptare, conform art. 75 alin. (1) și (3) din
Constituție. În ședința din 23 decembrie 2010, Camera
Deputaților a adoptat Legea pentru aprobarea Ordonanței de
urgență a Guvernului nr. 50/2010 privind contractele de credit
pentru consumatori, cu respectarea prevederilor art. 75 și ale
art. 76 alin. (2) din Constituția României.
Așa cum a mai statuat în jurisprudența sa, de exemplu,
Decizia nr. 710 din 6 mai 2009, publicată în Monitorul Oficial al
României, Partea I, nr. 358 din 28 mai 2009, potrivit art. 61 din
Constituția României, Parlamentul este organul reprezentativ
suprem al poporului român și unica autoritate legiuitoare a țării,
iar structura sa este bicamerală, fiind alcătuit din Camera
Deputaților și Senat. Principiul bicameralismului, astfel
consacrat, se reflectă însă nu numai în dualismul instituțional în
cadrul Parlamentului, ci și în cel funcțional, deoarece art. 75 din
Legea fundamentală stabilește competențe de legiferare potrivit
cărora fiecare dintre cele două Camere are, în cazurile expres
definite, fie calitatea de primă Cameră sesizată, fie calitatea de
Cameră decizională. Totodată, ținând seama de indivizibilitatea
Parlamentului ca organ reprezentativ suprem al poporului român
și de unicitatea sa ca autoritate legiuitoare a țării, Constituția nu
permite adoptarea unei legi de către o singură Cameră, fără ca
proiectul de lege să fi fost dezbătut și de cealaltă Cameră.
Art. 75 din Legea fundamentală a introdus, după revizuirea și
republicarea acesteia în octombrie 2003, soluția obligativității
sesizării, în anumite materii, ca primă Cameră, de reflecție, a
Senatului sau, după caz, a Camerei Deputaților și, pe cale de
consecință, reglementarea rolului de Cameră decizională,
pentru anumite materii, a Senatului și, pentru alte materii, a
Camerei Deputaților, tocmai pentru a nu exclude o Cameră sau
alta din mecanismul legiferării.
Totodată, alin. (4) și (5) ale art. 75 din Constituție prevăd
modul de rezolvare a posibilelor ăconflicte de competență” între
prima Cameră sesizată și Camera decizională.
În jurisprudența sa în materie, de pildă Decizia nr. 472 din
22 aprilie 2008, publicată în Monitorul Oficial al României,
Partea I, nr. 336 din 30 aprilie 2008, precum și Decizia nr. 710
din 6 mai 2009, publicată în Monitorul Oficial al României,
Partea I, nr. 358 din 28 mai 2009, Curtea Constituțională, luând
în considerare normele și principiile fundamentale mai sus
menționate, a statuat că ădezbaterea parlamentară a unui
proiect de lege sau a unei propuneri legislative nu poate face
abstracție de evaluarea acesteia în plenul celor două Camere
ale Parlamentului nostru bicameral”. Este adevărat — așa cum
a reținut Curtea cu alt prilej (Decizia nr. 1.093 din 15 octombrie
2008, publicată în Monitorul Oficial al României, Partea I, nr. 710
din 20 octombrie 2008) — că în dezbaterea unei inițiative
legislative Camerele au un drept propriu de decizie asupra
acesteia, dar principiul bicameralismului nu poate fi respectat
decât atât timp cât ambele Camere ale Parlamentului au
dezbătut și s-au exprimat cu privire la același conținut și la
aceeași formă ale inițiativei legislative.
Pe de altă parte, tot din jurisprudența Curții Constituționale
(Decizia nr. 413 din 14 aprilie 2010, publicată în Monitorul Oficial
al României, Partea I, nr. 291 din 4 mai 2010) reiese că principiul
bicameralismului nu este încălcat dacă modificările operate de
către una dintre cele două Camere ale Parlamentului față de
forma legii adoptată de cealaltă Cameră nu sunt de natură a
imprima nici deosebiri majore de conținut juridic față de forma
legii adoptată de prima Cameră sesizată și nici o configurație
deosebită, semnificativ diferită față de cea a proiectului de lege
în forma adoptată de prima Cameră sesizată.
Față de forma adoptată de Senat, care nu a adus nicio
modificare ordonanței de urgență, ca primă Cameră sesizată,
Legea adoptată de Camera Deputaților, în calitate de Cameră
decizională, conține o serie de modificări și completări, care se
referă și la dispozițiile art. 95 din ordonanța de urgență. Însă, în
cazul de față, nu există nici deosebiri majore de conținut juridic
față de forma legii adoptată de Senat, în calitate de primă

MONITORUL OFICIAL AL ROMÂNIEI, PARTEA I, Nr. 79/31.I.2011
Cameră sesizată, și nici o configurație deosebită a noilor texte
legale. Contractele referitoare la refinanțarea creditelor, la o mai
bună transparență a clauzelor contractuale, la rambursarea
anticipată și la cesiunea contractului de credit unei terțe
persoane sunt contracte accesorii care continuă să fie
reglementate pe viitor de dispozițiile Ordonanței de urgență a
Guvernului nr. 50/2010.
Înainte de modificările aduse de Camera Deputaților, în
calitatea sa de Cameră decizională, art. 95 avea următorul
conținut: ă(1) Pentru contractele aflate în curs de derulare,
creditorii au obligația ca, în termen de 90 de zile de la data
intrării în vigoare a prezentei ordonanțe de urgență, să asigure
conformitatea contractului cu dispozițiile prezentei ordonanțe de
urgență.
(2) Modificarea contractelor aflate în derulare se va face prin
acte adiționale în termen de 90 de zile de la data intrării în
vigoare a prezentei ordonanțe de urgență.
(3) Creditorul trebuie să poată face dovada că a depus toate
diligențele pentru informarea consumatorului cu privire la
semnarea actelor adiționale.
(4) Se interzice introducerea în actele adiționale a altor
prevederi decât cele din prezenta ordonanță de urgență.
Introducerea în actele adiționale a oricăror altor prevederi decât
cele impuse de prezenta ordonanță de urgență sunt considerate
nule de drept.
(5) Nesemnarea de către consumator a actelor adiționale
prevăzute la alin. (2) este considerată acceptare tacită.”
Ordonanța de urgență a Guvernului este un act cu putere de
lege adoptat, în baza dispozițiilor constituționale și în condițiile
prevăzute de acestea, pe calea delegării legislative prevăzută
de art. 115 alin. (4)—(6). Rațiunea principală a adoptării unui
astfel de act normativ a fost necesitatea transpunerii Directivei
2008/48/CE a Parlamentului European și a Consiliului din
23 aprilie 2008 privind contractele de credit pentru consumatori
și de abrogare a Directivei 87/102/CEE a Consiliului, publicată
în Jurnalul Oficial al Uniunii Europene, seria L nr. 133 din 22 mai
2008.
Curtea constată că Ordonanța de urgență nr. 50/2010 a intrat
în vigoare pe data de 21 iunie 2010. Din forma inițială a
Ordonanței de urgență a Guvernului nr. 50/2010 privind
contractele de credit pentru consumatori, publicată în Monitorul
Oficial al României, Partea I, nr. 389 din 11 iunie 2010, reiese
faptul că creditorii aveau obligația ca, în termen de 90 de zile de
la data intrării în vigoare a ordonanței de urgență, să asigure
conformitatea contractului cu dispozițiile ordonanței de urgență.
Termenul de 90 de zile menționat s-a scurs până la data la care
s-a dezbătut de către Camera Deputaților, în calitate de Cameră

5

decizională, Legea de aprobare a Ordonanței de urgență
nr. 50/2010. În acest timp, prevederile art. 95 și-au epuizat
efectele, obligațiile prevăzute de ordonanța de urgență trebuind
să fie îndeplinite de către creditori. În aceste condiții, textul
ordonanței de urgență a fost modificat de Camera decizională
prin legea de aprobare. Prin urmare, dispozițiile art. 95 din
ordonanța de urgență, astfel cum au fost modificate prin legea
de aprobare, trebuie citite și interpretate în coroborare cu
dispozițiile art. II alin. (1) din aceeași lege, care prevăd că
ăActele adiționale încheiate și semnate până la data intrării în
vigoare a prezentei legi în vederea asigurării conformității
contractelor cu prevederile Ordonanței de urgență a Guvernului
nr. 50/2010 își produc efectele în conformitate cu termenii
contractuali agreați între părți”.
Așa fiind, modificările aduse art. 95 din ordonanța de urgență
nu pot opera, în ciuda exprimării defectuoase a textului de lege,
decât de la data intrării în vigoare a Legii de aprobare a
ordonanței de urgență, altfel ar fi înlăturate efectele produse de
ordonanța de urgență până la data intrării în vigoare a legii de
aprobare și ar opera retroactiv.
Mai mult, prevederile art. II alin. (2) din legea de aprobare
care stipulează că ăActele adiționale nesemnate de către
consumatori, considerate acceptate tacit până la data intrării în
vigoare a prezentei legi își vor produce efectele în conformitate
cu termenii în care au fost formulate, cu excepția cazului în
care consumatorul sau creditorul notifică cealaltă parte în
sens contrar, în termen de 60 de zile de la data intrării în
vigoare a prezentei legi”, trebuie interpretate ca impunând și
acordul de voință al consumatorului cu privire la notificarea mai
sus menționată, întrucât ordonanța de urgență a fost adoptată în
aplicarea Directivei 2008/48/CE a Parlamentului European și a
Consiliului, directivă care prevede în preambulul său, la pct. 9,
că ăO armonizare completă este necesară pentru a se asigura
tuturor consumatorilor din Comunitate un nivel ridicat și
echivalent de protecție a intereselor lor și pentru crearea unei
veritabile piețe interne”.
Raportat la celelalte critici de neconstituționalitate, Curtea
constată că acestea nu sunt motivate în sensul art. 10 alin. (2)
din Legea nr. 47/1992, constituind doar o înșiruire de dispoziții
constituționale și de principii desprinse de autorii obiecției de
neconstituționalitate din lectura jurisprudenței Curții Europene a
Drepturilor Omului, a legislației primare a Uniunii Europene,
precum și a jurisprudenței Curții de Justiție a Uniunii Europene.
În aceste condiții, Curtea constată că nu își poate exercita
controlul de constituționalitate cu privire la dispozițiile legale
atacate.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că dispozițiile Legii pentru aprobarea Ordonanței de urgență a Guvernului nr. 50/2010 privind contractele de
credit pentru consumatori sunt constituționale în raport cu criticile formulate.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterea a avut loc la data de 28 decembrie 2010 și la aceasta au participat: Augustin Zegrean, președinte, Aspazia
Cojocaru, Acsinte Gaspar, Petre Lăzăroiu, Mircea Ștefan Minea, Iulia Antoanella Motoc, Ion Predescu, Puskás Valentin Zoltán și
Tudorel Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

6

MONITORUL OFICIAL AL ROMÂNIEI, PARTEA I, Nr. 79/31.I.2011
O P I N I E S E PA R AT Ă

Nu împărtășim soluția adoptată de majoritatea judecătorilor,
prin decizia menționată, pentru argumentele ce urmează:
Autorii obiecției de neconstituționalitate consideră că Legea
pentru aprobarea Ordonanței de urgență a Guvernului nr. 50/2010
privind contractele de credit pentru consumatori are vicii de
neconstituționalitate pe care le-au grupat în două părți: prima se
referă la critici extrinseci, vizând aspecte de ordin procedural în
adoptarea legii, iar a doua la aspecte de fond (intrinseci), privind
neconstituționalitatea legii.
1. Cu privire la criticile de neconstituționalitate
extrinsecă, autorii obiecției susțin că, în condițiile în care
amendamentul pentru modificarea art. 95 din Ordonanța de
urgență a Guvernului nr. 50/2010 privind contractele de credit
pentru consumatori a fost depus doar la Camera Deputaților și
nu a fost depus și la Senat, în calitate de primă Cameră
sesizată, ăproiectul de lege se află în albia neconstituționalității”,
întrucât se încalcă principiul bicameralismului, statuat în art. 61
alin. (2) coroborat cu art. 75 din Constituție.
Din examinarea fișei privind derularea procedurii legislative
în cadrul Parlamentului, rezultă că Senatul, în calitate de primă
Cameră sesizată, a adoptat proiectul de lege pentru aprobarea
Ordonanței de urgență a Guvernului nr. 50/2010 privind
contractele de credit pentru consumatori în ședința din
8 septembrie 2010, cu respectarea prevederilor art. 76 alin. (2)
din Constituția României, republicată, în forma transmisă de
Guvern.
În conformitate cu prevederile art. 75 alin. (3) din Constituție,
Senatul a transmis proiectul de lege Camerei Deputaților, care,
în ședința din 23 decembrie 2010, în prezența a 222 de deputați,
a adoptat Legea pentru aprobarea Ordonanței de urgență a
Guvernului nr. 50/2010 privind contractele de credit pentru
consumatori, cu respectarea prevederilor art. 75 și ale art. 76
alin. (2) din Constituția României, republicată.
Față de forma adoptată de Senat, care nu a adus nicio
modificare ordonanței de urgență supuse aprobării ca primă
Cameră sesizată, legea adoptată de Camera Deputaților conține
o serie de modificări și completări esențiale, după cum urmează:
a) au fost modificate un număr de 33 de articole ale
ordonanței de urgență, printre care și art. 95, care este vizat, în
principal, de autorii sesizării (pozițiile 1—3; 5—13; 15—18; 21—23;
25—35; 37—39 din lege);
b) au fost introduse reglementări noi (pozițiile 4; 14; 19; 20;
24; 36; art. II din lege).
Diferențele de conținut juridic dintre forma proiectului de lege
adoptat de Senat, ca primă Cameră sesizată, și a legii adoptate
de Camera Deputaților, în calitate de Cameră decizională, sunt
de natură să încalce principiul bicameralismului consacrat de
art. 61 din Legea fundamentală, în sensul că forma finală a legii,
în redactarea adoptată de Camera decizională, se îndepărtează
în mod substanțial de forma adoptată de Camera de reflecție,
ceea ce echivalează, practic, cu excluderea acesteia din urmă
de la procesul de legiferare. Or, legea trebuie să fie rezultanta
manifestării de voință concordante a ambelor Camere ale
Parlamentului.
Totodată, alin. (4) și (5) ale art. 75 din Constituție prevăd
modul de rezolvare a posibilelor ăconflicte de competență” între
prima Cameră sesizată și Camera decizională, dar nu există
un text în Constituție care să permită Camerei decizionale
să se îndepărteze de la ălimitele sesizării” date de soluția
adoptată de către prima Cameră sesizată.
În aceste condiții, obiecția de neconstituționalitate pe motive
extrinseci trebuia admisă, iar Legea pentru aprobarea
Ordonanței de urgență a Guvernului nr. 50/2010 privind

contractele de credit pentru consumatori și ordonanța de
urgență în ansamblul său trebuiau să fie declarate
neconstituționale.
2. În ceea ce privește neconstituționalitatea pe fond
(intrinsecă) a Ordonanței de urgență a Guvernului nr. 50/2010
privind contractele de credit pentru consumatori, aprobată prin
lege cu modificări și completări, socotim că în special art. 95 din
ordonanța de urgență, care arată că prevederile acesteia nu se
aplică contractelor în curs de derulare la data intrării ei în
vigoare, cu excepția dispozițiilor art. 371, ale art. 66—69 și, în
ceea ce privește contractele de credit pe durată nedeterminată
existente la data intrării în vigoare, ale art. 50—55, ale art. 56
alin. (2), ale art. 57 alin. (1) și (2), precum și ale art. 66—71, este
neconstituțional.
Această reglementare încalcă în primul rând art. 16 alin. (1)
din Constituția României, întrucât discriminează aceeași
categorie de persoane, și anume debitorii din contractele de
credit pentru consumatori, în curs de executare, față de cei care
încheie contractele după adoptarea Ordonanței de urgență a
Guvernului nr. 50/2010. Aceste contracte sunt contracte cu
executare succesivă în timp, orice obligație executată (rată) și-a
produs efectele, în temeiul legii care a guvernat executarea ei,
pentru toate celelalte obligații este aplicabilă legea în vigoare la
acel moment. Așadar, pentru ambele categorii de debitori trebuie
să se aplice aceeași lege (tempus regit actum).
Se susține că unele probleme, cum ar fi refinanțarea
creditelor, mai buna transparență a clauzelor contractuale,
rambursarea anticipată și cesiunea contractului de credit unei
terțe persoane, s-au rezolvat între părțile contractuale în cele
90 de zile prevăzute de ordonanța de urgență. Or, dacă ar fi așa,
ce semnificație are atunci art. 95, așa cum a fost modificat, care
prevede că ordonanța de urgență nu se aplică contractelor în
curs de derulare la data intrării ei în vigoare, cu unele mici
excepții?
Cu toate că aceste contracte se încheie între unități bancare —
persoane juridice private și consumatori — persoane fizice sau
persoane juridice private, se invocă faptul că prevederile art. 95
sunt imperative deoarece nu pot fi desprinse de scopul și
finalitatea reglementării, recunoscându-se, totuși, de către
Guvern că se aduce ăo minimă atingere raporturilor juridice în
curs, Legislativul promovând o politică de stabilitate a raporturilor
juridice în materie”.
Atunci ne punem problema, așa cum se arată în decizie,
toate modificările care au fost aduse de legiuitor, și anume de
către Camera Deputaților — Cameră decizională, nu periclitează
stabilitatea acestor raporturi? Care parte a contractului este
dezavantajată și nesigură în executarea obligației? Bineînțeles —
consumatorul.
Se arată, într-un mod foarte abil, că orice modificare a
raporturilor contractuale rămâne de principiu la latitudinea
părților, nefiind necesar să se circumscrie decât unor dispoziții
imperative de ordine publică.
Socotim că raporturile juridice și financiare dintre unitățile
bancare și consumatori nu trebuie să fie guvernate de dispoziții
imperative de ordine publică, încălcându-se astfel și art. 135
alin. (2) lit. a) referitor la protecția concurenței loiale, dar chiar și
a prevederilor de la lit. b) a aceluiași articol, în sensul de a
proteja interesele naționale în activitatea economică, financiară
și valutară, și nu interesele unor societăți comerciale bancare
cu capital străin.

MONITORUL OFICIAL AL ROMÂNIEI, PARTEA I, Nr. 79/31.I.2011
Mai mult, se invocă oportunitatea modificărilor în sensul că
acestea au fost solicitate de reprezentanții Comisiei Europene
prin Memorandumul de înțelegere ca precondiție pentru
eliberarea următoarei tranșe de împrumut, cât și de
reprezentanții Fondului Monetar Internațional, tot ca precondiție
pentru discutarea în bordul din 7 ianuarie a scrisorii suplimentare
pentru eliberarea următoarei tranșe către B.N.R., arătându-se
că astfel este respectat Tratatul de aderare a României la
Judecător,
Acsinte Gaspar

7

Uniunea Europeană, modificările fiind în conformitate cu art. 11,
20 și 148 din Constituție.
Or, sub niciun aspect, nici chiar al oportunității, aprobarea
Ordonanței de urgență a Guvernului nr. 50/2010 nu
reglementează raporturile juridice care presupun o mai bună
organizare a sistemului de credit bancar în România, ci,
dimpotrivă, este în defavoarea consumatorilor.

Judecător,
prof. univ. dr. Aspazia Cojocaru

Judecător,
prof. univ. dr. Tudorel Toader

OPINIE CONCURENTĂ

În acord cu soluția pronunțată de Curtea Constituțională, cu majoritate de voturi, prin Decizia nr. 1.656 din 28 decembrie
2010, asupra obiecției de neconstituționalitate a Legii pentru aprobarea Ordonanței de urgență a Guvernului nr. 50/2010 privind
contractele de credit pentru consumatori, consider însă că în motivarea acestei decizii trebuia analizat raportul dintre dreptul Uniunii
Europene și dreptul constituțional intern și precizată poziția Curții Constituționale în această materie.
În speța de față, Legea pentru aprobarea Ordonanței de urgență a Guvernului nr. 50/2010 transpune în dreptul intern o
reglementare din dreptul Uniunii Europene, și anume Directiva 2008/48/CE a Parlamentului European și a Consiliului din 23 aprilie
2008 privind contractele de credit pentru consumatori și de abrogare a Directivei 87/102/CEE a Consiliului. Astfel, potrivit art. 30
alin. (1) din Directivă (articol ce are denumirea marginală ăMăsuri tranzitorii”), ăPrezenta directivă nu se aplică contractelor de
credit existente la data intrării în vigoare a măsurilor naționale de punere în aplicare”, iar, potrivit alin. (2) al art. 30, ăCu toate
acestea, statele membre se asigură că articolele 11, 12, 13 și 17, art. 18 alineatul (1) a doua teză și articolul 18 alineatul (2) se
aplică și contractelor pe durată nedeterminată existente la data la care intră în vigoare măsurile naționale de punere în aplicare.”
Aceste dispoziții au fost transpuse în art. 95 din legea criticată, articol ce are următorul conținut: ăPrevederile prezentei ordonanțe
de urgență nu se aplică contractelor în curs de derulare la data intrării în vigoare a prezentei ordonanțe de urgență, cu excepția
dispozițiilor art. 371, ale art. 66—69 și, în ceea ce privește contractele de credit pe durată nedeterminată existente la data intrării
în vigoare a prezentei ordonanțe de urgență, ale art. 50—55, ale art. 56 alin. (2), ale art. 57 alin. (1) și (2), precum și ale art. 66—71.”
Având în vedere, pe de-o parte, faptul că legea criticată transpune în dreptul intern o reglementare secundară a Uniunii
Europene, și anume o directivă — act obligatoriu care stabilește în sarcina statelor membre destinatare o obligație de rezultat —
și că autorii obiecției consideră că aceasta este neconstituțională, fiind contrară ăstatului de drept”, iar, pe de altă parte, ținând cont
de competența Curții Constituționale de a se pronunța asupra constituționalității legilor, înainte de promulgarea acestora, la
sesizare, în temeiul art. 146 lit. a), consider că se impunea analizarea relației dintre dreptul intern (incluzând dispozițiile Constituției)
și dreptul Uniunii Europene.
În opinia mea, în această examinare trebuie să se țină cont de următoarele aspecte:
1. Principiul supremației Constituției este consacrat în art. 1
alin. (5) din Legea fundamentală, potrivit căruia ăÎn România,
respectarea Constituției, a supremației sale și a legilor este
obligatorie”. Având în vedere poziția supremă a Constituției în
ierarhia actelor juridice care formează ordinea juridică internă,
neconcordanța dintre o normă infraconstituțională și o normă
constituțională se sancționează de către Curtea Constituțională —
unică autoritate de jurisdicție constituțională din România și
garantul supremației Constituției — prin constatarea ca
neconstituțională a normei juridice, decizie care are ca efect
suspendarea aplicării acesteia pe o perioadă de 45 de zile,
perioadă în care Guvernul sau Parlamentul, după caz, trebuie să
o pună de acord cu decizia Curții Constituționale. În cazul în
care acest lucru nu se întâmplă, norma infraconstituțională
declarată neconstituțională își încetează efectele juridice.
2. Distinct de relațiile drept intern — drept internațional și
drept intern — drepturile omului, reglementate prin art. 11 și prin
art. 20, Legea fundamentală a României tratează la art. 148
alin. (2) relația drept intern — drept comunitar. Astfel, potrivit
acestei norme constituționale, ăCa urmare a aderării, prevederile
tratatelor constitutive ale Uniunii Europene, precum și celelalte
reglementări comunitare cu caracter obligatoriu, au prioritate
față de dispozițiile contrare din legile interne, cu respectarea
prevederilor actului de aderare.”
Se pune întrebarea dacă sintagma ălegile interne” include și
dispozițiile constituționale sau, cu alte cuvinte, în ce măsură

prioritatea dreptului european cu caracter obligatoriu se aplică și
asupra normelor constituționale.
În jurisprudența sa, Curtea Constituțională a României nu a
analizat încă raportul dintre dreptul constituțional și dreptul
Uniunii Europene.
3. Constituția României folosește două concepte distincte, și
anume ăsupremația Constituției” și ăprioritatea de aplicare a
dreptului comunitar”.
Astfel, în ierarhia actelor juridice interne, Constituția este
supremă și toate normele juridice trebuie să se conformeze cu
litera și spiritul său. În ordinea juridică internă, putem vorbi
despre o ierarhie, ceea ce presupune faptul că norma
infraconstituțională depinde, în ceea ce privește validitatea sa,
de conformitatea cu norma constituțională.
Pe de altă parte, principiul priorității de aplicare a dreptului
european nu trebuie utilizat pornind de la ideea existenței unei
ierarhii, ci ținând cont de drepturile și obligațiile României ca
urmare a dobândirii statutului de membru al Uniunii Europene și
a ătransferării unor atribuții către instituțiile comunitare”, astfel
cum reiese din art. 148 din Legea fundamentală.
4. Raportul dintre dreptul european și dreptul constituțional
național este marcat de principiul priorității de aplicare a
dreptului comunitar. Referitor la acest principiu, Curtea de
Justiție a Uniunii Europene a statuat în jurisprudența sa că
dreptul european este parte integrantă din sistemul de drept al
statelor membre și trebuie aplicat de instanțele acestora.

8

MONITORUL OFICIAL AL ROMÂNIEI, PARTEA I, Nr. 79/31.I.2011

Astfel, prin Hotărârea din 15 iulie 1964, în Cauza 6/64
referitoare la cererea de pronunțare a unei hotărâri preliminare,
formulată de Giudice Conciliatore din Milano, în litigiul Flaminio
Costa împotriva Enel, Curtea de Justiție a Comunităților
Europene (cu denumirea actuală de Curtea de Justiție a Uniunii
Europene) a consacrat principiul priorității dreptului comunitar,
declarând că reglementările emise de instituțiile europene se
integrează în sistemele juridice ale statelor membre care sunt
obligate să le respecte. Curtea a arătat că, spre deosebire de
tratatele internaționale ordinare, Tratatul CEE a instituit o ordine
juridică proprie, integrată în sistemul juridic al statelor membre
de la momentul intrării în vigoare a tratatului și care se impune
instanțelor acestora. Prin instituirea unei comunități cu durată
nelimitată, dotată cu instituții proprii, cu personalitate și cu
capacitate juridică, cu o capacitate de reprezentare
internațională și, mai precis, cu puteri reale provenite dintr-o
limitare a suveranității sau dintr-un transfer de competențe din
partea statelor către Comunitate, acestea și-au limitat drepturile
lor suverane și au creat astfel un corp de drept aplicabil
resortisanților acestora și lor însele. Transferul drepturilor și
obligațiilor corespunzătoare dispozițiilor tratatului, realizat de
către state de la ordinea lor juridică internă în beneficiul ordinii
juridice comunitare, determină, prin urmare, o limitare definitivă
a drepturilor lor suverane. În consecință, dacă o normă națională
este contrară unei dispoziții europene, autoritățile statelor
membre trebuie să aplice dispoziția europeană, iar norma
națională nu este nici anulată, nici abrogată, însă i se suspendă
forța sa obligatorie.
Prin aceeași hotărâre, Curtea de la Luxemburg a precizat că
prioritatea dreptului european se aplică tuturor actelor naționale,
indiferent dacă ele sunt adoptate înainte sau după actul
european. Această integrare în dreptul fiecărui stat membru a
dispozițiilor care derivă din surse comunitare și, în general, a
termenilor și spiritului tratatului, are drept corolar imposibilitatea
pentru aceste state de a face să prevaleze, față de o ordine
juridică acceptată de acestea pe o bază de reciprocitate, o
măsură unilaterală ulterioară care nu poate astfel să îi fie
opozabilă, întrucât dreptului izvorât din tratat, provenit dintr-o
sursă autonomă, nu îi poate fi opozabil, datorită naturii sale
specifice originale, un text național, oricare este acesta, fără
a-și pierde caracterul comunitar și fără a fi contestată baza
juridică a Comunității însăși.
Cu privire la protecția drepturilor fundamentale în ordinea
juridică comunitară, prin Hotărârea din 17 decembrie 1970, în
Cauza 11/70 referitoare la cererea pentru pronunțarea unei
hotărâri preliminare, formulată de Verwaltungsgericht Frankfurt
în litigiul Internationale Handelsgesellschaft MBH împotriva
Einfuhr-Und Vorratsstelle Für Getreide Und Futtermittel (Oficiul
pentru importul și depozitarea cerealelor și furajelor), Curtea de
Justiție a Comunităților Europene (cu denumirea actuală de
Curtea de Justiție a Uniunii Europene) a statuat că recurgerea
la norme sau noțiuni juridice ale dreptului național pentru
aprecierea validității actelor adoptate de instituțiile Comunității
aduce atingere unității și eficienței dreptului comunitar.
Validitatea unor astfel de acte poate fi apreciată numai în lumina
dreptului comunitar. Prin urmare, invocarea atingerilor aduse fie
drepturilor fundamentale, astfel cum sunt prevăzute de
Constituția unui stat membru, fie principiilor unei structuri
constituționale naționale, nu poate afecta validitatea unui act al
Comunității sau efectul acestuia pe teritoriul respectivului stat. În
speță, tribunalul german care a sesizat Curtea de Justiție a
Comunităților Europene a apreciat că sistemul de garanții este
contrar anumitor principii structurale ale dreptului constituțional
național, care trebuie să fie protejate în cadrul dreptului

comunitar, astfel încât supremația dreptului supranațional să
cedeze în fața principiilor Legii fundamentale germane.
Prin aceeași hotărâre, Curtea a mai reținut că, într-adevăr,
respectarea drepturilor fundamentale face parte integrantă din
principiile generale de drept a căror respectare este asigurată de
Curtea de Justiție. Protejarea acestor drepturi, care se inspiră
din tradițiile constituționale comune statelor membre, trebuie să
fie asigurată în cadrul structurii și obiectivelor Comunității.
Prin Hotărârea din 9 martie 1978, în Cauza 106/77,
referitoare la cererea de pronunțare a unei hotărâri preliminare
formulată de Pretore di Susa în litigiul Amministrazione delle
Finanze Dello Stato împotriva Simmenthal S.P.A, Curtea de
Justiție a Comunităților Europene (cu denumirea actuală de
Curtea de Justiție a Uniunii Europene) a statuat că aplicabilitatea
directă a dreptului comunitar înseamnă că este necesar ca
normele sale să fie aplicate deplin și în mod uniform în toate
statele membre, de la intrarea lor în vigoare și de-a lungul
întregii perioade în care sunt valabile. Dispozițiile direct
aplicabile sunt o sursă imediată de drepturi și obligații pentru toți
cei cărora le este adresată, fie că este vorba de statele membre,
fie de persoane de drept privat; de asemenea, acest efect
privește pe orice instanță care, în calitate de autoritate a unui
stat membru, are misiunea de a proteja drepturile conferite
persoanelor particulare de către dreptul comunitar. Instanța
națională însărcinată cu aplicarea, în cadrul competenței sale, a
dispozițiilor dreptului comunitar are obligația de a asigura efectul
deplin al acestor norme lăsând neaplicată, la nevoie, orice
dispoziție contrară legislației naționale, chiar ulterioară, fără să
fie necesar să ceară sau să aștepte eliminarea prealabilă a
acesteia pe cale legislativă sau prin orice procedeu
constituțional.
Mai mult, prin Hotărârea din 11 aprilie 1978, în Cauza
100/77, Comisia împotriva Italiei, și prin Hotărârea din 6 mai
1980, în Cauza 102/79, Comisia împotriva Belgiei, Curtea de
Justiție a Comunităților Europene (cu denumirea actuală de
Curtea de Justiție a Uniunii Europene) a arătat că un stat
membru nu poate invoca dificultățile interne sau dispozițiile din
ordinea sa juridică națională, chiar și constituțională pentru a
justifica neîndeplinirea obligațiilor și a termenelor rezultate din
directivele comunitare. Mai mult, în Cauza 149/79, Comisia
împotriva Belgiei, Curtea a amintit, prin Hotărârea din 26 mai
1982, că indiferent care sunt dispozițiile incidente conținute de
Constituția belgiană, recurgerea la norme din ordinea juridică
internă pentru limitarea aplicării dispozițiilor comunitare
afectează unitatea și eficacitatea dreptului comunitar și nu poate
fi admisă.
Ulterior, prin Hotărârea din 14 octombrie 2004, în Cauza
C-36/02 având ca obiect o cerere de hotărâre prealabilă în baza
articolului 234 CE (actualul art. 267 din Tratatul privind
funcționarea
Uniunii
Europene),
introdusă
de
Bundesverwaltungsgericht din Germania în litigiul Omega
Spielhallen-und
Automatenaifstellungs-GmbH
contra
Oberburgermeisterin der Bundesstadt Bonn, Curtea a amintit
că, în conformitate cu o jurisprudență constantă, drepturile
fundamentale fac parte integrantă din principiile generale ale
dreptului al căror respect este asigurat de Curte și că, în acest
scop, aceasta din urmă se inspiră din tradițiile constituționale
comune statelor membre și din indicațiile furnizate de
instrumentele internaționale cu privire la protecția drepturilor
omului la care statele membre au aderat. Convenția pentru
apărarea drepturilor omului și a libertăților fundamentale
îmbracă, în acest context, o semnificație aparte.
Recent, în Cauza C-213/2007 referitoare la întrebarea
preliminară trimisă de Simvoulio tis Epikratias din Grecia, în
litigiul Michaniki AE împotriva Ethniko Simvoulio Radiotileorasis,
Ipourgos Epikratias, s-a ridicat problema conflictului existent

MONITORUL OFICIAL AL ROMÂNIEI, PARTEA I, Nr. 79/31.I.2011
între un act european secundar — Directiva 93/37/CEE a
Consiliului din 14 iunie 1993 privind coordonarea procedurilor
de atribuire a contractelor de achiziții publice de lucrări, astfel
cum a fost modificată prin Directiva 97/52/CE a Parlamentului
European și a Consiliului din 13 octombrie 1997 — și o
dispoziție din Constituția Greciei [art.14 alin.(9)]. Prin
Hotărârea din 16 decembrie 2008, Curtea de Justiție a
Comunităților Europene (cu denumirea actuală de Curtea de
Justiție a Uniunii Europene) a reafirmat prioritatea dreptului
comunitar asupra oricărei norme interne contrare, fără a face
diferența după cum acestea sunt norme infraconstituționale sau
norme constituționale. Astfel, cu privire la a doua întrebare
adresată de instanța elenă, având ca obiect interpretarea
dreptului comunitar, Curtea a declarat că dreptul comunitar
trebuie interpretat în sensul că se opune unei dispoziții naționale
care, deși urmărește obiectivele legitime ale egalității de
tratament a ofertanților și transparenței în cadrul procedurilor de
atribuire a contractelor de achiziții publice, instituie o prezumție
absolută de incompatibilitate între calitatea de proprietar, de
asociat, de acționar principal sau de membru al conducerii unei
întreprinderi care desfășoară o activitate în sectorul mijloacelor
de informare în masă și cea de proprietar, de asociat, de
acționar principal sau de membru al conducerii unei întreprinderi
căreia i se încredințează de către stat executarea unor contracte
de lucrări, de furnizare sau de servicii.
În concluzie, Curtea de Justiție a Uniunii Europene — printr-o
jurisprudență bine stabilită — acordă prioritate absolută normei
europene, chiar și asupra normei constituționale, având ca
principal argument necesitatea asigurării eficienței și
uniformizării dreptului comunitar în toate statele membre, ceea
ce are două consecințe principale: validitatea unei norme
aparținând dreptului Uniunii Europene poate fi analizată exclusiv
prin prisma dreptului comunitar și intră în competența de
soluționare a Curții de Justiție a Uniunii Europene; Constituțiile
statelor membre nu pot prejudicia prioritatea dreptului Uniunii
Europene.
5. Problema raportului dintre dreptul european și dreptul
constituțional intern a fost tratată și de către unele Curți
Constituționale ale statelor membre ale Uniunii Europene. Din
analiza jurisprudenței acestor curți constituționale, reiese că,
deși majoritatea a acceptat prioritatea dreptului comunitar chiar
și față de dreptul constituțional intern (a se vedea deciziile din
13 decembrie 2001, VfSlg. 15.450 și din 3 decembrie 2003,
VfSlg. 17.075 ale Curții Constituționale din Austria, Decizia Pl.
US 50/2004, Partea VI, a Curții Constituționale a Cehiei, așanumita ăSugar Quota Decision”, Decizia P1/05 din 27 aprilie
2005 a Tribunalului Constituțional al Poloniei, referitoare la
mandatul european de arestare), există și curți constituționale
care au exprimat rezerve față de principiul priorității absolute a
dreptului european asupra întregii ordini constituționale interne,
considerând că dreptul comunitar nu se poate aplica cu
prioritate asupra acelei părți din ordinea constituțională internă
referitoare la protecția drepturilor fundamentale și la principiile
democrației.
Astfel, dificultăți în acceptarea priorității absolute de aplicare
a dreptului comunitar asupra dispozițiilor constituționale a

9

întâmpinat Curtea Constituțională a Italiei, în cauzele Frontini
împotriva Ministero delle Finanze (1973), Simmenthal împotriva
Amministrazione Delle Finanze (1978), Granital împotriva
Amministrazione Delle Finanze (1984), determinând așa-numita
doctrină a limitelor aplicării dreptului comunitar, ădottrina dei
controlimiti”. În Cauza Fragd împotriva Amministrazione Delle
Finanze, prin Hotărârea din 21 aprilie 1989, Curtea
Constituțională italiană a decis că poate controla reglementări
comunitare prin raportare la principiile fundamentale stabilite în
Constituția Italiei. Oricum, în toate aceste decizii, motivarea
instanței italiene de contencios constituțional a fost mai reticentă
în analiza priorității dreptului comunitar decât înseși soluțiile
adoptate, întrucât nicio lege internă de implementare a dreptului
european nu a fost declarată neconstituțională. Pe de altă parte,
recent, a avut loc o schimbare de viziune a Curții Constituționale
italiene cu privire la relația drept constituțional-drept european,
prin Decizia nr. 103 din 15 aprilie 2008, prin care a hotărât
trimiterea unei întrebări preliminare la Curtea de Justiție a
Uniunii Europene, acceptând astfel dialogul cu această curte,
referitor la interpretarea și aplicarea dreptului european.
De asemenea, Curtea Constituțională a Germaniei
(Bundesverfassungsgericht) și-a stabilit — prin binecunoscuta
Hotărâre din 29 mai 1974 ăSolange I” (37 BverfGE 271
Internationale Handelsgesellschaft) — competența de a
pronunța, de la caz la caz, asupra legislației secundare
comunitare, atâta timp cât dreptul comunitar nu a atins un nivel
de protecție în domeniul drepturilor fundamentale echivalent cu
cel prevăzut în Constituția germană. Ulterior, prin Hotărârea din
22 octombrie 1986 ăSolange II” (73 BverfGE 339 Wünsche
Handelsgesellschaft), Curtea Constituțională germană a
considerat că sistemul de protecție a drepturilor omului prevăzut
de dreptul comunitar a ajuns la un nivel echivalent cu cel
prevăzut de Constituție, și atât timp cât se menține acest nivel
de protecție efectivă, Curtea germană nu va mai controla
legislația comunitară secundară care implica protecția drepturilor
fundamentale. Totodată, prin Hotărârea din 1993 (89 BverfGE
155 Maastricht), prin Hotărârea din 2002 (102 BverfGE 147
Banana Market Organization), Curtea Constituțională germană
și-a conservat această poziție, iar prin Decizia din 30 iunie 2009
referitoare la conformitatea Tratatului de la Lisabona cu
Constituția Germaniei, a examinat în detaliu relația dintre dreptul
Uniunii Europene și dreptul constituțional german, precizând că
verifică dacă un conținut inviolabil, de bază, al identității
constituționale a Legii fundamentale este respectat. În acest
sens, prin aceeași decizie, a arătat că garantarea identității
constituționale naționale în cadrul constituțional și în cadrul
legislației Uniunii converge în domeniul juridic european.
6. În concluzie, ordinea juridică a Uniunii Europene și ordinea
constituțională internă constituie seturi complementare de
norme juridice, iar relația dintre ele nu se bazează pe o ierarhie
a normelor, astfel încât conceptul de ăsupremație” este înlocuit
de conceptul de ăprioritate”. De altfel, nici Curtea de Justiție a
Uniunii Europene în jurisprudența sa nu folosește conceptul de
ordine juridică superioară sau inferioară.

Judecător,
prof. univ. dr. Iulia Antoanella Motoc

10

MONITORUL OFICIAL AL ROMÂNIEI, PARTEA I, Nr. 79/31.I.2011

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 277/2010 privind alocația pentru susținerea familiei
Prin adoptarea la sfârșitul anului 2010 a Legii nr. 277/2010 privind alocația pentru susținerea familiei a fost instituită o
nouă alocație familială care reprezintă rezultatul consolidării a două alocații anterioare, respectiv alocația familială complementară
și alocația de susținere pentru familia monoparentală, reglementate de Ordonanța de urgență a Guvernului nr. 105/2003 privind
alocația familială complementară și alocația de susținere pentru familia monoparentală, aprobată cu completări prin Legea
nr. 41/2004, cu modificările ulterioare, care s-a abrogat.
Pentru cele două alocații menționate plata dreptului se efectua în luna curentă pentru luna curentă, iar prin abrogarea
acestora și instituirea unei alte alocații, familiile sărace cu copii care beneficiau anterior de alocația familială complementară sau
de alocația de susținere pentru familia monoparentală vor rămâne pentru o perioadă fără această sursă de venituri destinată
creșterii copiilor.
Alocația pentru susținerea familiei, potrivit Legii nr. 277/2010 se acordă, ca drept, cu luna următoare depunerii cererii,
aceasta însemnând că cel puțin în luna ianuarie 2011 familiile sărace cu copii nu vor beneficia de nicio formă de sprijin similară.
Astfel s-a ajuns în situația ca persoanele care anterior beneficiau de prevederile Ordonanței de urgență a Guvernului
nr. 105/2003, aprobată cu completări prin Legea nr. 41/2004, cu modificările ulterioare (alocații care se acordau în luna curentă
pentru luna curentă), și care urmau să beneficieze și de cele ale Legii nr. 277/2010 (alocație care se acordă în luna următoare celei
a depunerii cererii) să nu poată beneficia de posibilitatea de a le fi acordat dreptul în luna ianuarie 2011.
Ținând cont de grupul-țintă vizat, în vederea creării posibilității ca toate persoanele îndreptățite să poată beneficia de
prevederile Legii nr. 277/2010 începând cu luna ianuarie 2011, în considerarea faptului că elementele sus-menționate ating nivelul
de trai al categoriilor de beneficiari și vizează un interes public, aceasta constituie o situație extraordinară, a cărei reglementare
nu poate fi amânată, și impune adoptarea de măsuri imediate pe calea ordonanței de urgență.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 277/2010 privind alocația pentru
susținerea familiei, publicată în Monitorul Oficial al României,
Partea I, nr. 889 din 30 decembrie 2010, se modifică după cum
urmează:
1. La articolul 16, alineatele (1) și (2) vor avea următorul
cuprins:
ăArt. 16. — (1) În vederea verificării îndeplinirii de către solicitant
a condițiilor de acordare a alocației, primarul dispune, în mod
obligatoriu, evaluarea socioeconomică a familiei, prin anchetă
socială.
(2) Ancheta socială se efectuează, în termen de maximum
10 zile de la data înregistrării cererii, de către personalul
serviciului public de asistență socială din subordinea consiliului
local sau, după caz, de către personalul din compartimentul cu

atribuții în domeniul asistenței sociale din aparatul de
specialitate al primarului.”
2. Articolul 18 va avea următorul cuprins:
ăArt. 18. — Dreptul la alocație se acordă începând cu luna
înregistrării/depunerii cererii.”
3. Articolul 20 va avea următorul cuprins:
ăArt. 20. — Plata drepturilor pentru alocație se asigură de
către agențiile pentru prestații sociale județene, respectiv a
municipiului București, denumite în continuare agenții teritoriale,
începând cu luna următoare celei pentru care s-a stabilit dreptul,
prin decizie a directorului.”

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu

București, 28 ianuarie 2011.
Nr. 2.

MONITORUL OFICIAL AL ROMÂNIEI, PARTEA I, Nr. 79/31.I.2011
GUVERNUL ROMÂNIEI

ORDONANȚĂ DE URGENȚĂ
privind măsuri economice pe anul 2011
la nivelul unor operatori economici
Având în vedere situația economică existentă care impune întărirea
disciplinei economico-financiare,
ținând cont de urmările crizei economice și de previziunile pentru anul 2011,
luând în considerare că prevederile art. 31 alin. (1) din Ordonanța de urgență
a Guvernului nr. 79/2008 privind măsuri economico-financiare la nivelul unor
operatori economici, aprobată cu modificări și completări prin Legea nr. 203/2009,
prin care se asigura cadrul legal privind retribuirea directorilor generali/directorilor
regiilor autonome, societăților și companiilor naționale și societăților comerciale
la care statul sau o unitate administrativ-teritorială este acționar unic sau majoritar,
precum și ai filialelor acestora, și-au încetat aplicabilitatea la data de 31 decembrie 2010,
având în vedere termenele de aprobare a bugetelor de venituri și cheltuieli
ale operatorilor economici stabilite prin prevederile art. 28 din Legea nr. 329/2009
privind reorganizarea unor autorități și instituții publice, raționalizarea cheltuielilor
publice, susținerea mediului de afaceri și respectarea acordurilor-cadru cu Comisia
Europeană și Fondul Monetar Internațional, cu modificările și completările
ulterioare,
în considerarea faptului că aceste elemente constituie situații de urgență și
extraordinare a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prevederile art. 31 alin. (1) din Ordonanța de urgență a Guvernului
nr. 79/2008 privind măsuri economico-financiare la nivelul unor operatori
economici, publicată în Monitorul Oficial al României, Partea I, nr. 465 din 23 iunie
2008, aprobată cu modificări și completări prin Legea nr. 203/2009, se aplică de
la data intrării în vigoare a prezentei ordonanțe de urgență și până la data de
31 decembrie 2011, contractele de mandat modificându-se în mod corespunzător.
Art. 2. — Până la data de 31 decembrie 2011 reprezentanții statului sau ai
unităților administrativ-teritoriale în organele de conducere sau de control ale
operatorilor economici cărora li se aplică prevederile Ordonanței de urgență a
Guvernului nr. 79/2008, aprobată cu modificări și completări prin Legea
nr. 203/2009, beneficiază de o indemnizație de 1% din remunerația
directorului/directorului general sau a președintelui consiliului de administrație,
respectiv al consiliului de supraveghere.
Art. 3. — În toate cazurile, orice formă de indemnizație suplimentară sau
remunerație pentru activitatea depusă de reprezentanții statului sau ai unităților
administrativ-teritoriale în cadrul oricăror organe, comitete, comisii sau orice alte
asemenea structuri înființate de organele constitutive ale operatorilor economici,
inclusiv ale filialelor acestora, cărora li se aplică prevederile Ordonanței de urgență
a Guvernului nr. 79/2008, aprobată cu modificări și completări prin Legea
nr. 203/2009, nu poate depăși indemnizația de 1% prevăzută la art. 2.
PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
București, 28 ianuarie 2011.
Nr. 3.

11

12

MONITORUL OFICIAL AL ROMÂNIEI, PARTEA I, Nr. 79/31.I.2011
GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al acestuia a unor construcții
aflate în administrarea Ministerului Administrației și Internelor, în vederea scoaterii din funcțiune
și casării, și pentru actualizarea anexei nr. 1 la Hotărârea Guvernului nr. 1.705/2006
pentru aprobarea inventarului centralizat al bunurilor din domeniul public al statului
În temeiul art. 108 din Constituția României, republicată, al art. 10 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 din Ordonanța Guvernului nr. 112/2000
pentru reglementarea procesului de scoatere din funcțiune, casare și valorificare a activelor corporale, care alcătuiesc domeniul
public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al statului
în domeniul privat al acestuia a unor construcții situate în
localitatea Jimbolia, localitatea Lunga și localitatea Beba Veche
din județul Timiș, aflate în administrarea Ministerului
Administrației și Internelor, identificate potrivit anexei care face
parte integrantă din prezenta hotărâre.
Art. 2. — Trecerea în domeniul privat al statului a
construcțiilor prevăzute la art. 1 se face în vederea scoaterii din
funcțiune și casării.

Art. 3. — După scoaterea din funcțiune și casarea
construcțiilor, Ministerul Administrației și Internelor își va
actualiza în mod corespunzător datele din evidența cantitativvalorică și, împreună cu Ministerul Finanțelor Publice, va opera
modificarea corespunzătoare a anexei nr. 1 la Hotărârea
Guvernului nr. 1.705/2006 pentru aprobarea inventarului
centralizat al bunurilor din domeniul public al statului, cu
modificările și completările ulterioare.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 12 ianuarie 2011.
Nr. 34.
ANEXĂ

D AT E L E D E I D E N T I F I C A R E

a construcțiilor aflate în administrarea Ministerului Administrației și Internelor care trec din domeniul public
al statului în domeniul privat al acestuia, în vederea scoaterii din funcțiune și casării
Adresa imobilului

Persoana juridică ce
administrează imobilul

Caracteristicile tehnice
ale bunurilor care trec în domeniul privat al statului

1. Clădirea 49-241-02 magazie
Suprafața construită = 553,00 m2
Suprafața desfășurată = 553,00 m2
Valoarea contabilă = 80.013,00 lei
2. Clădirea 49-241-05 șopron lemne
Suprafața construită = 51,00 m2
Suprafața desfășurată = 51,00 m2
Valoarea contabilă = 2.868,58 lei
Localitatea
Ministerul Administrației 3. Clădirea 49-241-06 bordei
Jimbolia,
și Internelor —
Suprafața construită = 190,00 m2
județul Timiș, Inspectoratul Județean Suprafața desfășurată = 190,00 m2
CF nr. 400.627 al Poliției de Frontieră
Valoarea contabilă = 3.956,67 lei
4. Clădirea 49-241-07 magazie echipament
Suprafața construită = 230 m2
Suprafața desfășurată = 230,00 m2
Valoarea contabilă = 34.620,82 lei
5. Clădirea 49-241-08 WC
Suprafața construită = 31,00 m2
Suprafața desfășurată = 31,00 m2
Valoarea contabilă = 1.413,21 lei

Valoarea
de inventar
actualizată
a imobilelor

Numărul de
inventar atribuit
de Ministerul
Finanțelor Publice

1.261.063,78 lei

104.789
(parțial)

13

MONITORUL OFICIAL AL ROMÂNIEI, PARTEA I, Nr. 79/31.I.2011

Adresa imobilului

Persoana juridică ce
administrează imobilul

Caracteristicile tehnice
ale bunurilor care trec în domeniul privat al statului

6. Clădirea 49-241-11 șopron auto
Suprafața construită = 293,00 m2
Suprafața desfășurată = 293,00 m2
Valoarea contabilă = 3.826,89 lei
7. Clădirea 49-241-12 șopron cărbuni
Suprafața construită = 66,00 m2
Suprafața desfășurată = 66,00 m2
Valoarea contabilă = 809,48 lei
8. Clădirea 49-241-13 șopron auto
Suprafața construită = 268,00 m2
Suprafața desfășurată = 268,00 m2
Valoarea contabilă = 4.026,61 lei
9. Clădirea 49-241-14 magazie
Suprafața construită = 284,00 m2
Suprafața desfășurată = 284,00 m2
Valoarea contabilă = 43.276,02 lei
1. Clădirea 49-242-03 bordei
Suprafața construită = 55,00 m2
Suprafața desfășurată = 55,00 m2
Valoarea contabilă = 23.068,58 lei
2. Clădirea 49-242-04 adăpost animale
Suprafața construită = 48,00 m2
Suprafața desfășurată = 48,00 m2
Valoarea contabilă = 6.059,92 lei
3. Clădirea 49-242-05 magazie muniție
Suprafața construită = 28,00 m2
Suprafața desfășurată = 28,00 m2
Valoarea contabilă = 3.359,64 lei
Localitatea
Ministerul Administrației 4. Clădirea 49-242-06 șopron cărbuni
Lunga,
și Internelor —
Suprafața construită = 60,00 m2
județul Timiș, Inspectoratul Județean Suprafața desfășurată = 60,00 m2
CF nr. 400.355 al Poliției de Frontieră
Valoarea contabilă = 868,24 lei
5. Clădirea 49-242-07 cocină porci
Suprafața construită = 67,00 m2
Suprafața desfășurată = 67,00 m2
Valoarea contabilă = 2.187,12 lei
6. Clădirea 49-242-08 WC
Suprafața construită = 22,00 m2
Suprafața desfășurată = 22,00 m2
Valoarea contabilă = 2.208,15 lei
7. Clădirea 49-242-09 șopron auto
Suprafața construită = 208,00 m2
Suprafața desfășurată = 208,00 m2
Valoarea contabilă = 2.298,00 lei
1. Clădirea 49-261-03 WC
Suprafața construită = 4,00 m2
Suprafața desfășurată = 4,00 m2
Valoarea contabilă = 1.441,35 lei
2. Clădirea 49-261-04 grajd
Suprafața construită = 126,00 m2
Suprafața desfășurată = 126,00 m2
Valoarea contabilă = 15.633,76 lei
Localitatea
Ministerul Administrației 3. Clădirea 49-261-05 adăpost câini
Suprafața construită = 21,00 m2
Beba Veche, și Internelor —
județul Timiș, Inspectoratul Județean Suprafața desfășurată = 21,00 m2
Valoarea contabilă = 5.284,85 lei
CF nr. 400.581 al Poliției de Frontieră
4. Clădirea 49-261-06 șopron lemne
Suprafața construită = 45,00 m2
Suprafața desfășurată = 45,00 m2
Valoarea contabilă = 1.482,37 lei
5. Clădirea 49-261-07 cocină
Suprafața construită = 34,00 m2
Suprafața desfășurată = 34,00 m2
Valoarea contabilă = 4.239,22 lei

Valoarea
de inventar
actualizată
a imobilelor

Numărul de
inventar atribuit
de Ministerul
Finanțelor Publice

425.515,79

104.790
(parțial)

574.848,26 lei

104.794
(parțial)

14

MONITORUL OFICIAL AL ROMÂNIEI, PARTEA I, Nr. 79/31.I.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind exercitarea, cu caracter temporar, prin detașare,
a funcției publice de secretar general adjunct al Ministerului Administrației și Internelor
de către domnul Alexandru Dumitrana
Având în vedere:
— propunerea Ministerului Administrației și Internelor, formulată prin Adresa nr. 14.507 din 28 ianuarie 2011;
— Adresa nr. 232 din 28 ianuarie 2011, prin care Parlamentul României — Senatul își exprimă acordul pentru ca domnul
Alexandru Dumitrana să fie detașat pentru a exercita, cu caracter temporar, funcția publică de secretar general adjunct al
Ministerului Administrației și Internelor;
— Avizul favorabil nr. 872.756 din 28 ianuarie 2011 al Agenției Naționale a Funcționarilor Publici, pentru exercitarea, cu
caracter temporar, prin detașare, a funcției publice de secretar general adjunct al Ministerului Administrației și Internelor de către
domnul Alexandru Dumitrana,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, al art. 89 alin. (21) și (22) și al art. 92 alin. (11) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Alexandru Dumitrana exercită, cu

caracter temporar, prin detașare, funcția publică de secretar
general adjunct al Ministerului Administrației și Internelor.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 31 ianuarie 2011.
Nr. 14.

A C TE AL E COMISIEI DE S UPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind retragerea aprobării acordate doamnei Dobrescu Rodica, în calitate de administrator
al Societății Comerciale PROTRUCK ASIGURĂRI — BROKER DE ASIGURARE — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal de președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 21 decembrie 2010, conform art. 4 alin. (22)—(241) din Legea nr. 32/2000, cu modificările și completările ulterioare, în cadrul
căreia a fost analizată documentația aferentă Notei nr. X 1.713 din 14 decembrie 2010 privind controlul efectuat la Societatea
Comercială PROTRUCK ASIGURĂRI — BROKER DE ASIGURARE — S.R.L., cu sediul social în comuna Glina, satul Manolache,
Str. Căminului nr. 54, județul Ilfov, înmatriculată în registrul comerțului cu numărul de ordine J23/160/06.02.2004, codul unic de
înregistrare 16118410/09.02.2004 și înregistrată în Registrul brokerilor de asigurare sub numărul RBK-204/09.04.2004,
reprezentată legal de doamna Mazilu Maria Andreea,
a constatat următoarele:
Societatea Comercială PROTRUCK ASIGURĂRI — BROKER DE ASIGURARE — S.R.L. nu a respectat prevederile
Deciziei Comisiei de Supraveghere a Asigurărilor nr. 1.010/2008 privind suspendarea, la cerere, a activității Societății Comerciale
ăProtruck Asigurări — Broker de Asigurare” — S.R.L., pentru 2 ani, înscriind în registrul comerțului la data de 12 octombrie 2009
mențiunile referitoare la suspendarea temporară a activității societății pe o perioadă de 3 ani, începând cu data de 21 septembrie

MONITORUL OFICIAL AL ROMÂNIEI, PARTEA I, Nr. 79/31.I.2011

15

2009 până la data de 20 septembrie 2012, faptă ce constituie contravenție conform art. 39 alin. (2) lit. a) din Legea nr. 32/2000,
cu modificările și completările ulterioare.
Societatea Comercială PROTRUCK ASIGURĂRI — BROKER DE ASIGURARE — S.R.L. are debite față de ARDAF și
ASIROM (sume datorate și neplătite conform contractelor încheiate), încălcând prevederile art. 63 alin. 1 lit. c) din Legea
nr. 136/1995 privind asigurările și reasigurările în România, cu modificările și completările ulterioare.
Față de aceste motive, în scopul apărării drepturilor asiguraților și al promovării stabilității activității de asigurare în
România, în ședința din data de 21 decembrie 2010, Consiliul Comisiei de Supraveghere a Asigurărilor a hotărât retragerea
aprobării acordate administratorului statutar al Societății Comerciale PROTRUCK ASIGURĂRI — BROKER DE ASIGURARE — S.R.L.,
drept care d e c i d e:
Art. 1. — În conformitate cu prevederile art. 39 alin. (3) lit. e)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu retragerea aprobării acordate
administratorului statutar al Societății Comerciale PROTRUCK
ASIGURĂRI — BROKER DE ASIGURARE — S.R.L., în
persoana doamnei Dobrescu Rodica, domiciliată în Aleea
Ornamentului nr. 2, bl. E7, sc. 2, et. 2, ap. 31, sectorul 4,

municipiul București, identificată cu C.I. seria RR nr. 168368,
eliberată la data de 18 aprilie 2001.
Art. 2. — Împotriva prezentei decizii persoana sancționată
poate face plângere la Curtea de Apel București, în termen de
30 de zile de la comunicarea acesteia, conform art. 40 din Legea
nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 24 ianuarie 2011.
Nr. 35.
COMISIA DE SUPRAVEGHERE A ASIGURĂRILOR

DECIZIE
privind retragerea autorizației de funcționare a Societății Comerciale PROTRUCK ASIGURĂRI —
BROKER DE ASIGURARE — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal de președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 21 decembrie 2010, conform art. 4 alin. (22)—(241) din Legea nr. 32/2000, cu modificările și completările ulterioare, în cadrul
căreia a fost analizată documentația aferentă Notei nr. X 1.713 din 14 decembrie 2010 privind controlul efectuat la Societatea
Comercială PROTRUCK ASIGURĂRI — BROKER DE ASIGURARE — S.R.L., cu sediul social în comuna Glina, satul Manolache,
Str. Căminului nr. 54, județul Ilfov, înmatriculată în registrul comerțului cu numărul de ordine J23/160/06.02.2004, codul unic de
înregistrare 16118410/09.02.2004 și înregistrată în Registrul brokerilor de asigurare sub numărul RBK-204/09.04.2004,
reprezentată legal de doamna Mazilu Maria Andreea,
a constatat următoarele:
Societatea Comercială PROTRUCK ASIGURĂRI — BROKER DE ASIGURARE — S.R.L. nu a respectat prevederile
Deciziei Comisiei de Supraveghere a Asigurărilor nr. 1.010/2008 privind suspendarea, la cerere, a activității Societății Comerciale
ăProtruck Asigurări — Broker de Asigurare” — S.R.L., pentru 2 ani, înscriind în registrul comerțului la data de 12 octombrie 2009
mențiunile referitoare la suspendarea temporară a activității societății pe o perioadă de 3 ani, începând cu data de 21 septembrie
2009 până la data de 20 septembrie 2012, faptă ce constituie contravenție conform art. 39 alin. (2) lit. a) din Legea nr. 32/2000,
cu modificările și completările ulterioare.
Societatea Comercială PROTRUCK ASIGURĂRI — BROKER DE ASIGURARE — S.R.L. are debite față de ARDAF și
ASIROM (sume datorate și neplătite conform contractelor încheiate), încălcând prevederile art. 63 alin. 1 lit. c) din Legea
nr. 136/1995 privind asigurările și reasigurările în România, cu modificările și completările ulterioare.
Față de aceste motive, în scopul apărării drepturilor asiguraților și al promovării stabilității activității de asigurare în
România, în ședința din data de 21 decembrie 2010, Consiliul Comisiei de Supraveghere a Asigurărilor a hotărât retragerea
autorizației de funcționare pentru Societatea Comercială PROTRUCK ASIGURĂRI — BROKER DE ASIGURARE — S.R.L.,
drept care d e c i d e:
Art. 1. — Se retrage autorizația de funcționare a Societății
Comerciale PROTRUCK ASIGURĂRI — BROKER DE
ASIGURARE — S.R.L., cu sediul social în comuna Glina, satul

Manolache, Str. Căminului nr. 54, județul Ilfov, înmatriculată în
registrul comerțului cu numărul de ordine J23/160/06.02.2004,
codul unic de înregistrare 16118410/09.02.2004 și înregistrată

16

MONITORUL OFICIAL AL ROMÂNIEI, PARTEA I, Nr. 79/31.I.2011

în Registrul brokerilor de asigurare sub numărul
RBK-204/09.04.2004, în conformitate cu prevederile art. 39
alin. (3) lit. e) din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare, și ale art. 63 alin. 2 lit. d) din Legea
nr. 136/1995 privind asigurările și reasigurările în România, cu
modificările și completările ulterioare.
Art. 2. — Se interzice Societății Comerciale PROTRUCK
ASIGURĂRI — BROKER DE ASIGURARE — S.R.L. de la data
primirii prezentei decizii desfășurarea activității de broker de
asigurare, conform prevederilor Legii nr. 32/2000, cu modificările
și completările ulterioare, și ale normelor emise în aplicarea
acesteia.
Art. 3. — (1) Brokerul de asigurare are obligația să rezilieze
toate contractele de colaborare încheiate cu societățile de
asigurare.

(2) Societatea are obligația să își notifice clienții, în termen de
3 zile de la data primirii prezentei decizii, în vederea efectuării
plății ratelor scadente la contractele în curs de derulare direct la
asigurători, rămânând direct răspunzătoare pentru îndeplinirea
obligațiilor asumate prin contractele în vigoare, până la data
publicării prezentei decizii în Monitorul Oficial al României,
Partea I.
(3) Societatea are obligația să schimbe denumirea societății
prin eliminarea sintagmei ăBroker de Asigurare”.
Art. 4. — Societatea Comercială PROTRUCK ASIGURĂRI —
BROKER DE ASIGURARE — S.R.L., în termen de 60 de zile de
la primirea prezentei decizii, are obligația să transmită Comisiei
de Supraveghere a Asigurărilor dovada înregistrării la oficiul
registrului comerțului a modificărilor menționate.
Art. 5. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 24 ianuarie 2011.
Nr. 36.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 79/31.I.2011 conține 16 pagini.

Prețul: 3,20 lei

&JUYDGY|449633]
ISSN 1453—4495

