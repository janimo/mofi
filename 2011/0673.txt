Anul 179 (XXIII) — Nr. 673

PARTEA I

LEGI, DECRETE, HOTĂRÂRI ȘI ALTE ACTE

Miercuri, 21 septembrie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 819 din 21 iunie 2011 referitoare la excepția de
neconstituționalitate a prevederilor art. 42 alin. 1 și 4
din Codul familiei ........................................................
Decizia nr. 825 din 21 iunie 2011 referitoare la excepția de
neconstituționalitate a prevederilor art. II pct. 1, 2, 5 și
9 din Legea nr. 328/2006 pentru aprobarea Ordonanței
Guvernului nr. 39/2005 privind cinematografia, astfel
cum au fost modificate prin pct. 8 al articolului unic din
Legea nr. 303/2008 privind aprobarea Ordonanței de
urgență a Guvernului nr. 7/2008 pentru modificarea și
completarea Ordonanței Guvernului nr. 39/2005
privind cinematografia, precum și pentru modificarea
Legii nr. 328/2006 pentru aprobarea Ordonanței
Guvernului nr. 39/2005 privind cinematografia ..........
Decizia nr. 878 din 30 iunie 2011 referitoare la excepția de
neconstituționalitate a dispozițiilor art. 4 alin. (9) și (10)
din Legea nr. 85/2006 privind procedura insolvenței ....
Decizia nr. 879 din 30 iunie 2011 referitoare la excepția de
neconstituționalitate a dispozițiilor art. 237 alin. (1) lit. b)
din Legea nr. 31/1990 privind societățile comerciale ....
Decizia nr. 903 din 30 iunie 2011 referitoare la excepția de
neconstituționalitate a dispozițiilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........
Decizia nr. 921 din 7 iulie 2011 referitoare la excepția de
neconstituționalitate a dispozițiilor art. 4 lit. a) și lit. b) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ............
Decizia nr. 962 din 12 iulie 2011 referitoare la excepția de
neconstituționalitate a prevederilor art. 33 alin. 2 și 3
din Codul familiei ........................................................
Decizia nr. 965 din 12 iulie 2011 referitoare la excepția de
neconstituționalitate a prevederilor art. 5 din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989 ....................................................
Decizia nr. 968 din 12 iulie 2011 referitoare la excepția de
neconstituționalitate a prevederilor art. 1073 și
art. 1541 din Codul civil ..............................................

Pagina

Decizia nr. 989 din 12 iulie 2011 referitoare la excepția de
neconstituționalitate a prevederilor art. 975 din Codul
civil ............................................................................

20–21

Decizia nr. 1.003 din 14 iulie 2011 referitoare la excepția de
neconstituționalitate a dispozițiilor art. 4 alin. (6) lit. c)
din Legea nr. 85/2006 privind procedura insolvenței ....

21–23

Decizia nr. 1.024 din 14 iulie 2011 referitoare la excepția de
neconstituționalitate a dispozițiilor art. 56 din Codul de
procedură civilă ..........................................................

23–24

Decizia nr. 1.039 din 14 iulie 2011 referitoare la excepția de
neconstituționalitate a dispozițiilor art. 10 din Legea
nr. 146/1997 privind taxele judiciare de timbru ..........

2–3

Nr.

25–26

4–6

HOTĂRÂRI ALE GUVERNULUI ROMÂNIEI
909.

— Hotărâre pentru modificarea și completarea
Normelor metodologice de aplicare a Legii
nr. 104/2003 privind manipularea cadavrelor umane și
prelevarea organelor și țesuturilor de la cadavre în
vederea transplantului, aprobate prin Hotărârea
Guvernului nr. 451/2004 ............................................

27

911.

— Hotărâre privind darea în administrarea Ministerului
Sănătății, pentru Serviciul Județean de Ambulanță
Sălaj, a unui imobil aflat în domeniul public al statului ....

28

912.

— Hotărâre privind transmiterea unor imobile — teren
din domeniul public al statului și din administrarea
Serviciului Român de Informații în domeniul public al
municipiului Constanța și în administrarea Consiliului
Local al Municipiului Constanța, județul Constanța ......

29

6–8

8–10

10–12

12–15

ACTE ALE CONSILIULUI CONCURENȚEI

15–17
710.

17–18

19–20

— Ordin privind punerea în aplicare a Regulamentului
pentru modificarea și completarea Regulamentului
privind analiza și soluționarea plângerilor referitoare la
încălcarea prevederilor art. 5, 6 și 9 din Legea
concurenței nr. 21/1996 și a prevederilor art. 101 și
102 din Tratatul privind funcționarea Uniunii Europene,
pus în aplicare prin Ordinul președintelui Consiliului
Concurenței nr. 499/2010 ..........................................

30–32

2

MONITORUL OFICIAL AL ROMÂNIEI, PARTEA I, Nr. 673/21.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 819
din 21 iunie 2011

referitoare la excepția de neconstituționalitate a prevederilor art. 42 alin. 1 și 4
din Codul familiei
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 42 alin. 1 și 4 din Codul familiei, excepție
ridicată de Eduard Coșa în Dosarul nr. 1.817/180/2010 al
Judecătoriei Bacău — Secția civilă.
La apelul nominal, lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 27 octombrie 2010, pronunțată în Dosarul
nr. 1.817/180/2010, Judecătoria Bacău — Secția civilă a
sesizat Curtea Constituțională cu excepția de
neconstituționalitate a prevederilor art. 42 alin. 1 și 4 din
Codul familiei, excepție ridicată de Eduard Coșa într-un proces
de divorț.
În motivarea excepției de neconstituționalitate autorul
acesteia susține că prevederile art. 42 alin. 1 din Codul familiei
sunt neconstituționale, întrucât prin audierea unui minor care nu
are capacitatea deplină de exercițiu se va crea întotdeauna o
imagine deformată a interesului minorului prin influența pe care
o poate avea unul dintre părinți asupra acestuia la data când
este audiat, aducându-se atingere egalității de șanse în fața
judecătorului la administrarea de probe.
În ce privește alin. 4 al aceluiași articol, autorul excepției
arată că acest text de lege dă posibilitatea fraudării și încălcării
dreptului minorului la o pensie de întreținere cel puțin egală cu
venitul pe care îl realizează părintele obligat la plata acesteia.

Judecătoria Bacău — Secția civilă nu și-a exprimat opinia
cu privire la excepția de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 42 alin. 1 și 4 din Legea nr. 4/1953 — Codul
familiei, republicată în Buletinul Oficial nr. 13 din 18 aprilie 1956,
cu modificările și completările ulterioare, care au următorul
conținut: ăInstanța judecătorească va hotărî, odată cu
pronunțarea divorțului, căruia dintre părinți vor fi încredințați
copiii minori. În acest scop, instanța va asculta părinții și
autoritatea tutelară și, ținând seama de interesele copiilor, pe
care de asemenea îi va asculta, dacă au împlinit vârsta de zece
ani, va hotărî, pentru fiecare dintre copii, dacă va fi încredințat
tatălui sau mamei.”; [...]
Învoiala părinților privitoare la încredințarea copiilor și la
contribuția fiecărui părinte la cheltuielile de creștere, educare,
învățătură și pregătire profesională a acestora va produce efecte
numai dacă a fost încuviințată de instanța judecătorească.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 21
privind accesul liber la justiție, art. 48 referitor la protecția familiei
și art. 49 referitor la protecția copiilor și a tinerilor. Este invocată
și încălcarea art. 17 din Convenția pentru apărarea drepturilor
omului și a libertăților fundamentale referitor la interzicerea
abuzului de drept.
Examinând excepția de neconstituționalitate, Curtea reține
următoarele:
Potrivit art. 42 alin. 1 din Codul familiei, chiar dacă nu există
o cerere expresă a soților, instanța judecătorească este obligată

MONITORUL OFICIAL AL ROMÂNIEI, PARTEA I, Nr. 673/21.IX.2011
să se pronunțe prin hotărârea de divorț și asupra încredințării
copiilor minori care nu pot fi lăsați fără îngrijire și întreținere,
pentru a se evita introducerea ulterioară a unei noi acțiuni, ceea
ce nu ar fi în interesul acestora.
Orice hotărâre judecătorească pronunțată de către instanță
în procedura de desfacere a căsătoriei prin divorț va ține seama
de interesul superior al copilului. În acest sens sunt și
prevederile de lege criticate cu privire la ascultarea minorului
care a împlinit vârsta de 10 ani în vederea pronunțării unei
hotărâri de încredințare a acestuia unuia dintre părinți, cele
referitoare la învoiala părinților privitoare la încredințarea lui,
precum și la contribuția fiecărui părinte la creșterea, educarea,
învățătura și pregătirea profesională a acestuia.
Așadar, interesul superior al copilului trebuie să prevaleze în
toate demersurile și deciziile care-l privesc, acest interes fiind
ridicat la rang de principiu atât prin normele naționale (Legea
nr. 272/2004 privind protecția și promovarea drepturilor copilului,
art. 2), cât și prin normele internaționale (Convenția cu privire la
drepturile copilului, art. 3).
Cu privire la respectarea acestui principiu, Curtea Europeană
a Drepturilor Omului, în Hotărârea din 25 ianuarie 2000,
pronunțată în Cauza Ignaccolo — Zenaide contra României, a
stabilit că judecătorul este obligat ca la soluționarea cererilor
accesorii divorțului, cum ar fi cea referitoare la încredințarea
copiilor minori, la obligația de întreținere, folosința locuinței, să
țină seama de interesele minorilor care atunci când interesele
părinților sunt în conflict, iar copiii nu sunt suficient de maturi
pentru a-și exprima ei înșiși în mod clar propriile preferințe,
interesele superioare ale acestora să fie promovate.
Pentru stabilirea interesului superior al minorului în cazul
încredințării acestuia la divorț sunt avute în vedere vârsta
copilului, posibilitățile părinților de a-i asigura o bună dezvoltare
fizică, intelectuală și morală, atașamentul acestora față de
minor, precum și al minorului față de ei, grija manifestată de
părinți față de copil în timpul conviețuirii lor și, nu în ultimul rând,
opțiunea exprimată de acesta la audierea în instanță, în
condițiile legii.
Faptul încredințării copilului unuia dintre părinți, chiar dacă
acesta are mijloace materiale suficiente, nu îl scutește pe

3

celălalt părinte de a contribui la cheltuielile de creștere, educare,
învățătură și pregătire profesională a acestuia.
Această soluție se impune întrucât ambii părinți au aceleași
drepturi și obligații față de copiii lor. Astfel, potrivit art. 97 alin. 1
din Codul familiei, ăAmbii părinți au aceleași drepturi și îndatoriri
față de copiii lor minori, fără a deosebi după cum aceștia sunt
din căsătorie, din afara căsătoriei, ori adoptați.[... ]”. Totodată,
potrivit art. 101 din același cod, ăPărinții sunt datori să
îngrijească de persoana copilului.
Ei sunt obligați să crească copilul, îngrijind de sănătatea și
dezvoltarea lui fizică, de educarea, învățătura și pregătirea
profesională a acestuia, potrivit cu însușirile lui[... ]”, iar art. 107
alin. 2 și 3 din același act normativ stabilește faptul că minorul
este întreținut de părinții săi chiar ădacă minorul are un venit
propriu, care nu este îndestulător, părinții au îndatorirea să
asigure condițiile necesare pentru creșterea, educarea,
învățătura și pregătirea sa profesională.
În caz de neînțelegere, întinderea obligației de întreținere
datorată de părinți minorului, felul și modalitățile executării,
precum și contribuția fiecăruia dintre părinți se vor stabili de
instanța judecătorească cu ascultarea autorității tutelare.”
În aceste condiții, nu se poate susține că prevederile de lege
criticate contravin dispozițiilor constituționale invocate de autorul
excepției.
De altfel, art. 42 alin. 1 din Codul familiei a mai făcut obiectul
controlului de constituționalitate prin raportare la dispozițiile
constituționale ale art. 21 și ale art. 49 alin. (1) din Legea
fundamentală. Astfel, prin Decizia nr. 20 din 12 ianuarie 2010,
publicată în Monitorul Oficial al României, Partea I, nr. 79 din
5 februarie 2010, Curtea, respingând excepția de
neconstituționalitate referitoare la acest text de lege, a reținut
că art. 42 alin. 1 din Codul familiei nu aduce atingere dispozițiilor
constituționale ale art. 49 alin. (1) relative la protecția copiilor și
a tinerilor.
Atât considerentele, cât și soluția deciziei menționate sunt
valabile și în cauza de față, întrucât nu au intervenit elemente
noi de natură a reconsidera această jurisprudență.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 42 alin. 1 și 4 din Codul familiei, excepție
ridicată de Eduard Coșa în Dosarul nr. 1.817/180/2010 al Judecătoriei Bacău — Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 673/21.IX.2011
CURTEA CONSTITUȚIONALĂ

D E C I Z I A Nr. 825
din 21 iunie 2011

referitoare la excepția de neconstituționalitate a prevederilor art. II pct. 1, 2, 5 și 9
din Legea nr. 328/2006 pentru aprobarea Ordonanței Guvernului nr. 39/2005
privind cinematografia, astfel cum au fost modificate prin pct. 8 al articolului unic
din Legea nr. 303/2008 privind aprobarea Ordonanței de urgență a Guvernului nr. 7/2008
pentru modificarea și completarea Ordonanței Guvernului nr. 39/2005 privind cinematografia,
precum și pentru modificarea Legii nr. 328/2006 pentru aprobarea Ordonanței Guvernului
nr. 39/2005 privind cinematografia
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. II pct. 1, 2, 5 și 9 din Legea nr. 303/2008
privind aprobarea Ordonanței de urgență a Guvernului
nr. 7/2008 pentru modificarea și completarea Ordonanței
Guvernului nr. 39/2005 privind cinematografia, precum și pentru
modificarea Legii nr. 328/2006 pentru aprobarea Ordonanței
Guvernului nr. 39/2005 privind cinematografia, excepție ridicată
de R.A.D.E.F. ăRomânia-Film” în Dosarul nr. 126/30/2010 al
Tribunalului Timiș — Secția comercială și de contencios
administrativ.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate
a prevederilor art. II pct. 2 din Legea nr. 328/2006 și ca
neîntemeiată, a excepției de neconstituționalitate a prevederilor
art. II pct. 1, 5 și 9 din aceeași lege.
C U R T E A,

având în vedere actele și lucrările dosarului, constată
următoarele:
Prin Încheierea din 14 aprilie 2010, pronunțată în Dosarul
nr. 126/30/2010, Tribunalul Timiș — Secția comercială și de
contencios administrativ a sesizat Curtea Constituțională
cu excepția de neconstituționalitate a prevederilor art. II
pct. 1, 2, 5 și 9 din Legea nr. 303/2008 privind aprobarea
Ordonanței de urgență a Guvernului nr. 7/2008 pentru
modificarea și completarea Ordonanței Guvernului
nr. 39/2005 privind cinematografia, precum și pentru
modificarea Legii nr. 328/2006 pentru aprobarea Ordonanței
Guvernului nr. 39/2005 privind cinematografia.
Excepția a fost ridicată de R.A.D.E.F. ăRomânia-Film” într-o
cauză de contencios administrativ având ca obiect obligația de
a face.

În motivarea excepției de neconstituționalitate autorul
acesteia susține, în esență, că prin prevederile de lege criticate
se instituie o modalitate sui-generis de trecere a unor categorii
de bunuri din proprietatea privată a statului în proprietatea
publică a comunelor, orașelor, municipiilor și sectoarelor
municipiului București, încălcându-se astfel dispozițiile art. 136
alin. (2) din Constituție și prevederile Legii nr. 213/1998 privind
proprietatea publică și regimul juridic al acesteia.
Mai susține autorul excepției că dispozițiile art. II pct. 5 din
legea atacată încalcă principiul autonomiei locale, statuat de
art. 120 alin. (1) din Constituție, deoarece ăconsiliul local al
unității administrativ-teritoriale beneficiare este obligat să își
însușească, prin hotărâre, preluarea unui bun, în proprietate
publică, doar pe baza voinței primarului și a reprezentantului
Regiei Autonome de Distribuție și Exploatare a Filmelor
«România-Film», exprimată prin intermediul unui simplu
protocol”.
Referitor la modalitatea de adoptare a legilor organice, arată
că Legea nr. 303/2008 a fost adoptată cu încălcarea prevederilor
constituționale, deoarece art. II a fost introdus și adoptat de
Camera Deputaților după ce legea a fost dezbătută și adoptată
de Senat.
Tribunalul Timiș — Secția comercială și de contencios
administrativ consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare, îl constituie prevederile pct. 1, 2, 5
și 9 din Legea nr. 303/2008 privind aprobarea Ordonanței de
urgență a Guvernului nr. 7/2008 pentru modificarea și
completarea Ordonanței Guvernului nr. 39/2005 privind
cinematografia, precum și pentru modificarea Legii nr. 328/2006

MONITORUL OFICIAL AL ROMÂNIEI, PARTEA I, Nr. 673/21.IX.2011
pentru aprobarea Ordonanței Guvernului nr. 39/2005 privind
cinematografia.
În realitate, obiectul îl formează dispozițiile art. II pct. 1, 2, 5
și 9 din Legea nr. 328/2006 pentru aprobarea Ordonanței
Guvernului nr. 39/2005 privind cinematografia, publicată în
Monitorul Oficial al României, Partea I, nr. 649 din 27 iulie 2006.
Aceste texte au fost modificate și completate prin art. II pct. 1 din
Ordonanța de urgență a Guvernului nr. 7/2008 pentru
modificarea și completarea Ordonanței Guvernului nr. 39/2005
privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia, ordonanță de urgență
publicată în Monitorul Oficial al României, Partea I, nr. 120 din
15 februarie 2008. La rândul lor, dispozițiile art. II pct. 1 din
această ordonanță de urgență au fost modificate și completate
prin articolul unic pct. 8 din Legea nr. 303/2008 privind
aprobarea Ordonanței de urgență a Guvernului nr. 7/2008
pentru modificarea și completarea Ordonanței Guvernului
nr. 39/2005 privind cinematografia, precum și pentru modificarea
Legii nr. 328/2006 pentru aprobarea Ordonanței Guvernului
nr. 39/2005 privind cinematografia, lege publicată în Monitorul
Oficial al României, Partea I, nr. 894 din 30 decembrie 2008.
Textele de lege criticate au în prezent următorul conținut:
ăArt. II. — 1. La data intrării în vigoare a prezentei legi, sălile
și grădinile de spectacol cinematografic, prevăzute în anexa nr. 1
la Ordonanța Guvernului nr. 39/2005 privind cinematografia,
aprobată cu modificări și completări prin Legea nr. 328/2006, cu
modificările și completările ulterioare, aflate în domeniul privat al
statului și în administrarea Regiei Autonome de Distribuție și
Exploatare a Filmelor «România-Film», împreună cu terenurile
și bunurile mobile aferente, trec în domeniul public al unităților
administrativ-teritoriale locale, comunale, orășenești, municipale
și al sectoarelor municipiului București, după caz, și în
administrarea consiliilor locale respective.
2. Bunurile mobile aflate în inventarul sălilor și grădinilor de
spectacol cinematografic trec în proprietatea privată a unităților
administrativ-teritoriale locale și în administrarea consiliilor
locale ale acestora [...].
5. Punerea în aplicare a dispozițiilor pct. 1—4 se face pe
baza unui protocol încheiat între primarul unității administrativteritoriale beneficiare și reprezentantul mandatat de către
conducerea Regiei Autonome de Distribuție și Exploatare a
Filmelor «România-Film», în acest scop, în termen de 6 luni de
la intrarea în vigoare a prezentei legi. Protocolul încheiat va fi
asumat de către consiliile locale respective prin hotărâre [...].
9. Prin derogare de la dispozițiile art. 10 alin. (2) din Legea
nr. 213/1998 privind proprietatea publică și regimul juridic al
acesteia, cu modificările și completările ulterioare, se interzice
autorităților administrației publice locale trecerea imobilelor
preluate în baza prezentei legi din domeniul public în domeniul
privat al respectivelor autorități administrativ-teritoriale.”

5

Autorul excepției de neconstituționalitate invocă încălcarea
prevederilor constituționale ale art. 1 alin. (5) privind principiul
supremației Constituției și al obligativității respectării sale,
precum și a legilor, ale art. 44 alin. (1) referitor la principiul
garantării dreptului de proprietate privată, ale art. 73 alin. (3)
lit. m) potrivit căruia regimul juridic general al proprietății și al
moștenirii se reglementează prin lege organică, ale art. 120
alin. (1) referitor la principiul autonomiei locale și ale art. 136
privind proprietatea.
Examinând excepția de neconstituționalitate, Curtea
constată că asupra constituționalității dispozițiilor art. II pct. 1,
2, 5 și 9 din Legea nr. 328/2006 pentru aprobarea Ordonanței
Guvernului nr. 39/2005 privind cinematografia s-a pronunțat prin
Decizia nr. 269 din 16 martie 2010, publicată în Monitorul Oficial
al României, Partea I, nr. 265 din 23 aprilie 2010. Cu acel prilej,
Curtea a constatat, pe de o parte, că dispozițiile art. II pct. 2, în
măsura în care se referă la bunurile mobile, proprietate a
persoanelor fizice sau a persoanelor juridice de drept privat,
aflate în inventarul sălilor și al grădinilor de spectacol
cinematografic, sunt neconstituționale. Pe de altă parte, prin
aceeași decizie, Curtea a respins, ca neîntemeiată, excepția de
neconstituționalitate a dispozițiilor art. II pct. 1, 5 și 9 din aceeași
lege.
Având în vedere dispozițiile art. 29 alin. (3) din Legea
nr. 47/1992, potrivit cărora ăNu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale”, și ținând cont de faptul că
decizia de constatare a neconstituționalității a fost publicată în
Monitorul Oficial al României, Partea I, la data de 23 aprilie 2010
(dată de la care își produce efectele), deci ulterior sesizării Curții
Constituționale prin Încheierea din 14 aprilie 2010, excepția de
neconstituționalitate a prevederilor art. II pct. 2 din Legea
nr. 328/2006 a devenit inadmisibilă și urmează a fi respinsă ca
atare.
În ceea ce privește dispozițiile art. II pct. 1, 5 și 9 din Legea
nr. 328/2006, prin aceeași decizie, Curtea a constatat că
acestea nu contravin prevederilor art. 44 alin. (1), (2) și (3),
art. 120 alin. (1) și nici celor ale art. 136 din Constituție,
deoarece reglementează modul prin care unitatea administrativteritorială preia în proprietate publică și spre administrare
bunurile mobile și imobile prevăzute la pct. 1—4 din actul
normativ criticat și interzic totodată autorităților administrației
publice locale trecerea respectivelor bunuri imobile din
proprietatea publică în proprietatea privată a lor, ceea ce nu
poate reprezenta o încălcare a principiului protecției proprietății
private, a principiului autonomiei locale sau a principiului
inalienabilității proprietății publice.
Întrucât în cauză nu au intervenit elemente noi, de natură a
reconsidera jurisprudența Curții Constituționale referitoare la
dispozițiile art. II pct. 1, 5 și 9 din Legea nr. 328/2006, soluția și
considerentele acestei decizii își mențin valabilitatea și în
prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a prevederilor art. II pct. 2 din Legea nr. 328/2006
pentru aprobarea Ordonanței Guvernului nr. 39/2005 privind cinematografia, astfel cum au fost modificate prin pct. 8 al articolului
unic din Legea nr. 303/2008 privind aprobarea Ordonanței de urgență a Guvernului nr. 7/2008 pentru modificarea și completarea

6

MONITORUL OFICIAL AL ROMÂNIEI, PARTEA I, Nr. 673/21.IX.2011

Ordonanței Guvernului nr. 39/2005 privind cinematografia, precum și pentru modificarea Legii nr. 328/2006 pentru aprobarea
Ordonanței Guvernului nr. 39/2005 privind cinematografia, excepție ridicată de R.A.D.E.F. ăRomânia-Film” în Dosarul
nr. 126/30/2010 al Tribunalului Timiș — Secția comercială și de contencios administrativ.
2. Respinge, ca neîntemeiată, excepția de neconstituționalitate a dispozițiilor art. II pct. 1, 5 și 9 din Legea nr. 328/2006
pentru aprobarea Ordonanței Guvernului nr. 39/2005 privind cinematografia, astfel cum au fost modificate prin pct. 8 al articolului
unic din Legea nr. 303/2008 privind aprobarea Ordonanței de urgență a Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia, precum și pentru modificarea Legii nr. 328/2006 pentru aprobarea
Ordonanței Guvernului nr. 39/2005 privind cinematografia, invocată de același autor în același dosar al aceleiași instanțe de
judecată.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 878
din 30 iunie 2011

referitoare la excepția de neconstituționalitate a dispozițiilor art. 4 alin. (9) și (10)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. I pct. 21 și pct. 22 din Ordonanța de urgență a
Guvernului nr. 173/2008 pentru modificarea și completarea Legii
nr. 85/2006 privind procedura insolvenței, dispoziții introduse
prin art. I pct. 4 din Legea nr. 277/2009 privind aprobarea
Ordonanței de urgență a Guvernului nr. 173/2008 pentru
modificarea și completarea Legii nr. 85/2006 privind procedura
insolvenței și pentru modificarea lit. c) a art. 6 din Legea
nr. 146/1997 privind taxele judiciare de timbru, excepție ridicată
de Prax Liquidation Î.P.U.R.L. din Craiova în Dosarul
nr. 11.514/301/2009 al Tribunalului București — Secția a III-a civilă.
La apelul nominal răspunde, pentru partea Uniunea
Națională a Practicienilor în Insolvență din România, avocat
Simina Maria Miloș, cu împuternicire avocațială depusă la dosar,
constatându-se lipsa celeilalte părți, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Uniunii Naționale a Practicienilor în
Insolvență din România, care solicită respingerea excepției de
neconstituționalitate ca fiind inadmisibilă, întrucât privește
interpretarea și aplicarea legii și, în subsidiar, ca neîntemeiată,
deoarece textul criticat nu contravine principiilor constituționale
invocate.

Reprezentantul Ministerului Public pune concluzii de
respingere a excepției de neconstituționalitate, întrucât critica
autorului privește interpretarea și modificarea textului criticat,
fapt ce excedează competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2010, pronunțată în Dosarul
nr. 11.514/301/2009, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a dispozițiilor art. I pct. 21 și pct. 22 din
Ordonanța de urgență a Guvernului nr. 173/2008 pentru
modificarea și completarea Legii nr. 85/2006 privind
procedura insolvenței, dispoziții introduse prin art. I pct. 4
din Legea nr. 277/2009 privind aprobarea Ordonanței de
urgență a Guvernului nr. 173/2008 pentru modificarea și
completarea Legii nr. 85/2006 privind procedura insolvenței
și pentru modificarea lit. c) a art. 6 din Legea nr. 146/1997
privind taxele judiciare de timbru, excepție ridicată de Prax
Liquidation Î.P.U.R.L. din Craiova cu ocazia soluționării
recursului declarat împotriva Încheierii din Camera de Consiliu
din 20 august 2009, pronunțată de Judecătoria Sectorului 3
București.
În motivarea excepției de neconstituționalitate autorul
acesteia susține, în esență, că în mod evident titlurile asupra
fondului de lichidare nu pot fi deținute decât fie de practicienii
creditori, fie de cumpărătorul/cesionarul unor astfel de drepturi,
iar Uniunea Națională a Practicienilor în Insolvență din România
nu se numără printre persoanele îndreptățite să participe în mod
direct în procedura insolvenței, ci numai membrii acesteia.
Prin efectul lor, dispozițiile prohibitive ale textului alin. (10) al
art. 4 din Legea nr. 85/2006, nou introdus, în sensul scoaterii
sumelor ce constituie fondul de lichidare din sfera de acțiune a

MONITORUL OFICIAL AL ROMÂNIEI, PARTEA I, Nr. 673/21.IX.2011
măsurilor asigurătorii, ca și punerea creditorului în imposibilitate
de a iniția executarea silită și implicit de a-și realiza creanța
potrivit Codului de procedură civilă, încalcă dreptul acestuia de
a dispune de bunurile proprii, consacrate prin hotărâri
judecătorești intrate în puterea legii, deoarece creanțele pe care
acestea le constată nu pot fi valorificate contra unui preț
rezonabil și nici aduse în garanție pentru contractarea de
credite, din cauza riscului major de a nu mai putea fi niciodată
puse în executare.
Autorul consideră, de asemenea, că în absența de pe rolul
instanțelor de judecată și a altor executări silite, reglementărilor
criticate le lipsește gradul de generalitate necesar adoptării
normelor legale, în timp ce Uniunea Națională a Practicienilor
în Insolvență din România — în calitatea sa de ordonator
principal de credite/administrator al fondului de lichidare — se
situează deasupra legii, tocmai în baza prevederilor considerate
a fi neconstituționale, prin crearea unui statut aparte față de
orice alt debitor.
Tribunalul București — Secția a III-a civilă (în opinie
majoritară) apreciază că dispozițiile criticate sunt
neconstituționale, raportat la art. 21 alin. (3) coroborat cu art. 53
din Constituție, în măsura în care aceste dispoziții se
interpretează în sensul unei insesizabilități generale a fondului
de lichidare, fără exceptarea creanțelor provenite din titluri
executorii având ca obiect sume datorate lichidatorului pentru
exercitarea profesiei sale.
Astfel, prin declararea insesizabilități fondului de lichidare,
inclusiv cu privire la sumele cuvenite lichidatorilor, deși acesta a
fost scopul instituirii fondului, se produce o restrângere
nepermisă a dreptului creditorului-lichidator la a obține concursul
forței coercitive a statului pentru realizarea creanței sale,
respectiv la a obține executarea silită, ca parte a procesului civil.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Avocatul Poporului apreciază că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie dispozițiile art. I pct. 21
și pct. 22 din Ordonanța de urgență a Guvernului nr. 173/2008
pentru modificarea și completarea Legii nr. 85/2006 privind
procedura insolvenței, dispoziții introduse prin art. I pct. 4 din
Legea nr. 277/2009 privind aprobarea Ordonanței de urgență a
Guvernului nr. 173/2008 pentru modificarea și completarea Legii
nr. 85/2006 privind procedura insolvenței și pentru modificarea
lit. c) a art. 6 din Legea nr. 146/1997 privind taxele judiciare de
timbru.

7

Cu privire la obiectul excepției de neconstituționalitate,
Curtea observă că dispozițiile art. 4 din Legea nr. 85/2006
privind procedura insolvenței au fost modificate și completate
prin Legea nr. 277/2009 privind aprobarea Ordonanței de
urgență a Guvernului nr. 173/2008 pentru modificarea și
completarea Legii nr. 85/2006 privind procedura insolvenței și
pentru modificarea lit. c) a art. 6 din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 486 din 14 iulie 2009, care a prevăzut la
art. I pct. 4 că după pct. 2 al art. I din Ordonanța de urgență a
Guvernului nr. 173/2008 se introduc, printre altele, pct. 21, care
modifică alin. (9) al art. 4 din Legea nr. 85/2006, și pct. 22, prin
care se introduce alin. (10) la art. 4 din Legea nr. 85/2006.
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Astfel, obiect al excepției de neconstituționalitate îl reprezintă
în realitate dispozițiile art. 4 alin. (9) și (10) din Legea nr. 85/2006
privind procedura insolvenței, publicată în Monitorul Oficial al
României, Partea I. nr. 359 din 21 aprilie 2006, cu modificările și
completările ulterioare, care au următorul cuprins: ă(9) Sumele
menționate la alin. (1) vor fi considerate cheltuieli de lichidare în
conformitate cu art. 121 și art. 123 pct. 1 și vor fi plătite în
momentul existenței disponibilului în contul debitorului.
(10) Sumele din fondul de lichidare nu pot face obiectul
măsurilor asigurătorii sau al executării silite.”
Autorul excepției de neconstituționalitate consideră că textele
criticate contravin dispozițiilor constituționale ale art. 16 alin. (2)
care prevăd că ăNimeni nu este mai presus de lege”, art. 21
alin. (1)—(3) referitoare la accesul liber la justiție și art. 45
privind libertatea economică.
Examinând excepția de neconstituționalitate, Curtea reține
următoarele:
1. În ceea ce privește soluția pronunțată de Tribunalul
București — Secția a III-a civilă, de admitere a cererii de
sesizare a Curții Constituționale, Curtea observă că aceasta
este corectă, îndeplinind strict formal condițiile de admisibilitate:
dispoziția legală criticată să se afle în cuprinsul unei legi sau
ordonanțe în vigoare, să aibă legătură cu soluționarea cauzei și
să fie ridicată în fața instanței de judecată sesizată cu
soluționarea cauzei, să fie ridicată de o parte în litigiu, de către
instanța de judecată ori de arbitraj comercial din oficiu sau de
procuror, iar dispoziția legală contestată să nu fi fost declarată
neconstituțională. Astfel, nicio instanță de judecată în fața căreia
se ridică o excepție de neconstituționalitate nu are competența
să examineze textul sub aspect constituțional sau să adauge o
altă condiție la cele prevăzute de lege pentru admiterea cererii
de sesizare a Curții, ci numai să verifice, strict, îndeplinirea
condițiilor de admisibilitate a acesteia, prevăzute de art. 29
alin. (1) și (3) din Legea nr. 47/1992, deoarece competența sa
se circumscrie doar la constatarea admisibilității cererii de
sesizare a Curții, nu și la temeinicia ca atare a excepției.
2. Autorul excepției este nemulțumit de interpretarea dată de
Judecătoria Sectorului 3 București dispozițiilor criticate, în baza
cărora, prin Încheierea pronunțată la data de 20 iulie 2009,
această instanță i-a respins cererea pentru încuviințarea
executării silite asupra fondului de lichidare aflat la dispoziția
Uniunii Naționale a Practicienilor în Insolvență din România și
care, în opinia primei instanțe, creează o insesizabilitate
generală a sumelor aflate în fondul de lichidare, fără exceptarea

8

MONITORUL OFICIAL AL ROMÂNIEI, PARTEA I, Nr. 673/21.IX.2011

creanțelor provenite din titluri executorii, având ca obiect sume
de bani datorate lichidatorului pentru exercitarea profesiei sale.
În acest sens, autorul excepției arată, de altfel, că, ăatâta vreme
cât prevederile considerate de noi neconstituționale sunt în
vigoare, nici Uniunea Națională a Practicienilor în Insolvență din
România și nici vreo altă entitate juridică nu poate fi urmărită
și/sau acționată în judecată pentru neplata unor sume stabilite
prin hotărâri judecătorești intrate în puterea legii”.
Curtea observă că, în acord cu opinia autorului excepției de
neconstituționalitate, și Tribunalul București — Secția a III-a
civilă apreciază că ăprin declararea insesizabilității fondului de
lichidare, inclusiv cu privire la sumele cuvenite lichidatorului, deși
acesta a fost scopul instituirii fondului, se produce o restrângere
nepermisă a dreptului creditorului-lichidator la a obține concursul
forței coercitive a statului, pentru realizarea creanței sale,
respectiv la a obține executarea silită, ca parte a procesului
civil”.
Este, prin urmare, incontestabil faptul că excepția de
neconstituționalitate vizează, în realitate, o chestiune de
interpretare a legii în sensul scoaterii de sub incidența normei a
măsurilor asigurătorii sau a executării silite declanșate de
lichidatorii judiciari cu privire la creanțele izvorâte din exercitarea
profesiei lor. Însă o atare operație ține strict de competența
instanțelor judecătorești, iar nu de cea a Curții Constituționale,
motiv pentru care excepția urmează a fi respinsă ca
inadmisibilă.

Fondul de lichidare, instituit prin dispozițiile art. 4 alin. (4) din
Legea nr. 85/2006, a avut drept scop ca, în lipsa disponibilităților
bănești ale debitorului falit, din care să se poată efectua
cheltuielile prevăzute la alin. (1) al art. 4, să reprezinte o sursă
de finanțare pentru acoperirea acestor cheltuieli de lichidare,
sens în care prin dispozițiile art. 4 alin. (6) se prevede și
modalitatea de constituire a acestui fond. Prin urmare, legiuitorul
a stabilit cu titlu de principiu care sunt cheltuielile de lichidare, de
unde se plătesc acestea (din averea debitorului), precum și care
este soluția în cazul în care debitorul falit nu are disponibilități din
care să poată efectua aceste cheltuieli. Astfel a apărut ideea de
înființare a unui fond de lichidare instituit prin art. 4 alin. (4) din
Legea nr. 85/2006 și constituit prin dispozițiile art. 4 alin. (6) din
aceeași lege.
În această situație, nu rămâne decât ca instanța de judecată
sesizată cu o cerere de executare a unor astfel de cheltuieli de
către lichidatorii care au efectuat cheltuieli cu lichidarea
debitorului falit să facă interpretarea sistematică a tuturor
dispozițiilor art. 4 și să se pronunțe în consecință.
Faptul că instanța de control constituțional apreciază că
excepția ridicată privește o chestiune de interpretare și aplicare
a legii nu înseamnă că aceasta încalcă sfera de competență a
instanțelor ordinare, câtă vreme Curtea nu se pronunță efectiv
asupra soluției fondului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 4 alin. (9) și (10) din Legea nr. 85/2006 privind
procedura insolvenței, excepție ridicată de Prax Liquidation Î.P.U.R.L. din Craiova în Dosarul nr. 11.514/301/2009 al Tribunalului
București — Secția a III-a civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 879
din 30 iunie 2011

referitoare la excepția de neconstituționalitate a dispozițiilor art. 237 alin. (1) lit. b)
din Legea nr. 31/1990 privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 237 alin. (1) lit. b) din Legea nr. 31/1990 privind
societățile comerciale, excepție ridicată de Societatea
Comercială ăAspect Plus” — S.R.L. din Baia Mare în Dosarul

MONITORUL OFICIAL AL ROMÂNIEI, PARTEA I, Nr. 673/21.IX.2011
nr. 5.439/100/2009 al Tribunalului Maramureș — Secția
comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, având în vedere faptul că dispozițiile criticate au
fost abrogate.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2010, pronunțată în Dosarul
nr. 5.439/100/2009, Tribunalul Maramureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 237 alin. (1) lit. b) din Legea nr. 31/1990
privind societățile comerciale, excepție ridicată de Societatea
Comercială ăAspect Plus” — S.R.L. din Baia Mare, cu ocazia
soluționării unei cereri având ca obiect dizolvarea unei societăți
comerciale.
În motivarea excepției de neconstituționalitate autorul
excepției consideră, în esență, că Prima Directivă a Consiliului
Europei nr. 68/151/EEC a fost greșit transpusă în legislația
internă, întrucât, în concepția europeană, pentru societățile cu
răspundere limitată, depunerea bilanțului anual nu este
obligatorie, astfel că norma criticată încalcă principiul
constituțional al priorității directivelor europene, principiu enunțat
chiar în expunerea de motive a inițiatorului legii.
Tribunalul Maramureș — Secția comercială, de
contencios administrativ și fiscal apreciază că excepția de
neconstituționalitate este neîntemeiată, ținând seama că, potrivit
dispozițiilor art. 2 lit. f) din Prima Directivă a Consiliului Europei
nr. 68/151/EEC din 9 martie 1968, statele membre adoptă
măsurile necesare pentru a asigura publicitatea obligatorie a
situațiilor financiare ale societăților comerciale, aferente fiecărui
an, fără să excepteze expres societățile cu răspundere limitată,
ipoteză în care nu poate fi reținută încălcarea dispozițiilor
normelor legislației europene cu referire la art. 148 din
Constituția României.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 237 alin. (1) lit. b) din Legea nr. 31/1990,

9

republicată în Monitorul Oficial al României, Partea I, nr. 1.066
din 17 noiembrie 2004, cu modificările și completările ulterioare.
Prevederile art. 237 alin. (1) lit. b) din Legea nr. 31/1990
privind societățile comerciale au fost abrogate prin art. III lit. c)
din Ordonanța de urgență a Guvernului nr. 37/2011 pentru
modificarea și completarea Legii contabilității nr. 82/1991 și
pentru modificarea altor acte normative incidente, publicată în
Monitorul Oficial al României, Partea I, nr. 285 din 22 aprilie
2011.
Dispozițiile criticate aveau următoarea redactare: ă(1) La
cererea oricărei persoane interesate, precum și a Oficiului
Național al Registrului Comerțului, tribunalul va putea pronunța
dizolvarea societății în cazurile în care: [...]
b) societatea nu a depus, în cel mult 6 luni de la expirarea
termenelor legale, situațiile financiare anuale sau alte acte care,
potrivit legii, se depun la oficiul registrului comerțului.”
În opinia autorului excepției de neconstituționalitate, acest
text de lege contravine prevederilor constituționale ale art. 148
alin. (2) și (3) privind integrarea în Uniunea Europeană.
Examinând excepția de neconstituționalitate, Curtea
constată următoarele:
Textul criticat instituie obligația societăților de a depune,
într-un anumit termen, situații financiare anuale sau alte acte la
oficiul registrului comerțului, sub sancțiunea unei posibile
dizolvării a societății în cazurile în care această obligație nu este
respectată. Aceste prevederi au fost adoptate pentru alinierea
legislației românești la standardele impuse de acquis-ul
comunitar în materia societăților comerciale, obligația privind
publicitatea situațiilor financiare fiind prevăzută de art. 2 alin. (1)
lit. f) din Prima Directivă a Consiliului European nr. 68/151/CEE
din 9 martie 1968, publicată în Jurnalul Oficial al Uniunii
Europene, seria L, nr. 65 din 14 martie 1968.
Potrivit acestor dispoziții, statele membre adoptă măsurile
necesare pentru a asigura publicitatea obligatorie a situațiilor
financiare ale societăților comerciale, aferente fiecărui an, fără
să excepteze expres societățile cu răspundere limitată.
Este de observat și faptul că textul directivei menționate nu
face nicio diferență între societățile comerciale cu răspundere
limitată și celelalte societăți, chiar dacă autorul excepției este
nemulțumit de faptul că prevederile criticate obligă și societățile
cu răspundere limitată să depună situațiile financiare.
De asemenea, Curtea constată că, ulterior sesizării sale,
prevederile criticate au fost abrogate prin art. III lit. c) din
Ordonanța de urgență a Guvernului nr. 37/2011, publicată în
Monitorul Oficial al României, Partea I, nr. 285 din 22 aprilie
2011, fără ca soluția legală să mai fie preluată.
În aceste condiții, având în vedere Decizia Curții
Constituționale nr. 766 din 15 iunie 2011*), prin care s-a statuat
că în condițiile în care norma legală, deși abrogată, a servit ca
temei legal pentru o acțiune în justiție, conformitatea acesteia
cu prevederile constituționale va putea fi verificată de Curtea
Constituțională fără a afecta sintagma ăîn vigoare” din cuprinsul
art. 29 alin. (1) din Legea nr. 47/1992.
În cauza de față, deși textul nu mai este în vigoare, fiind
abrogat expres prin Ordonanța de urgență a Guvernului
nr. 37/2011, Curtea apreciază că la data când era în vigoare nu
încălca nici prevederile constituționale invocate și nici Directiva
Consiliului European nr. 68/151/CEE din 9 martie 1968, astfel
încât poate servi ca temei legal pentru acțiunea formulată de
Oficiul Registrului Comerțului de pe lângă Tribunalul Maramureș
împotriva autorului excepției.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

10

MONITORUL OFICIAL AL ROMÂNIEI, PARTEA I, Nr. 673/21.IX.2011

Aplicarea sau neaplicarea dispozițiilor art. 237 alin. (1) lit. b)
din Legea nr. 31/1990 privind societățile comerciale este, însă,

atributul exclusiv al instanței de judecată: ătribunalul va putea
pronunța dizolvarea societății în cazurile în care...”

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 237 alin. (1) lit. b) din Legea nr. 31/1990
privind societățile comerciale, excepție ridicată de Societatea Comercială ăAspect Plus” — S.R.L. cu sediul în Baia Mare în Dosarul
nr. 5.439/100/2009 al Tribunalului Maramureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 903
din 30 iunie 2011

referitoare la excepția de neconstituționalitate a dispozițiilor art. 4 lit. a)
din Ordonanța de urgență a Guvernului nr. 50/2008
pentru instituirea taxei pe poluare pentru autovehicule
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 4 lit. a) din Ordonanța de urgență a Guvernului
nr. 50/2008 privind instituirea taxei pe poluare pentru
autovehicule, excepție ridicată de Toader Vărdăruș, prin
mandatar Virgil Matroz, în Dosarul nr. 4.241/88/2010 al
Tribunalului Tulcea — Secția civilă, comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, având în vedere că aceasta vizează o problemă
de interpretare și aplicare a legii. Menționează în acest sens
jurisprudența Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2011, pronunțată în Dosarul
nr. 4.241/88/2010, Tribunalul Tulcea — Secția civilă,
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 4 lit. a) din Ordonanța de urgență a
Guvernului nr. 50/2008 privind instituirea taxei pe poluare
pentru autovehicule, excepție ridicată de Toader Vărdăruș, prin
mandatar Virgil Matroz, cu ocazia soluționării unei cauze având
ca obiect anularea unui act administrativ.
În motivarea excepției de neconstituționalitate autorul
acesteia arată că în cadrul Uniunii Europene nu se poate institui
o taxă pe poluare, plătită la prima înmatriculare a unui
autovehicul într-un stat membru al Uniunii Europene, care să fie
percepută și de alt stat membru în momentul când autovehiculul
și-a schimbat proprietarul.
De asemenea, precizează faptul că dispozițiile art. 4 lit. a)
din Ordonanța de urgență a Guvernului nr. 50/2008 privind
instituirea taxei pe poluare pentru autovehicule sunt contrare
ădispozițiilor art. 90 paragraful 1 din Tratatul de aderare a
României la Uniunea Europeană”, iar dispozițiile art. 148 alin. (2)
și (4) din Constituție instituie prioritatea legislației comunitare
față de cea internă.
Tribunalul Tulcea — Secția civilă, comercială și de
contencios administrativ opinează că art. 4 lit. a) din
Ordonanța de urgență a Guvernului nr. 50/2008, precum și

MONITORUL OFICIAL AL ROMÂNIEI, PARTEA I, Nr. 673/21.IX.2011
ordonanța de urgență în ansamblul său nu prevăd obligația plății
taxei pe poluare decât la prima înmatriculare a autovehiculului.
Or, în mod firesc, pentru autovehiculele înmatriculate înainte de
intrarea în vigoare a taxei speciale, și ulterior acesteia nu se
plătește taxa în cauză. O asemenea chestiune ține de opțiunea
legiuitorului, care, în considerarea anumitor factori, în viitor va
putea adopta o soluție legislativă diferită în sensul sugerat prin
motivarea excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 4 lit. a) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, cu modificările și completările ulterioare, publicată
în Monitorul Oficial al României, Partea I, nr. 327 din 25 aprilie
2008, care au următorul cuprins:
— Art. 4: ăObligația de plată a taxei intervine:
a) cu ocazia primei înmatriculări a unui autovehicul în
România;”.
În susținerea excepției de neconstituționalitate sunt invocate
dispozițiile constituționale ale art. 11 privind dreptul internațional
și dreptul intern și art. 148 alin. (2) și (4) referitoare la integrarea
în Uniunea Europeană, precum și dispozițiile art. 90 paragraful 1
din Tratatul de instituire a Comunităților Europene (devenit
art. 110 din Tratatul privind funcționarea Uniunii Europene, în
urma intrării în vigoare a Tratatului de la Lisabona).
Examinând excepția de neconstituționalitate, Curtea reține
că prevederile legale pretins a fi neconstituționale au mai fost
supuse controlului de constituționalitate în raport cu critici
similare.
Astfel, referitor la încălcarea prevederilor Tratatului privind
funcționarea Uniunii Europene și, implicit, a dispozițiilor art. 148
alin. (2) din Constituție, Curtea a stabilit, prin Decizia nr. 1.249
din 7 octombrie 2010, publicată în Monitorul Oficial al României,
Partea I, nr. 764 din 16 noiembrie 2010, Decizia nr. 137 din
25 februarie 2010, publicată în Monitorul Oficial al României,
Partea I, nr. 182 din 22 martie 2010, și Decizia nr. 1.596 din
26 noiembrie 2009, publicată în Monitorul Oficial al României,
Partea I, nr. 37 din 18 ianuarie 2010, că nu este de competența
sa să analizeze conformitatea unei dispoziții de drept național cu
textul Tratatului privind funcționarea Uniunii Europene prin
prisma art. 148 din Constituție. O atare competență, și anume
aceea de a stabili dacă există o contrarietate între legea
națională și Tratat, aparține instanței de judecată, care, pentru a
ajunge la o concluzie corectă și legală, din oficiu sau la cererea
părții, poate formula o întrebare preliminară în sensul art. 267
din Tratat la Curtea de Justiție a Uniunii Europene. În situația în
care Curtea Constituțională s-ar considera competentă să se

11

pronunțe asupra conformității legislației naționale cu cea
europeană, s-ar ajunge la un posibil conflict de jurisdicții între
cele două instanțe, ceea ce, la acest nivel, este inadmisibil.
Ulterior pronunțării acestor decizii, Curtea observă că, la data
de 7 aprilie 2011, Curtea de Justiție a Uniunii Europene a
pronunțat o hotărâre preliminară în Cauza C-402/09 Ioan Tatu
împotriva României, ca urmare a cererii de pronunțare a unei
hotărâri preliminare formulate de Tribunalul Sibiu la 18 iunie
2009, întrebarea trimisă fiind următoarea: ăContravin dispozițiile
O.U.G. nr. 50/2008, cu modificările și completările ulterioare,
dispozițiilor articolului 90 CE; se instituie într-adevăr o măsură
discriminatorie?”.
Ca răspuns la această întrebare, instanța europeană a arătat
că ăprevederile art. 110 din Tratatul privind funcționarea Uniunii
Europene trebuie interpretate în sensul că se opun ca un stat
membru să instituie o taxă pe poluare aplicată autovehiculelor
cu ocazia primei lor înmatriculări în acest stat membru, dacă
regimul acestei măsuri fiscale este astfel stabilit încât
descurajează punerea în circulație, în statul membru menționat,
a unor astfel de vehicule de ocazie având aceeași vechime și
aceeași uzură ca și cele de pe piața națională”.
Este de observat că, răspunzând întrebării preliminare,
Curtea de Justiție a Uniunii Europene a interpretat prevederile
art. 110 din Tratatul privind funcționarea Uniunii Europene și nu
a verificat compatibilitatea Ordonanței de urgență a Guvernului
nr. 50/2008 cu prevederile art. 110 anterior referit. (A se vedea
în acest sens și paragrafele 29 și 30 din aceeași hotărâre,
conform cărora, ăpentru a oferi un răspuns util instanței de
trimitere, întrebarea adresată trebuie înțeleasă în sensul că
aceasta urmărește să se stabilească dacă art. 90 CE se opune
unui regim de impozitare precum cel instituit prin Ordonanța de
urgență a Guvernului nr. 50/2008, în versiunea sa inițială”, iar,
având în vedere obiectul taxei pe poluare, ăeste necesar să se
considere că instanța de trimitere solicită, în esență, să se
stabilească dacă art. 110 TFUE, al cărui text este identic cu cel
al articolului 90 CE, trebuie interpretat în sensul că se opune ca
un stat membru să instituie o taxă pe poluare care se aplică unor
autovehicule cu ocazia primei lor înmatriculări în acest stat
membru.”)
De altfel, Curtea de Justiție a Uniunii Europene nu are
competența să pronunțe o hotărâre care să vizeze constatarea
validității sau nevalidității legii naționale. Consecința unei
anumite interpretări date Tratatului poate fi aceea ca o dispoziție
a unei legi naționale să fie incompatibilă cu dreptul european.
Efectele acestei hotărâri preliminare sunt cele arătate în
jurisprudența constantă a Curții de Justiție a Uniunii Europene,
și anume că ăinterpretarea pe care, în exercitarea competenței
care îi este conferită de articolul 177 (devenit art. 267 din
Tratatul privind funcționarea Uniunii Europene), Curtea de
Justiție o dă unei reguli de drept comunitar, clarifică și definește,
atunci când este necesar, sensul și sfera acestei reguli, astfel
cum aceasta trebuie sau ar trebui să fie înțeleasă și aplicată din
momentul intrării sale în vigoare” (Hotărârea din 27 martie 1980,
pronunțată în Cauza 61/79, Denkavit italiana contra
Amministrazione delle finanze dello Stato, paragraful 16;
Hotărârea din 2 februarie 1988, pronunțată în Cauza 24/86,
Blaizot contra Universității din Liège și alții, paragraful 27;
Hotărârea din 15 decembrie 1995, pronunțată în Cauza
C-415/93, Bosman și alții contra Union royale belge des sociétés
de football association și alții, paragraful 141).
Întrucât Curtea Constituțională nu este nici legiuitor pozitiv și
nici o instanță judecătorească cu competență de a interpreta și
de a aplica dreptul european în litigiile ce antamează drepturile
subiective ale cetățenilor și fără a-și reconsidera jurisprudența

12

MONITORUL OFICIAL AL ROMÂNIEI, PARTEA I, Nr. 673/21.IX.2011

menționată anterior, Curtea observă că folosirea unei norme de
drept european în cadrul controlului de constituționalitate, ca
normă interpusă celei de referință, implică, în temeiul art. 148
alin. (2) și (4) din Constituția României, o condiționalitate
cumulativă: pe de o parte, această normă să fie suficient de
clară, precisă și neechivocă prin ea însăși sau înțelesul acesteia
să fi fost stabilit în mod clar, precis și neechivoc de Curtea de
Justiție a Uniunii Europene și, pe de altă parte, norma trebuie să
se circumscrie unui anumit nivel de relevanță constituțională,
astfel încât conținutul său normativ să susțină posibila încălcare
de către legea națională a Constituției — unica normă directă
de referință în cadrul controlului de constituționalitate. Într-o
atare ipoteză, demersul Curții Constituționale este distinct de
simpla aplicare și interpretare a legii, competență ce aparține
instanțelor judecătorești și autorităților administrative, sau de
eventualele chestiuni ce țin de politica legislativă promovată de
Parlament sau de Guvern, după caz.

Prin prisma condiționalității cumulative enunțate, rămâne la
aprecierea Curții Constituționale aplicarea în cadrul controlului
de constituționalitate a hotărârilor Curții de Justiție a Uniunii
Europene sau formularea de către ea însăși de întrebări
preliminare în vederea stabilirii conținutului normei europene. O
atare atitudine ține de cooperarea dintre instanța constituțională
națională și cea europeană, precum și de dialogul judiciar dintre
acestea, fără a se aduce în discuție aspecte ce țin de stabilirea
unor ierarhii între aceste instanțe. În cauză, deși înțelesul normei
europene a fost deslușit de Curtea de Justiție a Uniunii
Europene, cerințele rezultate din această hotărâre nu au
relevanță constituțională, ele ținând mai degrabă de obligația
legislativului de a edicta norme în sensul hotărârilor Curții de
Justiție a Uniunii Europene, în caz contrar găsindu-și eventual
aplicarea art. 148 alin. (2) din Constituția României (a se vedea
Decizia nr. 668 din 18 mai 2011*), nepublicată încă în Monitorul
Oficial al României, Partea I).

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 lit. a) din Ordonanța de urgență a
Guvernului nr. 50/2008 privind instituirea taxei pe poluare pentru autovehicule, excepție ridicată de Toader Vărdăruș, prin mandatar
Virgil Matroz, în Dosarul nr. 4.241/88/2010 al Tribunalului Tulcea — Secția civilă, comercială și de contencios administrativ.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 921
din 7 iulie 2011

referitoare la excepția de neconstituționalitate a dispozițiilor art. 4 lit. a) și lit. b)
din Ordonanța de urgență a Guvernului nr. 50/2008
pentru instituirea taxei pe poluare pentru autovehicule
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.

Pe rol se află soluționarea excepției de neconstituționalitate
a dispozițiilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată din oficiu de Curtea de Apel
Timișoara — Secția contencios administrativ și fiscal în Dosarul
nr. 2.441/115/2009 și care constituie obiectul Dosarului Curții
Constituționale nr. 3.210D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 3.713D/2010
având
ca
obiect
excepția
de
neconstituționalitate a prevederilor art. 4 din Ordonanța de

*) Decizia nr. 668 din 18 mai 2011 a fost publicată în Monitorul Oficial al României, Partea I, nr. 487 din 8 iulie 2011.

MONITORUL OFICIAL AL ROMÂNIEI, PARTEA I, Nr. 673/21.IX.2011
urgență a Guvernului nr. 50/2008 pentru instituirea taxei pe
poluare pentru autovehicule, excepție ridicată de Adrian
Georgescu Banc în Dosarul nr. 8.910/302/2010 al Judecătoriei
Sectorului 5 București — Secția a II-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
Dosarului nr. 3.713D/2010 la Dosarul nr. 3.210D/2010, care este
primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, conform jurisprudenței Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 13 aprilie 2010, pronunțată în Dosarul
nr. 2.441/115/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de instanță din oficiu, cu ocazia
soluționării recursului formulat împotriva Sentinței civile nr. 1.526
din 18 noiembrie 2009, pronunțată de Tribunalul Caraș-Severin,
având ca obiect contestație act administrativ fiscal.
Prin Încheierea din 11 iunie 2010, pronunțată în Dosarul
nr. 8.910/302/2010, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor art. 4 din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule, excepție
ridicată de Adrian Georgescu Banc într-o cauză ce privește
restituirea contravalorii taxei pe poluare.
În motivarea excepției de neconstituționalitate, în Dosarul
nr. 3.210D/2010, Curtea de Apel Timișoara — Secția contencios
administrativ și fiscal arată că, în condițiile în care reglementarea
art. 4 din Ordonanța de urgență a Guvernului nr. 50/2008
instituie o taxă plătibilă exclusiv la înmatricularea în România a
autovehiculelor, se poate reține că sunt supuse acestei taxe
exclusiv autovehiculele care nu au fost înmatriculate în România
anterior intrării în vigoare a acestei reglementări. În consecință,
prin aceasta sunt excluse de la plata taxei în litigiu acele
autovehicule deja înmatriculate în România anterior datei intrării
în vigoare a Ordonanței de urgență a Guvernului nr. 50/2008.
Așadar, rezultă un tratament diferențiat între autovehiculele
second hand înmatriculate anterior intrării în vigoare a acestei
ordonanțe în România și cele înmatriculate în alte state membre
ale Uniunii Europene. Or, acest tratament fiscal poate conduce
la o discriminare, contrară art. 110 din Tratatul privind
funcționarea Uniunii Europene, ceea ce însemnă că art. 4 din
Ordonanța de urgență a Guvernului nr. 50/2008 contravine
art. 148 alin. (2) din Constituția României.
În Dosarul nr. 3.713D/2010, autorul excepției arată că art. 11
din Constituție prevede obligația statului român de a îndeplini
întocmai și cu bună-credință obligațiile ce îi revin din tratatele la

13

care este parte, respectiv a Tratatului de aderare a României și
Bulgariei la Uniunea Europeană, ratificat prin Legea
nr. 157/2005. În urma ratificării tratatului, statul român este ținut
să respecte obligațiile generate de acesta, așa cum rezultă din
dispozițiile art. 148 alin. (2) din Constituție. Or, față de aceste
dispoziții constituționale, prin adoptarea normelor ce
reglementează taxa de poluare, respectiv art. 4 și următoarele
din Ordonanța de urgență a Guvernului nr. 50/2008, se încalcă
prevederile art. 11 din Constituție.
De asemenea, autorul excepției mai arată că dispozițiile
art. 90 paragraful 1 din Tratatul de instituire a Comunității
Europene (devenit art. 110 din Tratatul privind funcționarea
Uniunii Europene, în urma intrării în vigoare a Tratatului de la
Lisabona) prevăd faptul că ăNiciun stat membru nu aplică, direct
sau indirect, produselor altor state membre, impozite interne de
orice natură mai mari decât cele care se aplică, direct sau
indirect, produselor naționale similare”, interzicând discriminarea
fiscală între produse similare provenind dintr-un stat membru și
cele provenind de pe piața internă; or, reglementările naționale
cu privire la această taxă de poluare, datorată cu ocazia primei
înmatriculări în România, practică tocmai această discriminare,
aceasta nefiind percepută și pentru autoturismele deja
înmatriculate în România.
Judecătoria Sectorului 5 București — Secția a II-a civilă
consideră că nu este de competența Curții Constituționale să
analizeze conformitatea unei dispoziții de drept național cu textul
Tratatului de instituire a Comunității Europene prin prisma
art. 148 din Constituție. Competența de a stabili dacă există
contradicție între legea națională și Tratatul de instituire a
Comunității Europene aparține instanței de judecată, care,
pentru a ajunge la o concluzie corectă și legală, din oficiu sau la
cererea părții, poate formula o întrebare preliminară, potrivit
art. 267 din Tratatul privind funcționarea Uniunii Europene la
Curtea de Justiție a Uniunii Europene, sens în care s-a
pronunțat și Curtea Constituțională prin Decizia nr. 1.596 din
26 noiembrie 2009.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României,
Partea I, nr. 327 din 25 aprilie 2008. Ulterior încheierii de
sesizare, art. 4 a fost completat cu lit. c), prin art. I pct. 3 din
Ordonanța de urgență a Guvernului nr. 118/2010, publicată în
Monitorul Oficial al României, Partea I, nr. 888 din 30 decembrie
2010.

14

MONITORUL OFICIAL AL ROMÂNIEI, PARTEA I, Nr. 673/21.IX.2011

Având în vedere Decizia Curții Constituționale nr. 766 din
15 iunie 2011*), considerentele încheierilor de sesizare, precum
și motivările autorilor excepției de neconstituționalitate, Curtea
urmează să se pronunțe asupra dispozițiilor art. 4 lit. a) și b)
din Ordonanța de urgență a Guvernului nr. 50/2008 pentru
instituirea taxei pe poluare pentru autovehicule.
Prevederile legale criticate au următorul cuprins:
— Art. 4 lit. a) și lit. b): ăObligația de plată a taxei intervine:
a) cu ocazia primei înmatriculări a unui autovehicul în
România;
b) la repunerea în circulație a unui autovehicul după
încetarea unei exceptări sau scutiri dintre cele la care se face
referire la art. 3 și 9.”
Autorii excepției de neconstituționalitate consideră că textul
de lege criticat contravine dispozițiilor constituționale ale art. 11
privind dreptul internațional și dreptul intern și ale art. 148
alin. (2), potrivit căruia, ăca urmare a aderării, prevederile
tratatelor constitutive ale Uniunii Europene, precum și celelalte
reglementări comunitare cu caracter obligatoriu au prioritate față
de dispozițiile contrare din legile interne, cu respectarea
prevederilor actului de aderare”.
Examinând excepția de neconstituționalitate, Curtea reține
că prevederile legale pretins a fi neconstituționale au mai fost
supuse controlului de constituționalitate în raport cu critici
similare.
Astfel, referitor la încălcarea prevederilor Tratatului privind
funcționarea Uniunii Europene și, implicit, a dispozițiilor art. 148
alin. (2) din Constituție, Curtea a stabilit, prin Decizia nr. 1.249
din 7 octombrie 2010, publicată în Monitorul Oficial al României,
Partea I, nr. 764 din 16 noiembrie 2010, Decizia nr. 137 din
25 februarie 2010, publicată în Monitorul Oficial al României,
Partea I, nr. 182 din 22 martie 2010, și Decizia nr. 1.596 din
26 noiembrie 2009, publicată în Monitorul Oficial al României,
Partea I, nr. 37 din 18 ianuarie 2010, că nu este de competența
sa să analizeze conformitatea unei dispoziții de drept național cu
textul Tratatului privind funcționarea Uniunii Europene prin
prisma art. 148 din Constituție. O atare competență, și anume
aceea de a stabili dacă există o contrarietate între legea
națională și Tratat, aparține instanței de judecată, care, pentru a
ajunge la o concluzie corectă și legală, din oficiu sau la cererea
părții, poate formula o întrebare preliminară în sensul art. 267
din Tratat la Curtea de Justiție a Uniunii Europene. În situația în
care Curtea Constituțională s-ar considera competentă să se
pronunțe asupra conformității legislației naționale cu cea
europeană, s-ar ajunge la un posibil conflict de jurisdicții între
cele două instanțe, ceea ce, la acest nivel, este inadmisibil.
Ulterior pronunțării acestor decizii, Curtea observă că, la data
de 7 aprilie 2011, Curtea de Justiție a Uniunii Europene a
pronunțat o hotărâre preliminară în Cauza C-402/09 Ioan Tatu
împotriva României, ca urmare a cererii de pronunțare a unei
hotărâri preliminare formulate de Tribunalul Sibiu la 18 iunie
2009, întrebarea trimisă fiind următoarea: ăContravin dispozițiile
O.U.G. nr. 50/2008, cu modificările și completările ulterioare,
dispozițiilor articolului 90 CE; se instituie într-adevăr o măsură
discriminatorie?”.
Ca răspuns la această întrebare, instanța europeană a arătat
că ăprevederile art. 110 din Tratatul privind funcționarea Uniunii
Europene trebuie interpretate în sensul că se opun ca un stat
membru să instituie o taxă pe poluare aplicată autovehiculelor
cu ocazia primei lor înmatriculări în acest stat membru, dacă
regimul acestei măsuri fiscale este astfel stabilit încât
descurajează punerea în circulație, în statul membru menționat,

a unor astfel de vehicule de ocazie având aceeași vechime și
aceeași uzură ca și cele de pe piața națională”.
Este de observat că, răspunzând întrebării preliminare,
Curtea de Justiție a Uniunii Europene a interpretat prevederile
art. 110 din Tratatul privind funcționarea Uniunii Europene și nu
a verificat compatibilitatea Ordonanței de urgență a Guvernului
nr. 50/2008 cu prevederile art. 110 anterior referit. (A se vedea
în acest sens și paragrafele 29 și 30 din aceeași hotărâre,
conform cărora, ăpentru a oferi un răspuns util instanței de
trimitere, întrebarea adresată trebuie înțeleasă în sensul că
aceasta urmărește să se stabilească dacă art. 90 CE se opune
unui regim de impozitare precum cel instituit prin Ordonanța de
urgență a Guvernului nr. 50/2008, în versiunea sa inițială”, iar,
având în vedere obiectul taxei pe poluare, ăeste necesar să se
considere că instanța de trimitere solicită, în esență, să se
stabilească dacă art. 110 TFUE, al cărui text este identic cu cel
al art. 90 CE, trebuie interpretat în sensul că se opune ca un
stat membru să instituie o taxă pe poluare care se aplică unor
autovehicule cu ocazia primei lor înmatriculări în acest stat
membru.”)
De altfel, Curtea de Justiție a Uniunii Europene nu are
competența să pronunțe o hotărâre care să vizeze constatarea
validității sau nevalidității legii naționale. Consecința unei
anumite interpretări date Tratatului poate fi aceea ca o dispoziție
a unei legi naționale să fie incompatibilă cu dreptul european.
Efectele acestei hotărâri preliminare sunt cele arătate în
jurisprudența constantă a Curții de Justiție a Uniunii Europene,
și anume că ăinterpretarea pe care, în exercitarea competenței
ce îi este conferită de art. 177 (devenit art. 267 din Tratatul
privind funcționarea Uniunii Europene), Curtea de Justiție o dă
unei reguli de drept comunitar, clarifică și definește, atunci când
este necesar, sensul și sfera acestei reguli, astfel cum aceasta
trebuie sau ar trebui să fie înțeleasă și aplicată din momentul
intrării sale în vigoare” (Hotărârea din 27 martie 1980,
pronunțată în Cauza 61/79, Denkavit italiana contra
Amministrazione delle finanze dello Stato, paragraful 16;
Hotărârea din 2 februarie 1988, pronunțată în Cauza 24/86,
Blaizot contra Universității din Liège și alții, paragraful 27;
Hotărârea din 15 decembrie 1995, pronunțată în Cauza
C-415/93, Bosman și alții contra Union royale belge des sociétés
de football association și alții, paragraful 141).
Întrucât Curtea Constituțională nu este nici legiuitor pozitiv și
nici o instanță judecătorească cu competență de a interpreta și
de a aplica dreptul european în litigiile ce antamează drepturile
subiective ale cetățenilor și fără a-și reconsidera jurisprudența
menționată anterior, Curtea observă că folosirea unei norme de
drept european în cadrul controlului de constituționalitate, ca
normă interpusă celei de referință, implică, în temeiul art. 148
alin. (2) și (4) din Constituția României, o condiționalitate
cumulativă: pe de o parte, această normă să fie suficient de
clară, precisă și neechivocă prin ea însăși sau înțelesul acesteia
să fi fost stabilit în mod clar, precis și neechivoc de Curtea de
Justiție a Uniunii Europene și, pe de altă parte, norma trebuie să
se circumscrie unui anumit nivel de relevanță constituțională,
astfel încât conținutul său normativ să susțină posibila încălcare
de către legea națională a Constituției — unica normă directă
de referință în cadrul controlului de constituționalitate. Într-o
atare ipoteză, demersul Curții Constituționale este distinct de
simpla aplicare și interpretare a legii, competență ce aparține
instanțelor judecătorești și autorităților administrative, sau de
eventualele chestiuni ce țin de politica legislativă promovată de
Parlament sau de Guvern, după caz.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

MONITORUL OFICIAL AL ROMÂNIEI, PARTEA I, Nr. 673/21.IX.2011
Prin prisma condiționalității cumulative enunțate, rămâne la
aprecierea Curții Constituționale aplicarea în cadrul controlului
de constituționalitate a hotărârilor Curții de Justiție a Uniunii
Europene sau formularea de către ea însăși de întrebări
preliminare în vederea stabilirii conținutului normei europene. O
atare atitudine ține de cooperarea dintre instanța constituțională
națională și cea europeană, precum și de dialogul judiciar dintre
acestea, fără a se aduce în discuție aspecte ce țin de stabilirea

15

unor ierarhii între aceste instanțe. În cauză, deși înțelesul normei
europene a fost deslușit de Curtea de Justiție a Uniunii
Europene, cerințele rezultate din această hotărâre nu au
relevanță constituțională, ele ținând mai degrabă de obligația
legislativului de a edicta norme în sensul hotărârilor Curții de
Justiție a Uniunii Europene, în caz contrar găsindu-și eventual
aplicarea art. 148 alin. (2) din Constituția României.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 lit. a) și lit. b) din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, excepție ridicată din oficiu de Curtea de Apel
Timișoara — Secția contencios administrativ și fiscal în Dosarul nr. 2.441/115/2009, și de Adrian Georgescu Banc în Dosarul
nr. 8.910/302/2010 al Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 962
din 12 iulie 2011

referitoare la excepția de neconstituționalitate a prevederilor art. 33 alin. 2 și 3
din Codul familiei
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 33 alin. 2 și 3 din Codul familiei, excepție
ridicată de Mihai Neacșu în Dosarul nr. 4.020/94/2009 al
Judecătoriei Buftea — Ilfov, și care face obiectul Dosarului Curții
Constituționale nr. 3.742D/2010. La apelul nominal lipsesc
părțile, față de care procedura de citare a fost legal îndeplinită.
Președintele dispune a se face apelul și în Dosarul
nr. 5.828/94/2009 al Judecătoriei Buftea — Ilfov, în care a fost
invocată aceeași excepție de neconstituționalitate, de către

același autor, și care face obiectul Dosarului Curții
Constituționale nr. 3.781D/2010. La apelul nominal lipsesc
părțile, față de care procedura de citare a fost legal îndeplinită.
Având în vedere obiectul identic al excepției de
neconstituționalitate, Curtea, din oficiu, pune în discuție
problema conexării dosarelor nr. 3.742D/2010 și
nr. 3.781D/2010.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 3.781D/2010 la
Dosarul nr. 3.742D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin Încheierea din 10 iunie 2010, pronunțată în Dosarul
nr. 4.020/94/2009, și Încheierea din 1 septembrie 2010,

16

MONITORUL OFICIAL AL ROMÂNIEI, PARTEA I, Nr. 673/21.IX.2011

pronunțată în Dosarul nr. 5.828/94/2009, Judecătoria Buftea —
Ilfov a sesizat Curtea Constituțională cu excepția de
neconstituționalitate a prevederilor art. 33 alin. 2 și 3 din
Codul familiei, excepție ridicată de Mihai Neacșu în cauze civile
având ca obiect partaj judiciar, respectiv o acțiune în constatare.
În motivarea excepției de neconstituționalitate autorul
acesteia susține că textul de lege criticat este neconstituțional,
deoarece încalcă dreptul soților de a avea un drept de
proprietate în devălmășie, iar prin faptul că se acordă
creditorului dreptul de a urmări locuința unde își are domiciliul,
aduce atingere dreptului constituțional la inviolabilitatea
acestuia.
Judecătoria Buftea — Ilfov consideră că excepția de
neconstituționalitate a prevederilor art. 33 alin. 2 și 3 din Codul
familiei este neîntemeiată. În acest sens, arată că
reglementarea criticată stabilește o ordine imperativă în care pot
fi urmărite bunurile comune ale soților de către creditorul
personal al unuia dintre ei, asigurând totodată suficiente garanții
pentru respectarea dreptului de proprietate al soțului devălmaș,
care nu este debitor.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale criticate
sunt constituționale. În acest sens, arată că exercitarea
prerogativelor dreptului de proprietate nu trebuie absolutizată,
iar legiuitorul este îndreptățit să stabilească conținutul și limitele
dreptului de proprietate, potrivit art. 44 alin. (1) din Constituție.
De asemenea, nu poate fi primită nici pretinsa contrarietate a
acestora cu dispozițiile constituționale ale art. 25 alin. (2) și art.
27, întrucât, astfel cum sunt formulate, prevederile criticate nu
aduc atingere acestor norme din Legea fundamentală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 33 alin. 2 și 3 din Codul familiei, potrivit cărora,
ăCu toate acestea, după urmărirea bunurilor proprii ale soțului
debitor, creditorul său personal poate cere împărțirea bunurilor
comune, însă numai în măsura necesară pentru acoperirea
creanței sale.
În acest din urmă caz, bunurile atribuite prin împărțire fiecărui
soț devin proprii.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 44
privind dreptul de proprietate privată, art. 20 referitor la tratatele

internaționale privind drepturile omului, raportat la art. 1 din
Primul Protocol adițional la Convenția pentru apărarea
drepturilor omului și a libertăților fundamentale și art. 8 din
aceeași convenție, precum și celor ale art. 25 privind libera
circulație și art. 27 privind inviolabilitatea domiciliului.
Examinând excepția de neconstituționalitate, Curtea
constată că prevederile art. 33 din Codul familiei prevăd că
proprietatea comună în devălmășie poate înceta în timpul
căsătoriei și la cererea creditorilor personali ai soților, în măsura
necesară acoperirii creanțelor lor. Efectul este acela că bunurile
partajate devin obiectul dreptului de proprietate exclusivă al
fiecăruia dintre soți.
Curtea reține că, în cadrul comunității de bunuri a soților,
constituie obiectul proprietății lor comune și, deci, se află în
devălmășie numai acele bunuri asupra cărora ei au un drept de
proprietate, în înțelesul art. 30 alin. 1 din Codul familiei: ăBunurile
dobândite în timpul căsătoriei de către oricare dintre soți sunt, de
la data dobândirii lor, bunuri comune ale soților”, ca o consecință
firească a relațiilor personale izvorâte din căsătorie și ca o
măsură legală de ocrotire a intereselor patrimoniale comune ale
soților. Bunurile proprii ale fiecărui soț, care sunt enumerate la
art. 31 din Codul familiei, nu intră în sfera bunurilor comune.
Soții pot avea două categorii de datorii: proprii și comune. În
consecință, există și două categorii de creditori: personali și
comuni.
În principiu, creditorul personal nu poate urmări pentru
realizarea creanței sale bunurile comune (art. 33 alin. 1 din
Codul familiei), acesta putând urmări numai bunurile proprii ale
soțului debitor. Dacă bunurile proprii ale soțului debitor nu sunt
suficiente pentru acoperirea creanțelor creditorilor personali,
aceștia pot cere împărțirea bunurilor comune, prin hotărâre
judecătorească, însă numai în măsura necesară acoperirii
creanței, potrivit art. 33 alin. 2 din Codul familiei. Pe cale de
consecință, ca regulă, legitimare procesuală în cadrul acțiunii
având ca obiect partajul bunurilor comune ale soților în timpul
căsătoriei are numai creditorul personal al unuia dintre aceștia.
În ipoteza în care datoria nu este personală, ci una comună
soților,
creditorul
poate
urmări
bunurile
comune,
nemaiputându-se aprecia că are calitatea de creditor personal.
Ca orice drept de proprietate, și dreptul de proprietate comună
în devălmășie are în conținutul său atributele: posesie, folosință
și dispoziție. Curtea constată că nici exercitarea prerogativelor
dreptului de proprietate comună nu trebuie absolutizată,
legiuitorul fiind îndreptățit să stabilească conținutul și limitele
dreptului de proprietate în conformitate cu dispozițiile art. 44 alin. (1)
din Constituție.
Potrivit acestor dispoziții, legiuitorul este competent să
stabilească cadrul juridic pentru exercitarea atributelor dreptului
de proprietate, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel limitări rezonabile în
valorificarea acestuia, ca drept subiectiv garantat.
În acest context, Curtea constată că prevederile art. 33
alin. 2 și 3 din Codul familiei nu aduc atingere dreptului de
proprietate privată, consacrat prin art. 44 din Legea
fundamentală, și nici art. 1 din Primul Protocol adițional la
Convenția pentru apărarea drepturilor omului și a libertăților
fundamentale.

MONITORUL OFICIAL AL ROMÂNIEI, PARTEA I, Nr. 673/21.IX.2011
Având în vedere toate aceste argumente, Curtea constată
că prevederile legale criticate din Codul familiei nu contravin

17

dispozițiilor constituționale și celor convenționale invocate în
susținerea excepției.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 33 alin. 2 și 3 din Codul familiei, excepție
ridicată de Mihai Neacșu în dosarele nr. 4.020/94/2009 și nr. 5.828/94/2009 ale Judecătoriei Buftea — Ilfov.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 965
din 12 iulie 2011

referitoare la excepția de neconstituționalitate a prevederilor art. 5 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 5 din Legea nr. 10/2001 privind regimul juridic
al unor imobile preluate în mod abuziv în perioada 6 martie 1945—
22 decembrie 1989, excepție ridicată de Fundația Timișoara 89
în Dosarul nr. 2.745/30/2007 al Înaltei Curți de Casație și Justiție —
Secția civilă și de proprietate intelectuală, și care face obiectul
Dosarului Curții Constituționale nr. 3.776D/2010.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că părțile
Paul Alexander Martin și Margareta Laitin au depus la dosar
note scrise prin care solicită respingerea excepției de
neconstituționalitate, apreciind că Fundația Timișoara 89 nu
justifică un interes legitim în susținerea excepției.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2010, pronunțată în Dosarul
nr. 2.745/30/2007, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. 5 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de
Fundația Timișoara 89 într-o cauză având ca obiect recursul
formulat împotriva unei decizii civile pronunțate de Curtea de
Apel Timișoara — Secția civilă.
În motivarea excepției de neconstituționalitate autorul
acesteia susține că prevederile art. 5 din Legea nr. 10/2001
instituie o gravă inegalitate de tratament între cetățenii români
care au părăsit țara, stabilindu-se în Germania, și cei care s-au
stabilit într-una din țările enumerate la anexa nr. 1 din această
lege, pentru simplul motiv, absolut independent de voința lor, că
între România și Germania nu s-a încheiat un acord
internațional privind reglementarea problemelor financiare în
suspensie.

18

MONITORUL OFICIAL AL ROMÂNIEI, PARTEA I, Nr. 673/21.IX.2011

Înalta Curte de Casație și Justiție — Secția civilă și de
proprietate intelectuală consideră că excepția de
neconstituționalitate a prevederilor art. 5 din Legea nr. 10/2001
ănu este vădit neconstituțională”. În acest sens, arată că acest
text de lege instituie una dintre excepțiile de la regula vocației
generale la acordarea de măsuri reparatorii pentru imobilele
care fac parte din domeniul de aplicare a legii. Ca atare, drept
urmare a excepției peremptorii instituite de legiuitor prin art. 5 din
lege, părțile nu pot beneficia nici de restituirea în natură și nici
de măsuri reparatorii prin echivalent.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—
22 decembrie 1989, republicată în Monitorul Oficial al României,
Partea I, nr. 798 din 2 septembrie 2005, astfel cum au fost
completate prin art. I pct. 3 din Legea nr. 1/2009, publicată în
Monitorul Oficial al României, Partea I, nr. 63 din 3 februarie
2009.
Textul de lege criticat are în prezent următorul conținut:
Art. 5: ă(1) Nu sunt îndreptățite la restituire în natură sau la
măsuri reparatorii în echivalent persoanele care au primit
despăgubiri potrivit acordurilor internaționale încheiate de

România privind reglementarea problemelor financiare în
suspensie, enumerate în anexa nr. 1, care face parte integrantă
din prezenta lege.
(2) Dispozițiile alin. (1) se aplică și persoanelor ale căror averi
au fost dobândite ilicit, în conformitate cu hotărârile instanțelor
judecătorești pronunțate până la 6 martie 1945. Atât anexa nr. 1
la prezenta lege, cât și hotărârile judecătorești respective se
afișează pe pagina de internet a autorității publice cu atribuții în
domeniul retrocedărilor.”
În opinia autorului excepției de neconstituționalitate,
prevederile de lege criticate contravin dispozițiilor constituționale
ale art. 16 alin. (1) referitoare la egalitatea în drepturi.
Examinând excepția de neconstituționalitate, Curtea
constată că textul de lege este criticat pe motiv că legiuitorul a
instaurat un regim juridic diferențiat între persoanele îndreptățite
potrivit Legii nr. 10/2001, respectiv cele care au primit
despăgubiri pe cale administrativă internă și cele ce au primit
despăgubiri în baza unor acorduri internaționale.
Față de critica de neconstituționalitate formulată, prin Decizia
nr. 594 din 19 iunie 2007, publicată în Monitorul Oficial al
României, Partea I, nr. 581 din 23 august 2007, Curtea a
constatat că, la fel ca în cauza de față, pretinsa
neconstituționalitate este dedusă din compararea textului criticat
cu o altă prevedere din Legea nr. 10/2001, și anume art. 2
alin. (2). Or, sub acest aspect, Curtea, în jurisprudența sa, a
statuat că neconstituționalitatea unui text nu poate fi dedusă din
compararea unor prevederi de lege dintr-un anumit domeniu
între ele, ci numai din constatarea unei neconcordanțe între
diferite reglementări și dispoziții ori principii din Constituție.
Prin decizia sus-menționată, Curtea a statuat că textul de
lege criticat nu instituie privilegii sau discriminări între cetățeni și
nu încalcă principiul constituțional al egalității în drepturi,
consacrat prin art. 16 din Constituție, tratamentul egal
impunându-se doar pentru cetățenii aflați în situații identice.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 5 din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Fundația
Timișoara 89 în Dosarul nr. 2.745/30/2007 al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 12 iulie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 673/21.IX.2011

19

CURTEA CONSTITUȚIONALĂ

D E C I Z I A Nr. 968
din 12 iulie 2011

referitoare la excepția de neconstituționalitate a prevederilor art. 1073 și art. 1541
din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 1073 și art. 1541 din Codul civil, excepție
ridicată de Tiziano Chiarotto în Dosarul nr. 5760.1/325/2009 al
Tribunalului Timiș — Secția civilă, și care formează obiectul
Dosarului Curții Constituționale nr. 3.838D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 822/R din 29 iunie 2010, pronunțată în
Dosarul nr. 5760.1/325/2009, Tribunalul Timiș — Secția civilă
a sesizat Curtea Constituțională cu excepția de
neconstituționalitate a prevederilor art. 1.073 și art. 1.541
din Codul civil, excepție ridicată de Tiziano Chiarotto într-o
cauză având ca obiect obligația de a face.
În motivarea excepției de neconstituționalitate autorul
acesteia susține că prevederile art. 1073 din Codul civil sunt
neconstituționale, întrucât dau naștere arbitrariului, instanțele,
în mod subiectiv, având posibilitatea de a alege între obligarea
debitorului la îndeplinirea obligației și cea la dezdăunare,
neexistând niciun criteriu de evaluare a daunelor. În ceea ce
privește prevederile art. 1541 din Codul civil, apreciază că
acestea sunt neconstituționale în măsura în care se solicită
mandatarului să remită mandantului chiar și ce nu i s-ar fi
cuvenit, creându-se astfel o diferență nejustificată între
ăcontractul de mandat și alte contracte similare, cum ar fi cel de
asistență juridică”.
Tribunalul Timiș — Secția civilă consideră că excepția de
neconstituționalitate este neîntemeiată. În argumentare, arată
că aspectele invocate în susținerea acesteia nu reprezintă o
problemă de constituționalitate, ci doar de interpretare și
aplicare a legii civile în speța dedusă judecății.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1073 și art. 1541 din Codul civil, care au
următorul conținut:
— Art. 1073: ăCreditorul are dreptul de a dobândi îndeplinirea
exactă a obligației și în caz contrar are dreptul la dezdăunare.”;
— Art. 1541: ăMandatarul este dator, oricând i se va cere, a
da seama mandantului de lucrările sale și de a-i remite tot ceea
ce ar fi primit în puterea mandatului, chiar când ceea ce ar fi
primit nu s-ar fi cuvenit mandantului.”
Autorul
excepției
invocă
încălcarea
dispozițiilor
constituționale ale art. 16 privind egalitatea în drepturi, art. 21
privind accesul liber la justiție, art. 24 privind dreptul la apărare,
art. 53 privind restrângerea exercițiului unor drepturi sau al unor
libertăți, art. 57 privind exercitarea drepturilor și a libertăților,
art. 124 privind înfăptuirea justiției și a celor ale art. 135 privind
economia României.
Examinând excepția de neconstituționalitate, Curtea
constată că reglementarea criticată a mai fost supusă controlului
de constituționalitate, prin raportare la aceleași norme din Legea
fundamentală și cu o motivare similară.
În acest sens, sunt deciziile nr. 1.210 din 5 octombrie 2010,
publicată în Monitorul Oficial al României, Partea I, nr. 801 din
30 noiembrie 2010, și nr. 1.253 din 7 octombrie 2010, publicată
în Monitorul Oficial al României, Partea I, nr. 774 din
18 noiembrie 2010, prin care Curtea a statuat că prevederile de
lege criticate sunt constituționale.
Astfel, prin aceste decizii, Curtea a constatat că prevederile
art. 1541 din Codul civil se referă la obligația mandatarului de a
da socoteală și de a răspunde pentru îndeplinirea mandatului.
Această obligație reprezintă îndatorirea mandatarului de a-i
aduce la cunoștință mandantului toate informațiile referitoare la
demersurile și la rezultatele obținute, precum și de a-i preda
bunurile sau valorile primite în temeiul mandatului, inclusiv
înscrisurile doveditoare ale actelor juridice.
Obligația mandatarului de a remite mandantului tot ceea ce
ar fi primit în puterea mandatului, chiar când ceea ce ar fi primit
nu s-ar fi cuvenit acestuia din urmă, este justificată de faptul că

20

MONITORUL OFICIAL AL ROMÂNIEI, PARTEA I, Nr. 673/21.IX.2011

actele juridice pe care mandatarul le-a încheiat produc efecte
între terți și mandantul în numele căruia au fost încheiate acele
acte, iar nu între mandatar și terți. Dacă terțul dorește restituirea
unei sume sau a unui bun, el va acționa direct pe mandant, care
va trebui să restituie ce a obținut necuvenit.
În ceea ce privește susținerea potrivit căreia se creează o
diferență nejustificată între contractul de mandat și cel de
asistență juridică din perspectiva obligației de a da socoteală,
prin aceleași decizii, Curtea a constatat că nici aceasta nu este
întemeiată, pentru argumentele acolo reținute.
În ceea ce privește excepția de neconstituționalitate a
prevederilor art. 1073 din Codul civil, prin Decizia nr. 432 din
15 aprilie 2008, publicată în Monitorul Oficial al României,
Partea I, nr. 425 din 6 iunie 2008, Curtea a statuat că acest text
de lege stabilește regula de principiu privind efectele obligațiilor,
și anume de a da creditorului dreptul de a urmări și de a obține
de la debitor îndeplinirea exactă a prestației la care s-a obligat
sau de a cere despăgubiri în caz de neexecutare.

Finalitatea textului este evidentă și constă în realizarea
drepturilor legale ale creditorului prin determinarea debitorului
de a executa obligația la care este ținut în temeiul unui contract
încheiat între părți, sub sancțiunea suportării unor despăgubiri.
Asemenea reglementări creează condițiile indispensabile
valorificării dreptului de proprietate privată, dând expresie
principiului garantării și ocrotirii acestuia, în mod egal, indiferent
de titular.
De asemenea, Curtea a constatat că nu poate fi reținută nici
critica potrivit căreia textele de lege criticate contravin
prevederilor constituționale ale art. 21 privind accesul liber la
justiție, art. 24 privind dreptul la apărare, art. 53 privind
restrângerea exercițiului unor drepturi sau al unor libertăți,
art. 57 privind exercitarea drepturilor și a libertăților, art. 124
privind înfăptuirea justiției și art. 135 privind economia României.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1073 și art. 1541 din Codul civil, excepție
ridicată de Tiziano Chiarotto în Dosarul nr. 5760.1/325/2009 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 989
din 12 iulie 2011

referitoare la excepția de neconstituționalitate a prevederilor art. 975 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Simion Jr. Arcălean, Leontina Arcălean și Mihaela-Teodora
Ștefan în Dosarul nr. 10.980/190/2010 al Judecătoriei Bistrița —
Secția civilă, și care formează obiectul Dosarului Curții
Constituționale nr. 471D/2011.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece aceasta nu este motivată, conform
exigențelor art. 10 alin. (2) din Legea nr. 47/1992.
C U R T E A,

Pe rol se află soluționarea excepției de neconstituționalitate
a prevederilor art. 975 din Codul civil, excepție ridicată de

având în vedere actele și lucrările dosarului, constată
următoarele:

21

MONITORUL OFICIAL AL ROMÂNIEI, PARTEA I, Nr. 673/21.IX.2011
Prin Încheierea din 29 martie 2011, pronunțată în Dosarul
nr. 10.980/190/2010, Judecătoria Bistrița — Secția civilă a
sesizat Curtea Constituțională cu excepția de
neconstituționalitate a prevederilor art. 975 din Codul civil,
excepție ridicată de Simion Jr. Arcălean, Leontina Arcălean și
Mihaela-Teodora Ștefan într-o cauză civilă având ca obiect o
acțiune pauliană.
În motivarea excepției de neconstituționalitate autorii
acesteia susțin că prevederile art. 975 din Codul civil contravin
dispozițiilor constituționale ale art. 1 alin. (5), precum și celor ale
art. 44 alin. (1), (2) și (8), fără a argumenta însă în ce constă
pretinsa neconstituționalitate a acestora.
Judecătoria Bistrița — Secția civilă consideră că excepția
de neconstituționalitate este neîntemeiată. Astfel, arată că textul
de lege criticat nu contravine normelor constituționale și
convenționale invocate de autorii acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale

criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 975 din Codul civil, potrivit cărora ăEi [creditorii]
pot asemenea, în numele lor personal, să atace actele viclene
făcute de debitor în prejudiciul drepturilor lor.”
Autorii excepției susțin că prevederile legale criticate
contravin dispozițiilor constituționale ale art. 1 alin. (5) potrivit
cărora, în România, respectarea Constituției, a supremației sale
și a legilor este obligatorie, precum și celor ale art. 44 alin. (1),
(2) și (8) referitoare la dreptul de proprietate privată.
Examinând excepția de neconstituționalitate, Curtea observă
că autorii excepției nu precizează în ce anume constă pretinsa
contrarietate a textului de lege criticat cu normele constituționale
invocate, limitându-se a menționa unele aspecte legate de
împrejurările concrete ale cauzei deduse judecății.
Așa fiind, simpla enumerare în susținerea excepției a unor
norme constituționale nu este de natură să satisfacă exigențele
art. 10 alin. (2) din Legea nr. 47/1992, prevederi potrivit cărora
ăSesizările trebuie făcute în formă scrisă și motivate”, deoarece
acest fapt ar avea semnificația exercitării unui control de
constituționalitate din oficiu, ceea ce este inadmisibil în raport
cu dispozițiile art. 146 din Constituție.
În aceste condiții, excepția de neconstituționalitate, așa cum
a fost formulată, urmează a fi respinsă ca inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 975 din Codul civil, excepție ridicată de
Simion Jr. Arcălean, Leontina Arcălean și Mihaela-Teodora Ștefan în Dosarul nr. 10.980/190/2010 al Judecătoriei Bistrița — Secția
civilă.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 1.003
din 14 iulie 2011

referitoare la excepția de neconstituționalitate a dispozițiilor art. 4 alin. (6) lit. c)
din Legea nr. 85/2006 privind procedura insolvenței
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător

Puskás Valentin Zoltán
Tudorel Toader
Ionița Cochințu

— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

22

MONITORUL OFICIAL AL ROMÂNIEI, PARTEA I, Nr. 673/21.IX.2011

Pe rol se află soluționarea excepției de neconstituționalitate
a dispozițiilor art. 4 alin. (6) lit. c) din Legea nr. 85/2006 privind
procedura insolvenței, excepție ridicată de Raiffeisen Bank cu
sediul în București în Dosarul nr. 7/86/2001 al Tribunalului
Suceava — Secția comercială, de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textul criticat nu încalcă normele
constituționale invocate, ci constituie expresia acestora.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2010, pronunțată în Dosarul
nr. 7/86/2001, Tribunalul Suceava — Secția comercială, de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 alin. (6) lit. c) din Legea nr. 85/2006 privind
procedura insolvenței, excepție ridicată de Raiffeisen Bank cu
sediul în București într-o cauză având ca obiect Legea
nr. 85/2006 privind procedura insolvenței.
În motivarea excepției de neconstituționalitate autorul
acesteia susține, în esență, că prevederile art. 4 alin. (6) lit. c)
din Legea nr. 85/2006 încalcă dispozițiile constituționale ale
art. 44 alin. (1) teza întâi și art. 136 alin. (1), întrucât prin
diminuarea sumelor rezultate din lichidarea averii debitorului se
încalcă dreptul creditorilor la recuperarea propriilor creanțe.
Scopul înființării fondului de lichidare nu îl reprezintă
asigurarea sumelor necesare procedurii, precum și remunerării
activității desfășurate de lichidator sau administrator în situația
în care, în patrimoniul debitorului, nu există fonduri sau bunuri
valorificabile. Astfel, așa cum se precizează în art. 4 alin. (7) din
Legea nr. 85/2006 privind procedura insolvenței, sumele
prevăzute la art. 6 lit. c) vor fi virate în contul filialei Uniunii
Naționale a Practicienilor în Insolvență din România din care
face parte administratorul judiciar/lichidatorul care transmite
suma. În aceste condiții, în cadrul procedurii insolvenței, o
entitate care nu participă la procedura colectivă, care are drept
scop maximizarea posibilității recuperării creanțelor din averea
debitorului, beneficiază de sumele rezultate din lichidarea
patrimoniului diferiților debitori, intrând astfel în contradicție cu
dreptul părților la un proces echitabil.
De asemenea, arată că potrivit art. 44 din Ordonanța de
urgență a Guvernului nr. 86/2006 privind organizarea activității
practicienilor în insolvență, bugetul Uniunii Naționale a
Practicienilor în Insolvență din România este constituit, printre
altele, și din cotizațiile membrilor săi, iar sumele colectate au ca
destinație protejarea intereselor acestora, precum și
remunerarea în situațiile în care societatea aflată în insolvență
sau faliment nu dispune de bunuri din a căror valorificare să
poată să-și acopere cheltuielile efectuate pe parcursul
procedurii.
Pe cale de consecință, introducerea unui nou comision
suplimentar de 2%, care urmează a fi încasat de Uniunea
Națională a Practicienilor în Insolvență din România, în temeiul
unui alt act normativ decât cel care reglementează organizarea
și funcționarea profesiei de practician în insolvență, este de
natură să confere o poziție dominantă acestei asociații
profesionale.

Tribunalul Suceava — Secția comercială, de contencios
administrativ și fiscal opinează în sensul că excepția de
neconstituționalitate este întemeiată, reținând ca motivare
susținerile autorului excepției.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale. În ce privește critica față de art. 21 din
Constituție, aceasta nu poate fi reținută, deoarece dispozițiile
criticate nu îngrădesc sub niciun aspect liberul acces la justiție,
nu împiedică părțile interesate de a apela la instanțele
judecătorești și de a se prevala de toate garanțiile procesuale.
Referitor la pretinsa încălcare a dispozițiilor art. 44 și art. 136
din Constituție, arată că normele criticate sunt în deplină
concordanță cu prevederile constituționale, potrivit cărora
conținutul și limitele dreptului de proprietate sunt stabilite de
lege.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 4 alin. (6) lit. c) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, care au următorul cuprins:
ă(6) Fondul prevăzut la alin. (4) va fi constituit prin: [...]
c) preluarea a 2,0% din sumele recuperate în cadrul
procedurilor de insolvență, inclusiv din fondurile obținute din
vânzarea bunurilor din averea debitorului, sumă care va fi
inclusă în categoria cheltuielilor aferente procedurii în sensul
alin. (1).”
Autorul excepției de neconstituționalitate consideră că textul
criticat contravine dispozițiilor constituționale ale art. 21 alin. (3),
art. 44 alin. (1) teza întâi și art. 136 alin. (5).
Examinând excepția de neconstituționalitate, Curtea
constată următoarele:
1. În ce privește încălcarea dispozițiilor constituționale ale
art. 21 alin. (3), Curtea observă faptul că preluarea a 2% din
sumele recuperate în cadrul procedurilor de insolvență, inclusiv
din fondurile obținute din vânzarea bunurilor din averea
debitorului, și includerea acestei sume în categoria cheltuielilor
aferente procedurii nu poate conferi un caracter inechitabil
procesului și nu conduce la tergiversarea soluționării cauzelor.
Sintagma ăproces echitabil” din cuprinsul art. 21 alin. (3) din
Constituție semnifică un tratament egal aplicat celor două părți
în cadrul litigiilor atât din punct de vedere al drepturilor lor, cât și
sub aspectul respectării garanțiilor procedurale.
Pe de altă parte, dispozițiile criticate nu îngrădesc sub niciun
aspect liberul acces la justiție, nu împiedică părțile interesate de

MONITORUL OFICIAL AL ROMÂNIEI, PARTEA I, Nr. 673/21.IX.2011
a apela la instanțele judecătorești și de a se prevala de toate
garanțiile procesuale.
2. Referitor la încălcarea dispozițiilor art. 44, Curtea observă
că însuși autorul excepției recunoaște că, potrivit art. 44 alin. (1)
teza a doua din Constituție, conținutul și limitele dreptului de
proprietate se stabilesc prin lege, iar conferirea unor drepturi
anumitor participanți la procedura falimentului nu le atribuie în
niciun caz acestora o poziție dominantă, privilegiată.
Este firesc și echitabil ca lichidatorul care a efectuat acte și
lucrări în interesul procedurii pentru un debitor falit, din a cărui
avere nu poate fi remunerat, să apeleze la fondul de lichidare
instituit în acest scop și constituit, printre alte surse, și din
procentul de 2% rezultat din sumele recuperate în cadrul
procedurii de insolvență ce privește alți debitori.
Contrar susținerilor autorului excepției, care au fost preluate
și de instanța de judecată, instituirea fondului de lichidare are

23

tocmai scopul de a îndestula lichidatorii; se evită astfel situația
ca lichidatorii, care au realizat întreaga procedură a insolvenței
pentru anumiți debitori, să nu poată fi plătiți pentru motivul că
acești debitori nu au disponibilități în cont, în urma lichidării.
Procedura insolvenței nu se realizează numai în interesul
creditorilor, ci și al debitorului și mai ales în interesul întregii
societății, în special în ce privește apărarea securității circuitului
civil, prin eliminarea societăților comerciale insolvabile, fapt care
conduce la o mai bună și eficientă desfășurare a relațiilor
comerciale.
În sfârșit, în ceea ce privește încălcarea prevederilor
constituționale ale art. 136 alin. (5) Curtea observă că sunt
aplicabile considerentele avute în vedere la pct. 2, în condițiile
în care și inviolabilitatea proprietății private este interpretată tot
prin prisma art. 44 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 alin. (6) lit. c) din Legea nr. 85/2006 privind
procedura insolvenței, excepție ridicată de Raiffeisen Bank cu sediul în București în Dosarul nr. 7/86/2001 al Tribunalului Suceava —
Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.024
din 14 iulie 2011

referitoare la excepția de neconstituționalitate a dispozițiilor art. 56
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 56 din Codul de procedură civilă, excepție
ridicată de Gheorghe Rotaru în Dosarul nr. 6.211/86/2009 al

Curții de Apel Suceava — Secția comercială, contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 14 mai 2010, pronunțată în Dosarul
nr. 6.211/86/2009 Curtea de Apel Suceava — Secția
comercială, contencios administrativ și fiscal a sesizat
Curtea Constituțională pentru soluționarea excepției de

24

MONITORUL OFICIAL AL ROMÂNIEI, PARTEA I, Nr. 673/21.IX.2011

neconstituționalitate a dispozițiilor art. 56 din Codul de
procedură civilă.
Excepția a fost ridicată de Gheorghe Rotaru într-o cauză
având ca obiect cererea de soluționare a recursurilor declarate
împotriva sentinței nr. 2.286 din 16 decembrie 2009 pronunțată
de Tribunalul Suceava — Secția comercială, contencios
administrativ și fiscal.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, deoarece în situația în care partea pentru care
s-a intervenit a fost în imposibilitatea de a formula calea de atac,
aceasta se află în situația de a nu se putea apăra. Or, în aceste
condiții calea de atac formulată de către intervenientul accesoriu
ar fi de natură a ocroti drepturile părții pentru care s-a intervenit,
inclusiv dreptul la apărare.
De asemenea, în opinia autorului excepției, dispozițiile legale
criticate reglementează o îngrădire a accesului liber la justiție,
fiind limitat accesul spre cel de-al doilea grad de jurisdicție.
Curtea de Apel Suceava — Secția comercială,
contencios administrativ și fiscal apreciază că excepția
invocată este întemeiată, întrucât dispozițiile legale criticate
contravin prevederilor constituționale ale art. 21 și art. 24, în
măsura în care nu i se recunoaște intervenientului în interesul
uneia dintre părți dreptul de a declara recurs în lipsa formulării
recursului de către partea în interesul căreia a intervenit.
Regula instituită de art. 21 alin. (2) din Constituție are ca
semnificație faptul că legiuitorul nu poate exclude de la exercițiul
drepturilor procesuale nicio categorie de persoane.
Legiuitorul poate institui reguli speciale de procedură, însă
nu poate aduce atingere substanței dreptului de acces liber la
justiție în situația în care sunt date condițiile de exercițiu ale
acțiunii civile, iar persoana își exercită drepturile cu bună
credință și în limite rezonabile.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că dispozițiile legale criticate sunt
constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 56 din Codul de procedură civilă, care au
următorul conținut: ăApelul sau recursul făcut de cel care
intervine în interesul uneia din părți se socotește neavenit, dacă
partea pentru care a intervenit nu a făcut ea însăși apel sau
recurs.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) — Accesul liber la justiție,
art. 24 alin. (2) — Dreptul la apărare și art. 53 — Restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că aceasta este neîntemeiată. Dispozițiile legale
criticate reprezintă norme de procedură care, potrivit art. 126
alin. (2) din Constituție, sunt stabilite prin lege. Astfel, dispozițiile
art. 56 din Codul de procedură civilă fac parte din secțiunea I —
ăIntervenția” a capitolului III — ăAlte persoane care pot lua parte
la judecată” din titlul I — ăPărțile” al cărții a doua — ăProcedura
contencioasă”. Prin dispozițiile criticate nu se limitează drepturile
părților și nici ale intervenienților, deoarece nimic nu le împiedică
pe acestea să se adreseze instanțelor judecătorești, să
folosească toate mijloacele de apărare prevăzute de lege și să
beneficieze de garanțiile procesului echitabil.
Curtea mai reține că intervenția în interesul altei persoane,
având caracter accesoriu în raport cu cererea principală
(formulată de partea în interesul căreia s-a făcut intervenția),
permite unei persoane să se alăture și să susțină interesele unei
părți aflate într-un litigiu pentru a întări poziția acesteia din urmă.
Prin urmare, intervenția în interesul altei persoane este menită
să sprijine reclamarea și realizarea drepturilor unei părți din
litigiu, dar nu să îndeplinească acte și fapte în locul titularului
parte în proces. Din acest motiv, textul criticat stabilește cu
rigoare că nu poate fi primit apelul sau recursul făcut de către un
intervenient în interesul altuia și introdus în locul apelului sau
recursului celui pentru care s-a făcut intervenția, întrucât
intervenientul nu poate invoca un interes propriu.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, art.
11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 56 din Codul de procedură civilă, excepție
ridicată de Gheorghe Rotaru în Dosarul nr. 6.211/86/2009 al Curții de Apel Suceava — Secția comercială, contencios administrativ
și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 673/21.IX.2011

25

CURTEA CONSTITUȚIONALĂ

D E C I Z I A Nr. 1.039
din 14 iulie 2011

referitoare la excepția de neconstituționalitate a dispozițiilor
art. 10 din Legea nr. 146/1997 privind taxele judiciare de timbru
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 10 din Legea nr. 146/1997 privind taxele
judiciare de timbru, excepție ridicată de Cecilia Dăscălescu în
Dosarul nr. 543/222/2008 al Tribunalului Botoșani — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent face referatul cauzei și arată că la dosar
s-a depus o cerere prin care autorul excepției de
neconstituționalitate solicită acordarea unui nou termen de
judecată, deoarece la termenul stabilit pentru soluționarea
excepției va fi internat în spital, nefăcând dovada în acest sens.
Reprezentantul Ministerului Public nu se opune cererii
formulate.
Curtea, deliberând, în temeiul art. 156 alin. (1) din Codul de
procedură civilă respinge cererea de amânare.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată și menținerea jurisprudenței.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2010, pronunțată în Dosarul
nr. 543/222/2008, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a dispozițiilor art. 10 din Legea
nr. 146/1997 privind taxele judiciare de timbru, excepție
ridicată de Cecilia Dăscălescu într-o cauză având ca obiect o
acțiune civilă pentru pretenții — restituire împrumut.
În motivarea excepției de neconstituționalitate autorul
acesteia susține că prevederile de lege criticate nu fac diferența

între cererea de intervenție în interes propriu și cererea de
intervenție accesorie, ambele fiind taxate după regulile aplicabile
cererii sau acțiunii principale, ajungându-se astfel la o dublă
taxare, ceea ce duce la încălcarea art. 21 alin. (3) din
Constituție.
Tribunalul Botoșani — Secția civilă opinează în sensul că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată, cu referire la jurisprudența Curții Constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 10 din Legea nr. 146/1997 privind taxele judiciare
de timbru, publicată în Monitorul Oficial al României, Partea I,
nr. 173 din 29 iulie 1997, cu următorul conținut: ăCererile
reconvenționale, cererile de intervenție și de chemare în
garanție se taxează după regulile aplicabile cererii sau acțiunii
principale.”
În opinia autorului excepției de neconstituționalitate, acest
text de lege contravine prevederilor constituționale ale art. 16
alin. (1) privind egalitatea cetățenilor în fața legii și a autorităților
publice fără privilegii și fără discriminări și ale art. 21 alin. (1)
privind dreptul oricărei persoane de a se adresa justiției pentru
apărarea drepturilor, libertăților și a intereselor sale legitime.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului de constituționalitate, prin raportare la aceleași
dispoziții constituționale și critici similare.

26

MONITORUL OFICIAL AL ROMÂNIEI, PARTEA I, Nr. 673/21.IX.2011

Astfel, prin Decizia nr. 796 din 9 noiembrie 2006, publicată în
Monitorul Oficial al României, Partea I, nr. 961 din 29 noiembrie
2006, Curtea a reținut că susținerea autorului excepției, potrivit
căreia intervenientul are obligația de a-și timbra cererea la
valoarea acesteia sau a acțiunii principale, este eronată. Art.10
din lege prevede că cererile de intervenție se taxează după
regulile aplicabile cererii sau acțiunii principale, aspect care nu
duce la concluzia autorului excepției. Analizând norma legală
criticată, Curtea observă că procedura de stabilire a taxei de
timbru în cazul cererii de intervenție este aceeași cu cea
aplicabilă cererii principale, nu și cuantumul taxei, care se
calculează în funcție de valoarea pretinsă prin cererea de
intervenție.
În acest sens sunt, de altfel, și prevederile art. 10 alin. (2) din
Normele metodologice pentru aplicarea Legii nr. 146/1997
privind taxele judiciare de timbru, aprobate prin Ordinul
ministrului de stat, ministrul justiției, nr. 760/C/1999, publicat în
Monitorul Oficial al României, Partea I, nr. 380 din 10 august
1999, potrivit cărora ăCererile reconvenționale, cererile de
intervenție și de chemare în garanție ce apar în urma unei
acțiuni care are ca obiect drepturi evaluabile în bani sunt supuse
taxei judiciare de timbru calculate la valoarea ce se pretinde prin
aceste cereri”.
De asemenea, prin numeroase decizii, spre exemplu prin
Decizia nr. 109 din 1 februarie 2011, publicată în Monitorul
Oficial al României, Partea I, nr. 237 din 5 aprilie 2011, Decizia
nr. 1.072 din 16 septembrie 2010, publicată în Monitorul Oficial
al României, Partea I, nr. 679 din 7 octombrie 2010, Decizia
nr. 494 din 6 mai 2008, publicată în Monitorul Oficial al
României, Partea I, nr. 378 din 19 mai 2008, sau Decizia nr. 845
din 28 noiembrie 2006, publicată în Monitorul Oficial al
României, Partea I, nr. 37 din 18 ianuarie 2007, Curtea,
soluționând excepția de neconstituționalitate, a constatat, în
esență, potrivit dispozițiilor constituționale, că accesul liber la

justiție nu echivalează cu gratuitatea serviciului prestat de
instanțele judecătorești, legiuitorul având deplina legitimitate
constituțională de a impune taxe judiciare de timbru fixe sau
calculate la valoare în funcție de obiectul litigiului.
Nicio dispoziție constituțională nu interzice stabilirea taxelor
de timbru în justiție, fiind justificat ca persoanele care se
adresează autorităților judecătorești să contribuie la acoperirea
cheltuielilor prilejuite de realizarea actului de justiție. Regula este
cea a timbrării acțiunilor în justiție, excepțiile fiind posibile numai
în măsura în care sunt stabilite de legiuitor. Cheltuielile
ocazionate de realizarea actului de justiție sunt cheltuieli publice,
la a căror acoperire, potrivit art. 56 din Constituție, cetățenii sunt
obligați să contribuie prin impozite și taxe stabilite în condițiile
legii.
Echivalentul taxelor judiciare de timbru este integrat în
valoarea cheltuielilor stabilite de instanța de judecată prin
hotărârea pe care o pronunță în cauză, plata acestora revenind
părții care cade în pretenții. În același sens este, de altfel, și
jurisprudența Curții Europene a Drepturilor Omului, în care s-a
statuat că o caracteristică a principiului liberului acces la justiție
este aceea că nu este un drept absolut (Cauza Ashingdane
împotriva Regatului Unit al Marii Britanii, 1985). Astfel, acest
drept, care cere prin însăși natura sa o reglementare din partea
statului, poate fi subiectul unor limitări, atât timp cât nu este
atinsă însăși substanța sa.
De asemenea, Curtea a statuat că, potrivit prevederilor
Ordonanței de urgență a Guvernului nr. 51/2008 privind ajutorul
public judiciar în materie civilă, justițiabilii pot obține scutiri,
reduceri, amânări sau eșalonări de la plata taxelor judiciare de
timbru.
Neintervenind elemente noi, de natură a justifica
reconsiderarea jurisprudenței Curții Constituționale, soluțiile și
considerentele acestor decizii își păstrează valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 din Legea nr. 146/1997 privind taxele
judiciare de timbru, excepție ridicată de Cecilia Dăscălescu în Dosarul nr. 543/222/2008 al Tribunalului Botoșani — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 673/21.IX.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Normelor metodologice
de aplicare a Legii nr. 104/2003 privind manipularea
cadavrelor umane și prelevarea organelor și țesuturilor
de la cadavre în vederea transplantului,
aprobate prin Hotărârea Guvernului nr. 451/2004
În temeiul art. 108 din Constituția României, republicată, și al art. 2 din Legea
nr. 75/2010 privind externarea persoanelor decedate, de religie islamică,
Guvernul României adoptă prezenta hotărâre.
Articol unic. — Normele metodologice de aplicare a Legii nr. 104/2003
privind manipularea cadavrelor umane și prelevarea organelor și țesuturilor de la
cadavre în vederea transplantului, aprobate prin Hotărârea Guvernului
nr. 451/2004, publicată în Monitorul Oficial al României, Partea I, nr. 340 din
19 aprilie 2004, se modifică și se completează după cum urmează:
1. La articolul 3 alineatul (1), litera b) se modifică și va avea următorul
cuprins:
ăb) după constatarea decesului, cadavrul este păstrat două ore în secția
unde a fost internat pacientul, într-o cameră special amenajată; în situația în care
nu este posibilă amenajarea unei camere în fiecare secție, spitalul amenajează o
încăpere destinată acestui scop;”.
2. La articolul 3, alineatul (4) se modifică și va avea următorul cuprins:
ă(4) Următoarele acte/manevre medicale post-mortem se efectuează după
confirmarea medicală a morții cerebrale, la interval de cel puțin 6 ore pentru adulți
și copii cu vârsta de peste 7 ani și după un interval de cel puțin 12 ore pentru copii
sub vârsta de 7 ani:
a) autopsia;
b) eliberarea certificatului medical constatator de deces, în același timp cu
eliberarea decedatului îmbălsămat și/sau autopsiat;
c) îmbălsămarea.”
3. La articolul 3, după alineatul (4) se introduce un nou alineat,
alineatul (5), cu următorul cuprins:
ă(5) Externarea persoanelor decedate, de religie islamică, se realizează, la
cererea familiei, într-un interval de 24 de ore de la constatarea decesului, în
condițiile în care nu există suspiciunea unor implicații medico-legale prevăzute de
lege.”
PRIM-MINISTRU

EMIL BOC
Contrasemnează:
Ministrul sănătății,
Ritli Ladislau
Ministrul administrației și internelor,
Constantin-Traian Igaș

București, 14 septembrie 2011.
Nr. 909.

27

28

MONITORUL OFICIAL AL ROMÂNIEI, PARTEA I, Nr. 673/21.IX.2011
GUVERNUL ROMÂNIEI

HOTĂRÂRE
privind darea în administrarea Ministerului Sănătății, pentru Serviciul Județean de Ambulanță Sălaj,
a unui imobil aflat în domeniul public al statului
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Sănătății, pentru Serviciul Județean de Ambulanță Sălaj, a unui
imobil situat în orașul Șimleu Silvaniei, județul Sălaj, identificat
potrivit anexei care face parte integrantă din prezenta hotărâre,
trecut în domeniul public al statului prin Hotărârea Consiliului
Județean Sălaj nr. 90 din 30 iunie 2011, cu destinația de sediu
pentru Substația de Ambulanță Șimleu Silvaniei.
Art. 2. — Predarea-preluarea imobilului prevăzut la art. 1 se
face pe bază de protocol încheiat între părțile interesate, în

termen de 30 de zile de la data intrării în vigoare a prezentei
hotărâri.
Art. 3. — Ministerul Sănătății își va actualiza în mod
corespunzător datele din evidența cantitativ-valorică și,
împreună cu Ministerul Finanțelor Publice, va opera modificarea
corespunzătoare a anexei nr. 15 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul sănătății,
Ritli Ladislau
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu

București, 14 septembrie 2011.
Nr. 911.

ANEXĂ

D AT E L E D E I D E N T I F I C A R E

ale imobilului aflat în domeniul public al statului care se transmite în administrarea Ministerului Sănătății,
pentru Serviciul Județean de Ambulanță Sălaj
Elementele de identificare
Denumirea bunului
care face obiectul
actului normativ

Locul unde este situat imobilul

Codul de
clasificare

Descrierea
tehnică

Cartea
funciară

Substația
Orașul Șimleu Silvaniei,
Clădire sediu și anexe
C.F. nr. 51768
de Ambulanță str. Simion Bărnuțiu
8.25.07 Sc = 785 m2
Șimleu Silvaniei
2
Șimleu Silvaniei nr. 12, județul Sălaj
S teren = 2.933 m

Valoarea
de inventar
(lei)

311.546,69

Ordonatorul/
Administratorul
de la care trece
bunul în domeniul
public al statului
(CIF și denumire)

Ordonatorul/
Numărul
Administratorul
de înregistrare
la care trece bunul
în inventarul
în domeniul public
bunurilor
al statului
din domeniul
(CIF și denumire) public al statului

Ministerul
Consiliul
Sănătății/
Județean Sălaj,
CIF 4266456
prin Hotărârea
Serviciul
Consiliului
Județean
Județean Sălaj
de Ambulanță
nr. 90/2011
Sălaj/
CIF 4494764
CIF 7595291

Ministerul
Finanțelor
Publice
urmează
să atribuie
numărul
de inventar

29

MONITORUL OFICIAL AL ROMÂNIEI, PARTEA I, Nr. 673/21.IX.2011
GUVERNUL ROMÂNIEI

HOTĂRÂRE
privind transmiterea unor imobile — teren din domeniul public al statului
și din administrarea Serviciului Român de Informații în domeniul public al municipiului Constanța
și în administrarea Consiliului Local al Municipiului Constanța, județul Constanța
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile — teren,
având datele de identificare prevăzute în anexa care face parte
integrantă din prezenta hotărâre, din domeniul public al statului
și din administrarea Serviciului Român de Informații în domeniul
public al municipiului Constanța și în administrarea Consiliului
Local al Municipiului Constanța, județul Constanța.
Art. 2. — Predarea-preluarea imobilelor — teren prevăzute la
art. 1 se face pe bază de protocol încheiat între părțile

interesate, în termen de 30 de zile de la data intrării în vigoare
a prezentei hotărâri.
Art. 3. — Serviciul Român de Informații împreună cu
Ministerul Finanțelor Publice vor opera modificarea
corespunzătoare a anexei nr. 43 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și
completările ulterioare.

PRIM-MINISTRU

EMIL BOC
Contrasemnează:
Directorul Serviciului Român de Informații,
George Cristian Maior
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu

București, 14 septembrie 2011.
Nr. 912.

ANEXĂ

D AT E L E D E I D E N T I F I C A R E

ale imobilelor — teren care se transmit din domeniul public al statului
și din administrarea Serviciului Român de Informații în domeniul public al municipiului Constanța
și în administrarea Consiliului Local al Municipiului Constanța, județul Constanța

Nr.
crt.

Numărul de identificare
atribuit de către Ministerul
Finanțelor Publice

Caracteristicile tehnice ale imobilului

Municipiul Constanța,
în administrarea Consiliului Local
al Municipiului Constanța,
județul Constanța

105.969
(parțial)

1. Teren în suprafață de 113 m2,
cu nr. cadastral 229717 —
Cartea funciară nr. 229717 — Constanța;
2. Teren în suprafață de 252 m2,
cu nr. cadastral 229720 —
Cartea funciară nr. 229720 — Constanța.

Municipiul Constanța,
în administrarea Consiliului Local
al Municipiului Constanța,
județul Constanța

155.540

Teren în suprafață de 966 m2,
cu nr. cadastral 229233 —
Cartea funciară nr. 229233 — Constanța.

Locul unde este situat
imobilul

Persoana juridică
de la care se transmite imobilul

Persoana juridică
la care se transmite imobilul

1.

Municipiul Constanța,
stațiunea Mamaia,
județul Constanța

Statul român,
din administrarea
Serviciului Român
de Informații

2.

Municipiul Constanța,
stațiunea Mamaia,
județul Constanța

Statul român,
din administrarea
Serviciului Român
de Informații

30

MONITORUL OFICIAL AL ROMÂNIEI, PARTEA I, Nr. 673/21.IX.2011

ACTE ALE CONSILIULUI CONCURENȚEI
CONSILIUL CONCURENȚEI

ORDIN
privind punerea în aplicare a Regulamentului pentru modificarea și completarea Regulamentului
privind analiza și soluționarea plângerilor referitoare la încălcarea prevederilor art. 5, 6 și 9
din Legea concurenței nr. 21/1996 și a prevederilor art. 101 și 102 din Tratatul privind funcționarea
Uniunii Europene, pus în aplicare prin Ordinul președintelui Consiliului Concurenței nr. 499/2010
În baza prevederilor art. 20 alin. (4) lit. d), art. 27 alin. (1), precum și ale art. 28 alin. (1) din Legea concurenței nr. 21/1996,
republicată, cu modificările și completările ulterioare,
președintele Consiliului Concurenței emite următorul ordin:
Art. 1. — În urma adoptării în Plenul Consiliului Concurenței
se pune în aplicare Regulamentul pentru modificarea și
completarea Regulamentului privind analiza și soluționarea
plângerilor referitoare la încălcarea prevederilor art. 5, 6 și 9 din
Legea concurenței nr. 21/1996 și a prevederilor art. 101 și 102
din Tratatul privind funcționarea Uniunii Europene, pus în
aplicare prin Ordinul președintelui Consiliului Concurenței

nr. 499/2010, prevăzut în anexa care face parte integrantă din
prezentul ordin.
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin intră în vigoare la data publicării în
Monitorul Oficial al României, Partea I.

Președintele Consiliului Concurenței,
Bogdan Marius Chirițoiu
București, 7 septembrie 2011.
Nr. 710.

ANEXĂ

REGULAMENT

pentru modificarea și completarea Regulamentului privind analiza și soluționarea plângerilor
referitoare la încălcarea prevederilor art. 5, 6 și 9 din Legea concurenței nr. 21/1996 și a prevederilor art. 101 și 102
din Tratatul privind funcționarea Uniunii Europene, pus în aplicare prin Ordinul președintelui Consiliului Concurenței
nr. 499/2010
În temeiul art. 27 alin. (1) din Legea concurenței nr. 21/1996, republicată, cu modificările și completările ulterioare,
Consiliul Concurenței adoptă prezentul regulament.
Art. I. — Regulamentul privind analiza și soluționarea
plângerilor referitoare la încălcarea prevederilor art. 5, 6 și 9 din
Legea concurenței nr. 21/1996 și a prevederilor art. 101 și 102
din Tratatul privind funcționarea Uniunii Europene, pus în
aplicare prin Ordinul președintelui Consiliului Concurenței
nr. 499/2010, publicat în Monitorul Oficial al României, Partea I,
nr. 687 din 12 octombrie 2010, se modifică și se completează
după cum urmează:
1. La articolul 2, alineatele (2)—(4) se modifică și vor
avea următorul cuprins:
ă(2) Reclamanții trebuie să demonstreze interesul lor legitim
direct sau indirect. Existența interesului nu poate fi prezumată.
Consiliul Concurenței este îndreptățit, fără a aduce atingere
dreptului său de a declanșa o investigație din oficiu, să nu dea
curs plângerii unei persoane fizice sau juridice care nu poate
demonstra un interes legitim.
(3) Consiliul Concurenței poate verifica, în orice etapă a
procedurii, dacă este îndeplinită sau nu această condiție. În mod
particular, în cazul asociațiilor de protecție a consumatorilor,
asociațiilor patronale sau profesionale legal înregistrate există
un interes indirect care poate fi considerat acceptabil din punctul
de vedere al posibilității de formulare a unei plângeri, cu condiția
ca, pe de o parte, asociația să aibă dreptul de a reprezenta

interesele membrilor săi și, pe de altă parte, comportamentul
denunțat să fie susceptibil de a leza interesele a cel puțin
2 membri ai asociației.
(4) Autoritățile publice locale pot avea și ele un interes
legitim, în calitatea acestora de cumpărători ori de utilizatori ai
bunurilor sau serviciilor afectate de comportamentul împotriva
căruia depun plângere. Acestea însă nu sunt considerate ca
având un interes legitim, în sensul art. 40 din lege, în măsura în
care aduc în atenția Consiliului Concurenței pretinse încălcări
pro bono publico.”
2. La articolul 3, alineatul (1) se modifică și va avea
următorul cuprins:
ă(1) Plângerile depuse de către persoanele fizice sau juridice
trebuie să conțină toate informațiile minime solicitate prin
formularul de plângere prevăzut în anexa care face parte
integrantă din prezentul regulament. Persoanele fizice și juridice
trebuie să furnizeze și copii ale documentelor relevante pentru
a susține plângerea depusă, documente care le sunt în mod
rezonabil disponibile, și, în măsura posibilului, să indice
Consiliului Concurenței de unde pot fi obținute alte informații și
documente relevante în cauză, care nu le sunt disponibile
reclamanților.”

MONITORUL OFICIAL AL ROMÂNIEI, PARTEA I, Nr. 673/21.IX.2011
3. Articolul 5 se modifică și va avea următorul cuprins:
ăARTICOLUL 5
Încadrarea legală a faptelor

(1) Încadrarea legală exactă a faptelor este atributul
Consiliului Concurenței. Reclamanții nu sunt obligați să ofere o
încadrare exactă a faptelor, ci doar opinia lor în această privință.
Reclamanții trebuie să se refere la regulamentele și instrucțiunile
adoptate de Consiliul Concurenței și, în măsura în care au
cunoștință de acestea, la cele emise de Comisia Europeană,
precum și la practica și jurisprudența europeană.
(2) Înțelegerile și practicile intră sub incidența legii atunci
când sunt capabile să afecteze concurența pe piața românească
ori pe o parte a acesteia, în cazul art. 5 din lege, sau în măsura
în care pot afecta activitatea economică ori pot prejudicia
consumatorii, în cazul art. 6 din lege. Ori de câte ori Consiliul
Concurenței aplică prevederile art. 5 și 6 din lege, în măsura în
care faptele analizate pot afecta comerțul dintre statele membre,
acesta aplică, de asemenea, prevederile art. 101 și 102 din
TFUE. Atunci când o înțelegere sau practică nu este capabilă să
afecteze comerțul dintre statele membre, se poate aplica
legislația națională, nu și legislația comunitară.
(3) Acțiunile sau inacțiunile autorităților și instituțiilor
administrației publice centrale ori locale și ale entităților către
care acestea își deleagă atribuțiile, precum limitarea libertății
comerțului sau a autonomiei întreprinderilor, exercitate cu
respectarea reglementărilor legale și/sau stabilirea de condiții
discriminatorii pentru activitatea întreprinderilor, sunt interzise
dacă restrâng, împiedică sau denaturează concurența.
Autoritățile, instituțiile publice și entitățile către care acestea își
deleagă atribuțiile au obligația activă de a asigura respectarea
liberei concurențe, iar restricțiile de la aceasta trebuie să fie
justificate temeinic pe motive de interes public general și să fie
limitate ca durată și arie geografică în măsura maximă posibilă.”
4. La articolul 6 alineatul (1), litera c) se modifică și va
avea următorul cuprins:
ăc) transmiterea unei înștiințări, în scris, cu privire la faptul
că plângerea nu intră sub incidența legii în ceea ce privește
faptele reclamate;”.
5. La articolul 6, alineatele (2) și (5) se modifică și vor
avea următorul cuprins:
ă(2) Consiliul Concurenței poate decide să declanșeze
procedura de investigație privind o eventuală încălcare a art. 5,
6 sau 9 din lege și a art. 101 sau 102 din TFUE în orice moment,
dar nu mai târziu de expirarea termenului de 60 de zile, prevăzut
de art. 40 alin. (2) din lege, pentru emiterea unei decizii
referitoare la o plângere. Termenul de 60 de zile începe să curgă
de la data la care i se confirmă reclamantului faptul că plângerea
este considerată completă și îndeplinește toate condițiile, potrivit
art. 3 din prezentul regulament. Decizia va fi luată de comisia
de caz, cu excepția situației în care cel puțin unul dintre membrii
comisiei solicită motivat dezbaterea plângerii de către Plenul
Consiliului Concurenței.
................................................................................................
(5) Procedura de investigație se va derula potrivit dispozițiilor
art. 41—44 din lege. Raportul asupra investigației, cu excepția
prevăzută la art. 42 alin. (1) din lege, va fi transmis spre luare la
cunoștință persoanelor supuse investigației, acordându-se
acestora un termen de minimum 30 de zile în care să își
formuleze, în scris, observațiile lor asupra conținutului raportului.
Termenul pentru comunicarea observațiilor de către părțile
implicate este fixat de președintele Consiliului Concurenței, de
la caz la caz, ținând seama de complexitatea cazului, și nu va fi
mai scurt de 30 de zile de la data primirii raportului asupra
investigației de către părți.”

31

6. La articolul 6, după alineatul (5) se introduc două noi
alineate, alineatele (51) și (52), cu următorul cuprins:
ă(51) În cadrul termenului pentru comunicarea observațiilor,
destinatarii raportului de investigație pot solicita organizarea de
audieri. Președintele Consiliului Concurenței poate organiza
audieri și în lipsa unei solicitări din partea destinatarilor raportului
de investigație, în cazul în care apreciază că este util pentru
stabilirea adevărului în cauza investigată.
(52) În situația în care investigația a fost declanșată ca
urmare a unei plângeri și se constată că aceasta nu a condus la
descoperirea unor dovezi suficiente privind încălcarea legii, care
să justifice impunerea de măsuri sau sancțiuni de către Consiliul
Concurenței, închiderea investigației se va face prin decizie a
Plenului Consiliului Concurenței, în urma audierii părților
implicate, dacă autorul plângerii solicită organizarea de audieri.”
7. La articolul 6, alineatele (9) și (12) se modifică și vor
avea următorul cuprins:
ă(9) Atunci când Consiliul Concurenței, în urma analizei
plângerii, consideră că, pe baza informațiilor pe care le are în
posesie, nu sunt suficiente temeiuri pentru a justifica
declanșarea unei investigații, va informa autorul plângerii despre
intenția sa de a respinge plângerea, inclusiv despre motivele
care stau la baza acestei intenții, și va stabili un termen
rezonabil în cadrul căruia acesta să își prezinte punctul de
vedere în scris în fața comisiei Consiliului Concurenței. Consiliul
Concurenței poate admite ca reclamantul să își exprime punctul
de vedere și verbal, în cazul în care acesta solicită în scris, în
termenul menționat de Consiliu, ascultarea sa. Consiliul
Concurenței nu este obligat să ia în considerare orice alte
informații sau documente transmise ulterior expirării acestui
termen de către reclamant, inclusiv în scris.
................................................................................................
(12) În cazul în care reclamantul își exprimă punctul de
vedere în termenul stabilit de Consiliul Concurenței, iar
informațiile și documentele suplimentare furnizate nu duc la o
evaluare diferită a plângerii, Consiliul Concurenței va respinge
plângerea prin decizie. Respingerea plângerii se face, potrivit
art. 7 din prezentul regulament, prin decizia comisiei Consiliului
Concurenței. În situația în care cel puțin un membru al comisiei
solicită motivat acest lucru, după ce autorului plângerii i s-a dat
posibilitatea de a-și exprima punctul de vedere în scris,
propunerea direcției de resort se supune dezbaterii plenului
Consiliului Concurenței, care va hotărî respingerea plângerii sau
declanșarea unei investigații.”
8. La articolul 9, alineatele (5) și (6) se modifică și vor
avea următorul cuprins:
ă(5) Consiliul Concurenței poate solicita reclamanților,
întreprinderilor sau asociațiilor de întreprinderi, autorităților și
instituțiilor administrației publice centrale ori locale sau entităților
către care acestea își deleagă atribuțiile, care furnizează
informații și documente în cadrul procedurii de analiză a
plângerii, să identifice documentele sau părțile din anumite
documente pe care aceștia le consideră a conține secrete de
afaceri ori alte informații confidențiale aparținând lor și să
identifice părțile față de care aceste documente să fie
considerate confidențiale. Consiliul Concurenței poate stabili un
termen în care reclamantul, întreprinderile sau asociațiile de
întreprinderi și autoritățile, instituțiile administrației publice
centrale ori locale sau entitățile către care acestea își deleagă
atribuțiile să detalieze solicitarea de protejare a confidențialității
cu privire la fiecare document sau parte dintr-un document, să
furnizeze Consiliului Concurenței o versiune neconfidențială a
documentelor ori declarațiilor în care pasajele confidențiale au
fost șterse și să furnizeze o descriere concisă a fiecărei piese ce
conține o informație ștearsă.
(6) Dacă reclamantul, întreprinderile ori asociațiile de
întreprinderi sau autoritățile, instituțiile administrației publice

32

MONITORUL OFICIAL AL ROMÂNIEI, PARTEA I, Nr. 673/21.IX.2011

centrale sau locale ori entitățile către care acestea își deleagă
atribuțiile nu se conformează cererii Consiliului Concurenței,
documentele ori declarațiile în cauză sunt considerate a nu
conține informații confidențiale.”
9. La articolul 10, alineatul (4) se modifică și va avea
următorul cuprins:
ă(4) Acțiunile în despăgubire pot fi intentate atât de cei
afectați direct de către un comportament anticoncurențial, cât și
de persoanele afectate în mod indirect, de exemplu, de
persoanele care cumpără bunuri și servicii de la cei afectați în
mod direct. Acțiunea în justiție va putea fi intentată pentru
consumatori și de către asociațiile de protecția consumatorilor
legal înregistrate, precum și de către asociațiile profesionale sau
patronale pentru membrii acestora afectați de o practică
anticoncurențială, pe baza atribuțiilor acestora și a
împuternicirilor primite în acest sens, după caz.”
10. La articolul 10, după alineatul (4) se introduce un nou
alineat, alineatul (5), cu următorul cuprins:
ă(5) Acțiunea în justiție poate fi intentată atât înainte, cât și
după emiterea unei decizii de sancționare de către Consiliul
Concurenței. Deciziile Consiliului Concurenței prin care sunt
aplicate amenzi contravenționale, rămase definitive ori
menținute, în tot sau în parte, printr-o hotărâre judecătorească,
irevocabile, creează o prezumție privind existența faptului ilicit
cauzator de prejudicii.”
11. În anexa la regulament, partea introductivă și
paragraful 2 de la punctul I și paragrafele 3, 5 și 6 de la
punctul II se modifică și vor avea următorul cuprins:
ăI. Informații privind reclamantul și întreprinderea sau
asociația de întreprinderi/autoritatea ori instituția administrației
publice centrale sau locale ori entitățile (societăți comerciale,
regii autonome etc.) către care acestea își deleagă atribuțiile
împotriva căreia se formulează plângerea
................................................................................................
2. Identificați întreprinderea (întreprinderile) sau asociația de
întreprinderi, autoritatea ori instituția administrației publice
centrale sau locale ori entitățile către care aceasta își deleagă

Georgeta N. Stoica

atribuțiile al cărei (căror) comportament constituie obiectul
plângerii. În cazul întreprinderilor, furnizați toate informațiile
disponibile dumneavoastră cu privire la grupul de întreprinderi
din care aceasta (acestea) face (fac) parte și cu privire la
domeniul de activitate al acesteia (acestora). Indicați poziția
reclamantului față de întreprinderea sau asociația de
întreprinderi pârâte (de exemplu, client, furnizor, concurent etc.).
................................................................................................
3. Prezentați cât mai în detaliu faptele din care rezultă, în
opinia dumneavoastră, că s-a săvârșit o încălcare a prevederilor
art. 5, 6 sau 9 din lege și a prevederilor art. 101 sau 102 din
TFUE, după caz. Indicați, în special, natura produselor (bunuri
sau servicii) afectate de pretinsa încălcare și explicați, atunci
când este necesar, relațiile comerciale privind aceste produse.
Furnizați toate detaliile disponibile despre înțelegerile sau
practicile întreprinderilor ori asociațiilor de întreprinderi/acțiunile
sau inacțiunile autorităților și instituțiilor administrației publice
centrale ori locale sau entităților către care acestea își deleagă
atribuțiile care constituie obiectul plângerii. Indicați, în măsura
posibilului, cotele de piață estimative deținute de către
întreprinderea/întreprinderile împotriva cărora este formulată
plângerea.
................................................................................................
5. Prezentați punctul dumneavoastră de vedere referitor la
dimensiunea pieței geografice pe care a avut loc presupusa
încălcare a legii și explicați, dacă nu reiese în mod evident, în ce
măsură a fost afectată concurența.
6. Menționați dacă, din informațiile de care dispuneți,
întreprinderea sau asociația de întreprinderi/autoritatea și
instituția administrației publice centrale ori locale sau entitățile
(societăți comerciale, regii autonome etc.) către care acestea își
deleagă atribuțiile împotriva căreia (cărora) formulați plângerea
are (au) cunoștință de intenția dumneavoastră de a vă adresa
autorității de concurență în legătură cu faptele prezentate în
plângere.”
Art. II. — Prezentul regulament intră în vigoare la data
publicării lui în Monitorul Oficial al României, Partea I.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 673/21.IX.2011 conține 32 de pagini.

Prețul: 6,40 lei

&JUYDGY|526341]
ISSN 1453—4495

