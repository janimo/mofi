Anul 179 (XXIII) — Nr. 744

PARTEA I

LEGI, DECRETE, HOTĂRÂRI ȘI ALTE ACTE

Luni, 24 octombrie 2011

SUMAR

Nr.
HOTĂRÂRI ALE GUVERNULUI ROMÂNIEI
1.010. — Hotărâre pentru aprobarea amendamentelor
convenite între Guvernul României și Banca
Internațională pentru Reconstrucție și Dezvoltare, prin
scrisoarea semnată la Washington la 6 aprilie 2011 și
la București la 28 aprilie 2011, la Acordul de împrumut
dintre România și Banca Internațională pentru
Reconstrucție și Dezvoltare, destinat finanțării
Proiectului privind incluziunea socială, semnat la
București la 4 iulie 2006 ............................................
1.024. — Hotărâre privind unele măsuri de reorganizare a
producătorilor de energie electrică de sub autoritatea
Ministerului Economiei, Comerțului și Mediului de
Afaceri, prin înființarea Societății Comerciale Complexul
Energetic Oltenia — S.A. ..........................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
209. — Ordin al președintelui Autorității Naționale pentru
Protecția Consumatorilor privind aprobarea diferenței
de cofinanțare a Centrului European al Consumatorilor
România pentru anul 2011 ........................................
2.119/C. — Ordin al ministrului justiției pentru completarea
Regulamentului privind condițiile de participare,
organizare și desfășurare a concursurilor pentru

Pagina

Nr.

Pagina
ocuparea, prin avansare în funcție, trecerea agenților
în corpul ofițerilor și din sursă externă, a posturilor
vacante de funcționar public cu statut special din
sistemul administrației penitenciare, aprobat prin
Ordinul ministrului justiției nr. 2.478/C/2010 ..............

2–5

7

5.487. — Ordin al ministrului educației, cercetării, tineretului
și sportului pentru aprobarea Regulamentului privind
recunoașterea în învățământul terțiar nonuniversitar a
studiilor obținute în cadrul învățământului liceal —
filiera tehnologică sau vocațională ............................

8–10

ACTE ALE OFICIULUI ROMÂN
PENTRU DREPTURILE DE AUTOR
6

7

267.

— Decizie privind publicarea în Monitorul Oficial al
României, Partea I, a Hotărârii arbitrale din data de
3 octombrie 2011 având ca obiect stabilirea modalității
de repartizare în cote procentuale între organismele
de gestiune colectivă a drepturilor producătorilor de
fonograme, ADPFR și UPFR, a remunerației cuvenite
pentru radiodifuzarea fonogramelor de comerț sau a
reproducerilor acestora de către organismele de
televiziune, precum și a comisionului de colectare
datorat organismului de gestiune colectivă desemnat
colector pentru drepturile producătorilor de fonograme

11–15

2

MONITORUL OFICIAL AL ROMÂNIEI, PARTEA I, Nr. 744/24.X.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea amendamentelor convenite între Guvernul României și Banca Internațională
pentru Reconstrucție și Dezvoltare, prin scrisoarea semnată la Washington la 6 aprilie 2011
și la București la 28 aprilie 2011, la Acordul de împrumut dintre România și Banca Internațională
pentru Reconstrucție și Dezvoltare, destinat finanțării Proiectului privind incluziunea socială,
semnat la București la 4 iulie 2006
În temeiul art. 108 din Constituția României, republicată, și al art. 5 alin. (2) din Legea nr. 40/2007 pentru ratificarea
Acordului de împrumut dintre România și Banca Internațională pentru Reconstrucție și Dezvoltare, destinat finanțării Proiectului
privind incluziunea socială, semnat la București la 4 iulie 2006, cu completările ulterioare,
Guvernul României adoptă prezenta hotărâre.
Articol unic. — Se aprobă amendamentele convenite
între Guvernul României, prin Ministerul Finanțelor Publice,
și Banca Internațională pentru Reconstrucție și Dezvoltare,
prin scrisoarea*) semnată la Washington la 6 aprilie 2011
și la București la 28 aprilie 2011, la Acordul de împrumut

dintre România și Banca Internațională pentru
Reconstrucție și Dezvoltare, destinat finanțării Proiectului
privind incluziunea socială, semnat la București la 4 iulie
2006, ratificat prin Legea nr. 40/2007, cu completările
ulterioare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul muncii, familiei și protecției sociale,
Sulfina Barbu
Ministrul educației, cercetării, tineretului și sportului,
Daniel Petru Funeriu
București, 12 octombrie 2011.
Nr. 1.010.
*) Traducere.
BANCA MONDIALĂ

BANCA INTERNAȚIONALĂ PENTRU RECONSTRUCȚIE ȘI DEZVOLTARE
ASOCIAȚIA INTERNAȚIONALĂ PENTRU DEZVOLTARE

1818 H Street N.W.
Washington, D.C. 20433, SUA
Tel: (202) 473-1000
Telex: INTBAFRAD
Telex: INDEVAS
6 aprilie 2011
Excelenței sale
Gheorghe Ialomițianu,
ministrul finanțelor publice
Ministerul Finanțelor Publice
București, România
Excelență,
România — Proiectul privind incluziunea socială (Împrumutul nr. 4.825-RO)
Modificarea Acordului de împrumut
Indicatorii revizuiți de performanță și monitorizare

Facem referire la Acordul de împrumut încheiat între România (Debitor) și Banca Internațională pentru Reconstrucție și
Dezvoltare (Banca) (Acordul de împrumut) și la Scrisoarea suplimentară nr. 2 privind indicatorii de performanță și monitorizare
(Scrisoarea suplimentară), aferentă proiectului menționat mai sus, datată 4 iulie 2006. Facem, de asemenea, trimitere la solicitările
dumneavoastră de modificare a Acordului de împrumut, în numele Debitorului, cuprinse în scrisorile Debitorului datate 29 iulie
2010 și 14 decembrie 2010.
Ne face plăcere să vă informăm că, după o analiză atentă, solicitările menționate mai sus au fost acceptate și, în
continuare, propunem modificarea Acordului de împrumut după cum urmează:

MONITORUL OFICIAL AL ROMÂNIEI, PARTEA I, Nr. 744/24.X.2011

3

1. Anexa nr. 1 este modificată și va avea următorul conținut:
1.1. Obiectivul proiectului este modificat și va avea următorul conținut:
ăObiectivele proiectului sunt: (i) îmbunătățirea condițiilor de viață și incluziunea socială a celor mai dezavantajate și
vulnerabile categorii de populație din România; și (ii) consolidarea administrării prestațiilor de asistență socială.”
1.2. Partea I este modificată în sensul majorării numărului de cămine pentru săraci de la o sută (100) la o sută șaisprezece
(116). Drept urmare, prima parte a propoziției se modifică și va avea următorul conținut (modificările sunt prezentate cu caractere
cursive):
ăAcordarea de sprijin FRDS pentru a îmbunătăți condițiile de viață și incluziunea socială a populației rome, adăpostită în
o sută șaisprezece (116) cămine pentru săraci, prin: [ ]”.
1.3. La partea a III-a se adaugă un nou subparagraf 4, cu următorul conținut:
ă4. Programul de transfer de sume de bani pentru asistență socială

Acordarea de sprijin MMFPS, precum și altor autorități publice cu atribuții în domeniu, în relațiile de subordonare și/sau
coordonare dintre acestea, pentru a crește eficiența administrării și monitorizării prestațiilor de asistență socială, printre altele prin:
(i) modernizarea Sistemului de management al informațiilor (SMI) din cadrul Agenției Naționale pentru Prestații Sociale (ANPS)
cu module pentru alocațiile de sprijin al familiilor și pentru venitul minim garantat (VMG); (ii) armonizarea procedurilor bazate pe
testarea de mijloace în vederea stabilirii eligibilității pentru a putea beneficia de prestații de asistență socială;
(iii) armonizarea criteriilor de evaluare a gradului de invaliditate și a cadrului instituțional pentru prestațiile adresate persoanelor
cu dizabilități și pensiile pentru invalizi; (iv) dezvoltarea capacității instituționale și a instrumentelor pentru prevenirea și combaterea
erorilor și fraudelor; (v) promovarea campaniilor de informare publică pentru prezentarea reformelor propuse în vederea eficientizării
și optimizării sistemului de asistență socială; și (vi) implementarea unor activități de monitorizare și evaluare pentru a evalua:
(a) efectul transferurilor pentru asistență socială și impactul acestora; și (b) economiile obținute din consolidarea prestațiilor de
asistență socială și din simplificarea modalității de administrare a prestațiilor de asistență socială.”
2. La anexa nr. 2 secțiunea a IV-a litera A paragraful 2, tabelul este modificat pentru a reflecta realocările sumelor aferente
împrumutului, conform solicitării.
Drept urmare, tabelul revizuit este prezentat în anexa nr. 1 la prezenta scrisoare.
3. La anexa nr. 2 secțiunea a IV-a litera B, paragraful 2 se modifică și va avea următorul conținut (modificările sunt
prezentate cu caractere cursive):
ă2. Data de finalizare este 1 februarie 2013.”
4. Documentul-anexă se modifică după cum urmează:
4.1. Paragraful 14 se modifică și va avea următorul conținut:
ă14. MMFPS reprezintă Ministerul Muncii, Familiei și Protecției Sociale al Debitorului sau orice succesor al acestuia.”
Drept urmare, toate referirile din Acordul de împrumut la ăMMSSF” vor fi înlocuite cu referiri la ăMMFPS”.
4.2. Se adaugă un nou paragraf 2, cu următorul conținut:
ă2. ANPS reprezintă Agenția Națională pentru Prestații Sociale a Debitorului sau orice succesor legal al acesteia.”
4.3. Se adaugă un nou paragraf 9, cu următorul conținut:
ă9. VMG înseamnă venitul minim garantat.”
4.4. Se adaugă un nou paragraf 13, cu următorul conținut:
ă13. SMI înseamnă Sistemul de management al informațiilor al ANPS (definit mai jos).”
Toate paragrafele din documentul-anexă vor fi renumerotate în consecință, urmând ordinea alfabetică. Documentul-anexă
modificat este atașat prezentei scrisori de modificare a Acordului de împrumut (anexa nr. 2).
Scrisoarea suplimentară revizuită va fi transmisă separat.
Vă rugăm să ne confirmați acordul dumneavoastră cu cele prezentate mai sus, în numele României, prin semnarea,
datarea și returnarea către noi a copiei atașate a prezentei scrisori, precum și a scrisorii suplimentare revizuite. Respectivele
modificări vor intra în vigoare la data primirii celor două scrisori contrasemnate de către dvs.
Cu sinceritate,
Peter Harold,
director,
Europa Centrală și Statele Baltice
Europa și Asia Centrală
(semnătură indescifrabilă)
ACCEPTAT:
ROMÂNIA
De către Bogdan Alexandru Drăgoi — reprezentant autorizat (semnătură indescifrabilă)
Funcție: secretar de stat
Data: 28 aprilie 2011
6 aprilie 2011
E.S. Gheorghe Ialomițianu
CC: E.S. Ioan Botiș,
ministrul muncii, familiei și protecției sociale,
Ministerul Muncii, Familiei și Protecției Sociale
București, România

4

MONITORUL OFICIAL AL ROMÂNIEI, PARTEA I, Nr. 744/24.X.2011
Dlui Nicolae Ivășchescu,
secretar de stat,
Ministerul Muncii, Familiei și Protecției Sociale
București, România
Dlui Bogdan Drăgoi,
secretar de stat,
Ministerul Finanțelor Publice
București, România
Dnei Angela Carabaș,
director general,
Ministerul Finanțelor Publice
București, România
Dlui Constantin Olteanu,
director al unității de management al proiectului,
Ministerul Muncii, Familiei și Protecției Sociale
București, România
Dlui Ruud Treffers,
director executiv,
Banca Mondială
ANEXA Nr. 1

Utilizarea sumelor din împrumut
Valoarea alocată din împrumut
(exprimată în euro)

Procentul cheltuielilor care
urmează a fi finanțate

1. Bunuri, lucrări, servicii de consultanță, pregătire profesională, costuri
operaționale majorate și împrumuturi nerambursabile aferente părții I a
Proiectului, așa cum au fost stabilite prin planurile de dezvoltare anuală
aferente respectivei părți I a Proiectului

13.700.000

85%

2. Bunuri, lucrări, servicii de consultanță, pregătire profesională, costuri
operaționale majorate și împrumuturi nerambursabile aferente părții a II-a
a Proiectului, așa cum au fost stabilite prin planurile de dezvoltare anuală
aferente respectivei părți a II-a a Proiectului

6.100.000

85%

3. Bunuri, lucrări, servicii de consultanță, pregătire profesională, costuri
operaționale majorate și împrumuturi nerambursabile aferente părții a III-a
a Proiectului, așa cum au fost stabilite prin planurile de dezvoltare anuală
aferente respectivei părți a III-a a Proiectului

27.200.000

85%

4. Bunuri, lucrări, servicii de consultanță, pregătire profesională, costuri
operaționale majorate și împrumuturi nerambursabile aferente părții a IV-a
a Proiectului, așa cum au fost stabilite prin planurile de dezvoltare anuală
aferente respectivei părți a IV-a a Proiectului

200.000

85%

Categoria

47.200.000

VALOARE TOTALĂ:

ANEXA Nr. 2

DOCUMENT-ANEXĂ

Definiții
1. Plan de dezvoltare anuală reprezintă fiecare din cele
4 documente: (i) elaborate de FRDS, MEC, MMSSF și ANR,
aferente părții I, părții a II-a, părții a III-a și părții a IV-a ale
Proiectului, incluzând lista activităților ce urmează a fi
desfășurate în fiecare an calendaristic în contextul respectivei
părți a Proiectului, precum și planul de implementare, procesele
de achiziții și monitorizare și bugetul aferent respectivelor
activități; și (ii) agreate între Debitor și Bancă, în conformitate

cu partea A.1 a secțiunii a II-a din anexa nr. 2 la Acordul de
împrumut.
2. Categorie înseamnă una din categoriile definite prin tabelul
din secțiunea a IV-a a anexei nr. 4 la Acordul de împrumut.
3. Ghidul de consultanță reprezintă ăGhidul: Selectarea și
angajarea consultanților de către debitorii Băncii Mondiale”,
publicat de Bancă în mai 2004.
4. Subproiecte pentru dizabilități reprezintă proiecte finanțate
prin împrumuturi nerambursabile, selectate și implementate în

MONITORUL OFICIAL AL ROMÂNIEI, PARTEA I, Nr. 744/24.X.2011
conformitate cu prevederile Manualului operațional, având ca
obiectiv îmbunătățirea asistenței pe termen scurt și lung
acordate persoanelor cu dizabilități, inclusiv, printre altele,
finanțarea restructurării și modernizării instituțiilor existente,
construcția și echiparea unor facilități de infrastructură de
dimensiuni reduse conforme cu standardele UE și procesul de
dezinstituționalizare, însoțit de prestarea unor servicii la nivel de
comunitate.
5. Subproiecte privind violența conjugală reprezintă proiecte
finanțate prin împrumuturi nerambursabile, selectate și
implementate în conformitate cu prevederile Manualului
operațional, având ca obiectiv sprijinirea victimelor unor cazuri
de violență conjugală, constând în finanțarea modernizării
infrastructurii existente sau construcția unor clădiri noi pentru
centre multifuncționale în care vor fi prestate servicii sociale
integrate pentru victimele unor asemenea cazuri și persoanele
aflate în întreținerea acestora.
6. ECE înseamnă educația copiilor la cele mai fragede
vârste.
7. UE înseamnă Uniunea Europeană.
8. Condiții generale reprezintă ăCondițiile generale de
acordare a împrumuturilor din cadrul Băncii Internaționale pentru
Reconstrucție și Dezvoltare”, datate 1 iulie 2005.
9. VMG înseamnă venitul minim garantat.
10. Ghid pentru analiza impactului subproiectelor asupra
mediului înconjurător semnifică documentul datat 14 martie
2006, aprobat de Bancă, în care sunt descrise procedurile în
domeniul protecției mediului, care trebuie respectate în fazele
de identificare, fezabilitate și finalizare a proiectării
subproiectelor privind intervențiile prioritare, subproiectelor
pentru dizabilități, subproiectelor privind tinerii expuși riscurilor și
subproiectelor privind violența conjugală.
11. Legea nr. 7 înseamnă Legea Debitorului nr. 7/2005, cu
amendamentele ulterioare.
12. Legea nr. 129 înseamnă Legea Debitorului nr. 129/1998,
republicată în Monitorul Oficial al Debitorului, Partea I, nr. 483
din 8 iunie 2005, cu amendamentele ulterioare.
13. MEC semnifică Ministerul Educației și Cercetării al
Debitorului sau orice succesor al acestuia.
14. SMI semnifică Sistemul de management al informațiilor
al ANPS (definit mai jos).
15. MFP semnifică Ministerul Finanțelor Publice al
Debitorului sau orice succesor al acestuia.
16. MMFPS reprezintă Ministerul Muncii, Familiei și
Protecției Sociale al Debitorului sau orice succesor al acestuia.
17. ANPF semnifică Agenția Națională pentru Protecția
Familiei a Debitorului, înființată în conformitate cu Legea
Debitorului nr. 217/2003, modificată prin Ordonanța Debitorului
nr. 95/2003, și la care se face trimitere în partea a III-a a anexei
nr. 1 la Acordul de împrumut.
18. ANPH semnifică Agenția Națională pentru Persoanele cu
Handicap a Debitorului, înființată în conformitate cu Ordonanța
Debitorului nr. 14/2003, cu amendamentele ulterioare, și la care
se face trimitere în partea a III-a a anexei nr. 1 la Acordul de
împrumut.
19. ANPS semnifică Agenția Națională pentru Prestații
Sociale a Debitorului sau orice succesor legal al acesteia.
20. ANR semnifică Agenția Națională pentru Romi a
Debitorului, înființată în conformitate cu Legea nr. 7, ca o
instituție cu personalitate juridică a administrației publice
centrale.

5

21. ONG semnifică organizație neguvernamentală, care a
fost înființată și care funcționează conform legislației Debitorului.
22. Manual operațional reprezintă manualul în care sunt
descrise procedurile pentru implementarea Proiectului și care
includ, printre altele: (i) proceduri care stau la baza organizării
activităților administrative, de achiziții, de gestiune financiară și
de monitorizare și evaluare; (ii) scheme pentru întocmirea
planurilor de dezvoltare anuală și a raportărilor de proiect; (iii)
criterii de eligibilitate, proceduri de selecție, termene și condiții și
proceduri de achiziții pentru alocarea de sume nerambursabile
în cadrul programelor aferente subproiectelor privind intervențiile
prioritare, subproiectelor pentru dizabilități, subproiectelor
privind tinerii expuși riscurilor și subproiectelor privind violența
conjugală; și (iv) Ghidul pentru analiza impactului subproiectelor
asupra mediului înconjurător.
23. Subproiecte privind intervențiile prioritare reprezintă
proiecte finanțate prin împrumuturi nerambursabile selectate și
implementate în conformitate cu prevederile Manualului
operațional, având ca obiectiv îmbunătățirea condițiilor de viață
și a incluziunii sociale a populației rome care locuiește în cămine
pentru săraci inclusiv, printre altele, finanțarea asistenței tehnice
pentru pregătirea subproiectelor, construcția sau modernizarea
unor facilități de infrastructură de dimensiuni reduse, prestarea
de servicii sociale și pregătire profesională la nivel de
comunitate și activități în domeniul protecției mediului.
24. Ghidul de achiziții reprezintă ăGhidul pentru achizițiile
aferente împrumuturilor BIRD și creditelor IDA, publicat de
Bancă în mai 2004.
25. Plan de achiziții reprezintă planul de achiziții al
Debitorului pentru Proiect din data de 4 mai 2006 și la care se
face trimitere în paragraful 1.16 al Ghidului de achiziții și în
paragraful 1.24 al Ghidului de consultanță, cu actualizările
ulterioare, în conformitate cu prevederile respectivelor
paragrafe.
26. FRDS reprezintă Fondul Român de Dezvoltare Socială,
înființat în condițiile Legii nr. 129, ca instituție nonprofit, de
interes public, cu personalitate juridică și beneficiind de
autonomie administrativă.
27. Comitetul de coordonare reprezintă comitetul care
urmează a fi înființat de către Debitor, cu o componență și
obiective de funcționare care trebuie să fie aprobate de către
Bancă, și la care se face trimitere în partea B.1 a secțiunii I din
anexa nr. 2 la Acordul de împrumut.
28. Acorduri subsidiare reprezintă Acordul subsidiar FRDS
și Acordul subsidiar ANR la care se face trimitere în părțile A.1
și A.2 din secțiunea I a anexei nr. 2 la Acordul de împrumut,
conform cărora Debitorul va pune la dispoziția FRDS și,
respectiv, ANR o parte din sumele trase din împrumut.
29. Subproiectul privind tinerii expuși riscurilor reprezintă
proiecte finanțate prin împrumuturi nerambursabile selectate și
implementate în conformitate cu prevederile Manualului
operațional, având ca obiectiv facilitarea integrării sociale și
profesionale a tinerilor cu vârste de peste 18 ani, care nu se mai
încadrează în criteriile impuse de sistemul privind protecția
copiilor, constând în finanțarea unor centre multifuncționale care
vor oferi servicii sociale integrate pentru astfel de tineri în vârstă
de peste 18 ani.

6

MONITORUL OFICIAL AL ROMÂNIEI, PARTEA I, Nr. 744/24.X.2011
GUVERNUL ROMÂNIEI

HOTĂRÂRE
privind unele măsuri de reorganizare a producătorilor de energie electrică
de sub autoritatea Ministerului Economiei, Comerțului și Mediului de Afaceri,
prin înființarea Societății Comerciale Complexul Energetic Oltenia — S.A.
În temeiul art. 108 din Constituția României, republicată, și al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se autorizează Ministerul Economiei,
Comerțului și Mediului de Afaceri să mandateze reprezentanții
săi în adunarea generală a acționarilor Societății Naționale a
Lignitului Oltenia — S.A., Societății Comerciale Complexul
Energetic Turceni — S.A., Societății Comerciale Complexul
Energetic Craiova — S.A., Societății Comerciale Complexul
Energetic Rovinari — S.A., să aprobe toate operațiunile și
demersurile necesare pentru fuziunea prin contopire a acestor
societăți și constituirea unei noi societăți comerciale pe acțiuni,
Societatea Comercială Complexul Energetic Oltenia — S.A.
(2) Societatea Comercială Complexul Energetic Oltenia —
S.A. se va constitui în conformitate cu prevederile Legii
nr. 31/1990 privind societățile comerciale, republicată, cu
modificările și completările ulterioare.
Art. 2. — (1) Societatea Comercială Complexul Energetic
Oltenia — S.A. se va înființa prin fuziunea Societății Comerciale
Complexul Energetic Craiova — S.A., Societății Comerciale
Complexul Energetic Rovinari — S.A., Societății Comerciale
Complexul Energetic Turceni — S.A. și a Societății Naționale a
Lignitului Oltenia — S.A.
(2) În urma procesului de fuziune, societățile comerciale
Complexul Energetic Rovinari — S.A., Complexul Energetic
Craiova — S.A., Complexul Energetic Turceni — S.A. și
Societatea Națională a Lignitului Oltenia — S.A. Târgu Jiu își
încetează existența, în condițiile legii.
Art. 3. — Proiectul actului constitutiv al Societății Comerciale
Complexul Energetic Oltenia — S.A. se transmite Ministerului
Economiei, Comerțului și Mediului de Afaceri în vederea emiterii
mandatului său de reprezentare pentru aprobarea sa, în
adunările generale ale acționarilor societăților care fuzionează,
prevăzute la art. 2. alin. (1), în condițiile legii.
Art. 4. — De la data înregistrării în registrul comerțului,
Societatea Comercială Complexul Energetic Oltenia — S.A.
preia toate drepturile și va fi ținut de toate obligațiile fostelor
societăți comerciale supuse fuziunii și se subrogă în drepturi și
obligații decurgând din raporturile juridice ale acestora cu terții,
inclusiv în litigiile în curs.
Art. 5. — În termen de 60 de zile de la data înregistrării în
registrul comerțului a Societății Comerciale Complexul Energetic

Oltenia — S.A. se vor încheia protocoale de predare-preluare a
activului și pasivului preluat de la societățile care au fuzionat.
Art. 6. — Societatea Comercială Complexul Energetic
Oltenia — S.A. are ca obiect principal de activitate producerea
și furnizarea energiei electrice și termice și exploatarea minelor
și carierelor de lignit.
Art. 7. — Bunurile proprietate publică a statului administrate
ori utilizate cu orice alt titlu de societățile comerciale care se
reorganizează potrivit prevederilor prezentei hotărâri se preiau
cu același titlu de către societatea comercială înființată potrivit
art. 1.
Art. 8. — Proiectul de fuziune va conține prevederi privind
personalul angajat la societățile comerciale care fuzionează
potrivit prezentei hotărâri, în condițiile Legii nr. 53/2003 — Codul
muncii, republicată, precum și dispoziții privind contractele
colective de muncă.
Art. 9. — Ministerul Economiei, Comerțului și Mediului de
Afaceri va coordona procesul de fuziune a celor 4 societăți de
sub autoritatea sa, potrivit prevederilor prezentei hotărâri, și va
mandata reprezentanții statului în adunarea generală a
acționarilor și membrii consiliului de administrație ai societății
comerciale care se înființează, cu ducerea la îndeplinire a
măsurilor necesare în acest scop.
Art. 10. — Finalizarea în condițiile legii a reorganizării
producătorilor de energie electrică de sub autoritatea
Ministerului Economiei, Comerțului și Mediului de Afaceri
potrivit art. 2 se face prin înmatricularea Societății Comerciale
Complexul Energetic Oltenia — S.A., și, respectiv,
înregistrarea operațiunilor de fuziune se va face după
obținerea deciziei de autorizare a concentrării economice, în
condițiile legii.
Art. 11. — La data intrării în vigoare a prezentei hotărâri,
Hotărârea Guvernului nr. 56/2010 privind stabilirea unor măsuri
pentru reorganizarea producătorilor de energie electrică și
termică de sub autoritatea Ministerului Economiei, Comerțului
și Mediului de Afaceri, prin înființarea Companiei Naționale
Electra — S.A. și Companiei Naționale Hidroenergetica — S.A.,
publicată în Monitorul Oficial al României, Partea I, nr. 80 din
5 februarie 2010, cu modificările și completările ulterioare, se
abrogă.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Ministrul muncii, familiei și protecției sociale,
Sulfina Barbu
Ministrul finanțelor publice,
Gheorghe Ialomițianu
București, 12 octombrie 2011.
1.024.

MONITORUL OFICIAL AL ROMÂNIEI, PARTEA I, Nr. 744/24.X.2011

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind aprobarea diferenței de cofinanțare a Centrului European al Consumatorilor România
pentru anul 2011
În baza prevederilor art. 391 din Ordonanța Guvernului nr. 21/1992 privind protecția consumatorilor, republicată, cu
modificările și completările ulterioare,
în temeiul Hotărârii Guvernului nr. 882/2010 privind organizarea și funcționarea Autorității Naționale pentru Protecția
Consumatorilor,
președintele Autorității Naționale pentru Protecția Consumatorilor emite prezentul ordin.
Art. 1. — Se aprobă suma de 122.000 lei, reprezentând
diferența de 48,41 % din cofinanțarea Centrului European al
Consumatorilor România, din cadrul Asociației pentru Protecția
Consumatorilor din România, pentru anul 2011.
Art. 2. — Resursele financiare necesare cofinanțării Centrului
European al Consumatorilor România sunt asigurate prin

finanțare de la bugetul de stat, prin bugetul Autorității Naționale
pentru Protecția Consumatorilor, capitolul ăAutorități publice și
acțiuni externe”, titlul X ăAlte cheltuieli”, articolul 59.11 ăAsociații
și fundații”.
Art. 3. — Prezentul ordin se publică în Monitorul Oficial al
României, Partea I.

Președintele Autorității Naționale pentru Protecția Consumatorilor,
Constantin Cerbulescu
București, 18 octombrie 2011.
Nr. 209.

MINISTERUL JUSTIȚIEI

ORDIN
pentru completarea Regulamentului privind condițiile de participare, organizare și desfășurare
a concursurilor pentru ocuparea, prin avansare în funcție, trecerea agenților în corpul ofițerilor
și din sursă externă, a posturilor vacante de funcționar public cu statut special din sistemul
administrației penitenciare, aprobat prin Ordinul ministrului justiției nr. 2.478/C/2010
Având în vedere prevederile art. 81 alin. (1) din Legea nr. 293/2004 privind Statutul funcționarilor publici cu statut special
din Administrația Națională a Penitenciarelor, republicată, cu modificările ulterioare,
în temeiul dispozițiilor art. 13 din Hotărârea Guvernului nr. 652/2009 privind organizarea și funcționarea Ministerului Justiției,
cu modificările și completările ulterioare,
ministrul justiției emite următorul ordin:
Art. I. — Regulamentul privind condițiile de participare,
organizare și desfășurare a concursurilor pentru ocuparea, prin
avansare în funcție, trecerea agenților în corpul ofițerilor și din
sursă externă, a posturilor vacante de funcționar public cu statut
special din sistemul administrației penitenciare, aprobat prin
Ordinul ministrului justiției nr. 2.478/C/2010, publicat în Monitorul
Oficial al României, Partea I, nr. 751 din 10 noiembrie 2010, se
completează după cum urmează:

— După articolul 53 se introduce un nou articol, articolul 531,
cu următorul cuprins:
ăArt. 531. — Dispozițiile prezentului regulament se aplică în
mod corespunzător și funcționarilor publici cu statut special din
Ministerul Justiției.”
Art. II. — Compartimentele din cadrul Ministerului Justiției
vor duce la îndeplinire dispozițiile prezentului ordin.
Art. III. — Prezentul ordin se publică în Monitorul Oficial al
României, Partea I.

p. Ministrul justiției,
Lidia Barac,
secretar de stat
București, 17 octombrie 2011.
Nr. 2.119/C.

8

MONITORUL OFICIAL AL ROMÂNIEI, PARTEA I, Nr. 744/24.X.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Regulamentului privind recunoașterea în învățământul terțiar nonuniversitar
a studiilor obținute în cadrul învățământului liceal — filiera tehnologică sau vocațională
În conformitate cu Hotărârea Guvernului nr. 536/2011 privind organizarea și funcționarea Ministerului Educației, Cercetării,
Tineretului și Sportului,
în temeiul art. 33 alin. (10) lit. a) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul privind recunoașterea în
învățământul terțiar nonuniversitar a studiilor obținute în cadrul
învățământului liceal — filiera tehnologică sau vocațională,
prevăzut în anexa care face parte integrantă din prezentul ordin.
Art. 2. — Direcția generală educație și învățare pe tot
parcursul vieții, Direcția generală management, resurse umane

și rețea școlară, Direcția generală învățământ în limbile
minorităților, relația cu Parlamentul și partenerii sociali, precum
și Centrul Național de Dezvoltare a Învățământului Profesional
și Tehnic duc la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 29 septembrie 2011.
Nr. 5.487.
ANEXĂ

REGULAMENT
privind recunoașterea în învățământul terțiar nonuniversitar a studiilor obținute în cadrul învățământului liceal —
filiera tehnologică sau vocațională
CAPITOLUL I
Dispoziții generale
Art. 1. — Prezentul regulament reglementează
recunoașterea studiilor obținute în învățământul liceal — filiera
tehnologică sau vocațională în învățământul terțiar
nonuniversitar, în vederea construirii unui traseu de învățare
care să evite dubla parcurgere a unor secvențe de formare
profesională.
Art. 2. — (1) Prevederile prezentului regulament se aplică
absolvenților filierei tehnologice sau vocaționale din
învățământului liceal de stat, privat ori confesional, acreditat sau
autorizat, indiferent de forma de învățământ absolvită
(învățământ cu frecvență ori învățământ cu frecvență redusă).
(2) Prevederile prezentului regulament se aplică pentru
persoanele admise în învățământul terțiar nonuniversitar,
absolvenți ai învățământului liceal — filiera tehnologică sau
vocațională, cu sau fără diplomă de bacalaureat, care doresc
să se specializeze în învățământul terțiar nonuniversitar în
același domeniu studiat în liceu sau în alt domeniu.
(3) Recunoașterea rezultatelor învățării dobândite în
învățământul liceal — filiera tehnologică sau vocațională se
realizează după transferul acestora în cadrul programului de
formare din învățământul terțiar nonuniversitar.
(4) Transferul și recunoașterea rezultatelor învățării
dobândite în învățământul liceal — filiera tehnologică sau
vocațională se realizează pentru calificările profesionale pentru
care există standarde de pregătire profesională, calificări
înscrise în Registrul național al calificărilor, stabilite de Ministerul
Educației, Cercetării, Tineretului și Sportului și aprobate prin
hotărâre a Guvernului.
(5) Transferul și recunoașterea rezultatelor învățării
dobândite în liceu se realizează în cadrul unității de învățământ
care organizează învățământul terțiar nonuniversitar, atât pentru

persoanele admise în urma susținerii concursului de admitere
în unitatea de învățământ respectivă, cât și pentru persoanele
cărora le-a fost recunoscută admiterea susținută în altă unitate
de învățământ.
CAPITOLUL II
Transferul și recunoașterea rezultatelor învățării
Art. 3. — Transferul și recunoașterea rezultatelor învățării
dobândite de absolvenții învățământului liceal — filiera tehnologică
sau vocațională se realizează cu respectarea următoarelor principii:
a) identificarea, evaluarea, transferul și recunoașterea
rezultatelor învățării dobândite se realizează individual, la
solicitarea persoanei interesate;
b) identificarea, evaluarea, transferul și recunoașterea
rezultatelor învățării se realizează cu asigurarea accesului și a
tratamentului egal tuturor persoanelor care îndeplinesc condițiile
prevăzute de prezentul regulament;
c) procedurile și criteriile pentru identificarea, evaluarea,
transferul și recunoașterea rezultatelor învățării sunt corecte,
nepărtinitoare, transparente și susținute de mecanisme de
asigurare a calității;
d) modalitățile de identificare, evaluare, transfer și
recunoaștere a rezultatelor învățării respectă interesele legitime
ale persoanelor.
Art. 4. — Procesul de transfer și recunoaștere a rezultatelor
învățării dobândite în învățământul liceal — filiera tehnologică
sau vocațională se organizează conform unei proceduri
elaborate la nivelul unității de învățământ organizatoare a
învățământului terțiar nonuniversitar, care se bazează pe
principiile descrise la art. 3 și are în vedere următoarele:
a) procedura se aplică după încheierea concursului de
admitere în învățământul terțiar nonuniversitar, înaintea începerii
programului de formare;

MONITORUL OFICIAL AL ROMÂNIEI, PARTEA I, Nr. 744/24.X.2011
b) pentru aplicarea etapelor procedurale referitoare la
transferul și recunoașterea rezultatelor învățării obținute în liceu,
în unitatea de învățământ care școlarizează elevi în
învățământul terțiar nonuniversitar se constituie, prin decizie a
directorului, comisia de transfer și recunoaștere a rezultatelor
învățării, denumită în continuare comisie;
c) transferul și recunoașterea rezultatelor învățării au în
vedere inclusiv stagiile de pregătire practică, realizate pe durata
învățământului liceal — filiera tehnologică sau vocațională,
organizate în unitatea de învățământ, la operatori economici ori
instituții publice sau private cu care unitatea de învățământ a
avut încheiate contracte/convenții-cadru ori la organizații-gazdă
din cadrul unor programe ale Uniunii Europene — componenta
de formare profesională inițială;
d) rezultatele posibile ale aplicării procedurii sunt:
(i) reducerea duratei perioadei de pregătire, în
conformitate cu rezultatele învățării dobândite pe
durata învățământului liceal — filiera tehnologică sau
vocațională; și/sau
(ii) personalizarea parcursului de formare prin transferul
și recunoașterea unora dintre rezultatele învățării
dobândite pe durata învățământului liceal — filiera
tehnologică sau vocațională.
Art. 5. — Componența comisiei este următoarea:
a) președinte — directorul/directorul adjunct al unității de
învățământ, cadru didactic de specialitate; în cazul în care
niciunul dintre aceștia nu este cadru didactic de specialitate va
fi desemnat ca președinte responsabilul ariei curriculare
ăTehnologii”, cadru didactic de specialitate;
b) membri evaluatori: cadre didactice de specialitate pentru
disciplinele din aria curriculară ăTehnologii” specifice domeniului
profesional în care vor fi recunoscute rezultatele învățării;
c) secretar — secretarul unității de învățământ sau un cadru
didactic de specialitate din respectiva unitate de învățământ.
Art. 6. — Procedura cuprinde prevederi obligatorii referitoare
la atribuțiile/activitățile principale ale comisiei, inclusiv precizări
legate de:
a) identificarea elevilor admiși care pot beneficia de transferul
și recunoașterea rezultatelor învățării dobândite în liceu — filiera
tehnologică sau vocațională;
b) aplicarea etapelor procedurale de transfer și recunoaștere
a rezultatelor învățării dobândite în liceu — filiera tehnologică
sau vocațională;
c)
întocmirea
proceselor-verbale
corespunzătoare
atribuțiilor/activităților principale desfășurate în cadrul comisiei,
semnate de toți membrii comisiei;
d) consemnarea în scris și comunicarea către persoanele
solicitante a rezultatelor aplicării procedurilor de transfer și
recunoaștere a rezultatelor învățării dobândite în liceu.
Art. 7. — Etapele procedurale urmate de comisie și cuprinse
în procedura elaborată la nivelul școlii sunt următoarele:
1. identificarea elevilor admiși care pot beneficia de transferul
și recunoașterea rezultatelor învățării dobândite;
2. analiza conformității rezultatelor învățării cu standardul de
pregătire profesională corespunzător calificării profesionale din
învățământul terțiar nonuniversitar;
3. validarea rezultatelor învățării dobândite în liceu;
4. acordarea punctelor de credit asociate rezultatelor învățării
dobândite în liceu;
5. transferul rezultatelor învățării validate;
6. recunoașterea rezultatelor învățării validate.
Art. 8. — Identificarea elevilor admiși care pot beneficia de
transferul și recunoașterea rezultatelor învățării dobândite se
realizează astfel:
a) comisia informează, prin afișare la avizierul școlii, asupra
posibilității de transfer și recunoaștere a rezultatelor învățării
obținute în liceu, în vederea flexibilizării parcursului de formare.
Se va solicita elevilor admiși depunerea unei cereri scrise,
însoțită de documente doveditoare ale competențelor

9

profesionale dobândite în liceu — filiera tehnologică sau
vocațională: certificat(e) de calificare profesională, suplimentul la
foaia matricolă, certificatul de mobilitate Europass pentru stagiile
de pregătire practică absolvite în cadrul programelor Uniunii
Europene, suplimentul descriptiv al fiecărui certificat de calificare
profesională, în format Europass sau în format anterior acestuia,
portofoliu educațional/portofoliu personal pentru educație
permanentă;
b) persoanele interesate depun la secretariatul unității de
învățământ cererile scrise și, după caz, documentele
doveditoare ale competențelor profesionale.
Art. 9. — Analiza conformității rezultatelor învățării cu
standardul de pregătire profesională corespunzător calificării
profesionale din învățământul terțiar nonuniversitar se
realizează astfel:
a) comisia realizează analiza conformității pentru elevii
solicitanți identificați în etapa anterioară;
b) prin analiza conformității se constată dacă rezultatele
învățării dobândite de elev în liceu — filiera tehnologică sau
vocațională, evaluate și certificate, corespund standardului de
pregătire profesională pentru calificarea din învățământul terțiar
nonuniversitar pentru care acesta a fost admis.
Art. 10. — Validarea rezultatelor învățării dobândite în liceu
se realizează astfel:
a) în urma analizei, rezultatele învățării dobândite de elev în
învățământul liceal — filiera tehnologică sau vocațională, care
corespund în întregime celor prevăzute de standardul de
pregătire profesională al calificării profesionale din învățământul
terțiar nonuniversitar la care a fost admis, sunt validate ca fiind
dobândite;
b) validarea rezultatelor învățării se poate realiza pentru una
sau mai multe unități de competențe a/ale calificării profesionale
din învățământul postliceal ori pentru o parte din competențele
ce aparțin unei unități de competențe.
Art. 11. — Acordarea punctelor de credit asociate rezultatelor
învățării dobândite în liceu se realizează astfel:
a) în cazul în care sunt validate rezultatele învățării
corespunzătoare unei unități întregi de competențe din
standardul de pregătire profesională al calificării din
învățământul terțiar nonuniversitar pentru care elevul a fost
admis, acestuia i se acordă punctele de credit asociate;
b) în situația în care se validează numai o parte din
competențele unei unități de competență, acordarea punctelor
de credit se realizează după ce elevul parcurge procesul de
pregătire personalizat și, în urma evaluării, se constată
dobândirea rezultatelor învățării prevăzute pentru întreaga
unitate de competențe. În evaluarea întregii unități de
competențe, rezultatele obținute de către elev la evaluările
anterior realizate sunt considerate valabile și consemnate ca
atare.
Art. 12. — Transferul rezultatelor învățării validate se
realizează astfel:
a) rezultatele învățării validate și punctele de credit asociate
pentru o întreagă unitate de competențe sunt transferate în
cadrul programului de calificare din învățământul terțiar
nonuniversitar;
b) transferul rezultatelor învățării, care corespund în totalitate
unei unități de competențe, conduce la scurtarea duratei de
pregătire. Rezultatul obținut de către elev în urma evaluării
anterior realizate este considerat valabil și consemnat ca atare,
iar elevul nu va mai parcurge procesul de pregătire și evaluare
aferent acestei unități;
c) în situația în care se transferă competențe individuale,
elevul nu mai parcurge procesul de pregătire și de evaluare
aferent acestor competențe, rezultatul obținut de către elev în
urma evaluării anterior realizate fiind considerat valabil și
consemnat ca atare. În acest caz, pentru dobândirea rezultatelor
învățării prevăzute de calificarea ce urmează a fi certificată la
finalizarea învățământului terțiar nonuniversitar se personalizează

10

MONITORUL OFICIAL AL ROMÂNIEI, PARTEA I, Nr. 744/24.X.2011

programul de pregătire individual conform planului de învățământ
specific;
d) transferul competențelor individuale nu scutește elevul de
procesul de pregătire și evaluare pentru celelalte competențe
din unitatea integrală de competențe a standardului de pregătire
profesională.
Art. 13. — Recunoașterea rezultatelor învățării validate se
realizează astfel:
a) recunoașterea rezultatelor învățării validate și transferate
se face în scris de către comisie. Aceasta consemnează într-un
proces-verbal unitățile de competențe și punctele de credit
asociate, respectiv competențele individuale și rezultatele
obținute de către elev la evaluările anterior realizate;
b) unitățile de competențe și creditele asociate, respectiv
competențele individuale recunoscute și rezultatele evaluărilor
acestora sunt înscrise în documentele școlare ale elevului;
c) recunoașterea competențelor individuale este însoțită de
programul personalizat de pregătire, prin care elevul nu mai
parcurge programul de pregătire și evaluare aferent
competențelor recunoscute;
d) recunoașterea rezultatelor învățării anterior dobândite și
programul personalizat de parcurgere a programului de
calificare se transmit în scris elevului și se aduc la cunoștința
persoanelor responsabile cu asigurarea pregătirii elevilor;
e) recunoașterea unor unități de competențe și competențe
individuale nu scutește elevul de participarea la procesul de
pregătire și evaluare pentru celelalte competențe sau unități de
competențe ale calificării.
Art. 14. — (1) Rezultatele învățării validate, transferate și
recunoscute de către unitatea de învățământ sunt înscrise în
documentele școlare și în suplimentul descriptiv al certificatului
de calificare profesională, pentru elevii care promovează
examenul de certificare a calificărilor profesionale.

(2) Rezultatele învățării dobândite de elev care acoperă alte
cunoștințe, deprinderi și competențe generale decât cele
precizate de standardul de pregătire profesională sunt înscrise
în portofoliul educațional al elevului.
Art. 15. — Modul de organizare și desfășurare a cursurilor
de pregătire pentru calificările profesionale din învățământul
terțiar nonuniversitar, în condițiile existenței unui program
individualizat pentru elevii ale căror rezultate ale învățării
anterior dobândite au fost recunoscute, este decis, în acord cu
comisia, de conducerea unității de învățământ care asigură
școlarizarea.
CAPITOLUL III
Dispoziții tranzitorii și finale
Art. 16. — (1) Procesul-verbal cuprinzând recunoașterea
rezultatelor învățării validate și transferate (unitățile de
competențe și punctele de credit asociate, respectiv
competențele individuale și rezultatele obținute de către elevi la
evaluările anterior realizate), întocmit în conformitate cu
prevederile art. 13 lit. a), se arhivează și se păstrează
permanent în arhiva unității de învățământ.
(2) Celelalte documente elaborate de comisie se arhivează
până la sfârșitul școlarizării elevilor beneficiari ai procesului de
recunoaștere a studiilor, conform prevederilor legale.
(3) Completarea documentelor școlare și a actelor de studii
include rezultatele învățării transferate și recunoscute și se
realizează conform dispozițiilor în vigoare.
Art. 17. — Rezultatele școlare se validează conform
regulamentului școlar și sunt trecute în registrul matricol.
Art. 18. — Lista definițiilor termenilor și expresiilor utilizate în
regulament este prevăzută în anexa care face parte integrantă
din prezentul regulament.
ANEXĂ
la regulament

L I S TA

definițiilor termenilor și expresiilor utilizate în regulament
1. Competența reprezintă capacitatea de a utiliza cunoștințe,
deprinderi, aptitudini și capacități în situații de lucru curente sau
noi.
2. Creditele reprezintă o măsură a volumului și complexității
rezultatelor învățării dobândite de un elev pe parcursul unui
program de formare profesională, folosite pentru a indica
progresele înregistrate și completarea unui program de formare
care conduce către obținerea unei calificări. Creditele sunt
folosite pentru a permite transferul de la o calificare la alta, de
la un nivel de calificare la altul și de la un sistem de învățare la
altul.
3. Punctele de credit constituie cuantificarea numerică a
importanței unei unități de rezultate ale învățării raportate la o
calificare. Pentru învățământul profesional și tehnic, punctele de
credit sunt alocate pentru o calificare și pentru fiecare unitate
de rezultate ale învățării și sunt precizate în standardul de
pregătire profesională.
4. Rezultatele învățării reprezintă ceea ce se așteaptă de la
un elev implicat în procesul de învățare să cunoască, să
înțeleagă și să fie capabil să execute/să demonstreze la
finalizarea unui program de formare profesională. Rezultatele
învățării sunt definite sub formă de cunoștințe, deprinderi și
competențe personale și profesionale (autonomie și
responsabilitate, capacitatea de a învăța, competențe sociale și
de comunicare, competențe profesionale). Pentru învățământul
profesional și tehnic, rezultatele învățării reprezintă competențele
profesionale din standardul de pregătire profesională.

5. Unitatea de rezultate ale învățării este partea unei calificări
care cuprinde un set coerent de cunoștințe, deprinderi și
competențe generale, care pot fi evaluate și validate. Pentru
învățământul profesional și tehnic, unitatea de rezultate ale
învățării este unitatea de competențe profesionale din
standardul de pregătire profesională.
6. Evaluarea rezultatelor învățării reprezintă procesul prin
care se stabilește faptul că un elev a dobândit anumite
cunoștințe, deprinderi și competențe.
7. Validarea rezultatelor învățării este procesul prin care se
confirmă că rezultatele învățării dobândite de un elev, evaluate
și certificate, corespund cerințelor specifice pentru o unitate de
rezultate ale învățării sau o calificare. Pentru calificările din
învățământul profesional și tehnic aceste cerințe specifice sunt
precizate în standardul de pregătire profesională.
8. Transferul rezultatelor învățării și al creditelor asociate este
procesul prin care rezultatele învățării și creditele asociate
acestora sunt transferate și integrate în programul de formare
profesională pe care îl urmează elevul.
9. Recunoașterea rezultatelor învățării este procesul prin
care se acordă un statut oficial rezultatelor învățării și
competențelor dobândite, evaluate și validate, în vederea
acordării certificatului de calificare profesională.
10. Certificarea rezultatelor învățării reprezintă procesul prin
care se confirmă în mod formal rezultatele învățării dobândite
de un elev, în urma unui proces de evaluare.

MONITORUL OFICIAL AL ROMÂNIEI, PARTEA I, Nr. 744/24.X.2011

11

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind publicarea în Monitorul Oficial al României, Partea I, a Hotărârii arbitrale
din data de 3 octombrie 2011 având ca obiect stabilirea modalității de repartizare în cote
procentuale între organismele de gestiune colectivă a drepturilor producătorilor de fonograme,
ADPFR și UPFR, a remunerației cuvenite pentru radiodifuzarea fonogramelor de comerț
sau a reproducerilor acestora de către organismele de televiziune, precum și a comisionului
de colectare datorat organismului de gestiune colectivă desemnat colector pentru drepturile
producătorilor de fonograme
Având în vedere dispozițiile art. 1312 alin. (8) și ale art. 138 alin. (1) lit. a) din Legea nr. 8/1996 privind dreptul de autor și
drepturile conexe, cu modificările și completările ulterioare,
în baza prevederilor art. 6 alin. (1) și art. 7 din Hotărârea Guvernului nr. 401/2006 privind organizarea, funcționarea,
structura personalului și dotările necesare îndeplinirii atribuțiilor Oficiului Român pentru Drepturile de Autor, cu modificările
ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din data de 3 octombrie 2011 având
ca obiect stabilirea modalității de repartizare în cote procentuale
între organismele de gestiune colectivă a drepturilor
producătorilor de fonograme, ADPFR și UPFR, a remunerației
cuvenite pentru radiodifuzarea fonogramelor de comerț sau a
reproducerilor acestora de către organismele de televiziune,

precum și a comisionului de colectare datorat organismului de
gestiune colectivă desemnat colector pentru drepturile
producătorilor de fonograme, prevăzută în anexa care face parte
integrantă din prezenta decizie.
Art. 2. — Prezenta decizie intră în vigoare la data publicării
în Monitorul Oficial al României, Partea I.

Directorul general al Oficiului Român pentru Drepturile de Autor,
Robert Bucur
București, 12 octombrie 2011.
Nr. 267.
ANEXĂ

Corpul de arbitri de pe lângă Oficiul Român pentru Drepturile de Autor
Dosarul de arbitraj nr. 3/2011
HOTĂRÂREA ARBITRALĂ

din data de 3 octombrie 2011
având ca obiect stabilirea modalității de repartizare în cote procentuale între organismele de gestiune colectivă a
drepturilor producătorilor de fonograme, ADPFR și UPFR, a remunerației cuvenite pentru radiodifuzarea fonogramelor
de comerț sau a reproducerilor acestora de către organismele de televiziune, precum și a comisionului de colectare
datorat organismului de gestiune colectivă desemnat colector pentru drepturile producătorilor de fonograme
Completul de arbitraj este constituit din:
Tănăsescu Mihai Alexandru — președinte
Voican Maria Mădălina
— arbitru
Găvenea Dumitru-Silvan
— arbitru
Nemeș Vasile
— arbitru
Olteanu Edmond Gabriel
— arbitru
Pe rol se află soluționarea cererilor de arbitraj formulate de
către Asociația pentru Drepturile Producătorilor de Fonograme
din România (ADPFR), cu sediul în municipiul București,
str. Gheorghe Petrașcu nr. 10, bl. B7, sc. 1, ap. 39, sectorul 3,
cu sediul ales pentru comunicarea actelor în municipiul
București, str. Mihai Bravu nr. 29—35, bl. P3, sc. 1, ap. 16,
sectorul 2, și de către Uniunea Producătorilor de Fonograme din
România (UPFR), cu sediul în municipiul București, bd. N. Titulescu
nr. 88B, sectorul 1.
Cererea de arbitraj formulată de ADPFR, depusă la termenul
din 12 septembrie 2011, are ca obiect stabilirea formei finale a
protocolului privind stabilirea modalității de repartizare între

organismele de gestiune colectivă a drepturilor producătorilor
de fonograme a remunerației cuvenite pentru radiodifuzarea
fonogramelor de comerț sau a reproducerilor acestora de către
organismele de televiziune, precum și stabilirea comisionului de
colectare datorat de ADPFR colectorului unic UPFR.
Cererea de arbitraj formulată de UPFR, depusă la termenul
din 12 septembrie 2011, are ca obiect stabilirea criteriilor de
repartizare a remunerațiilor pentru radiodifuzarea fonogramelor
de comerț și a reproducerilor acestora de către organismele de
televiziune cuvenite organismului beneficiar ADPFR și
comisionul datorat colectorului unic UPFR pentru gestiunea
colectivă obligatorie a acestor fonograme pentru anul 2011.

12

MONITORUL OFICIAL AL ROMÂNIEI, PARTEA I, Nr. 744/24.X.2011

Arbitrajul s-a desfășurat la termenele din 12, 21 și
29 septembrie 2011, conform celor consemnate în încheierile
de ședință aflate la dosarul cauzei de arbitraj. La termenul din
29 septembrie 2011 au avut loc dezbaterile și ambele părți au
depus concluzii scrise.
În temeiul art. 3601 alin. 2 din Codul de procedură civilă,
completul a amânat pronunțarea la data de 3 octombrie 2011.
Deliberările au avut loc în data de 3 octombrie 2011, la sediul
Oficiului Român pentru Drepturile de Autor (ORDA), cu
participarea tuturor arbitrilor.
Având în vedere înscrisurile administrate, dezbaterile și
concluziile părților,
COMPLETUL DE ARBITRAJ

constată următoarele:
Ambele organisme de gestiune colectivă, ADPFR și UPFR,
au formulat cereri de inițiere a procedurii de arbitraj, care au fost
înregistrate la ORDA cu nr. RG II/11.131 din 31 august 2011 și,
respectiv, RGII/11.247 din 5 septembrie 2011.
Constituirea completului de arbitraj a fost realizată cu
respectarea prevederilor art. 1311 alin. (4) din Legea nr. 8/1996
privind dreptul de autor și drepturile conexe, cu modificările și
completările ulterioare, părțile fiind convocate pentru tragere la
sorți în vederea desemnării a 5 arbitri titulari și a 3 arbitri de
rezervă.
Ca urmare a faptului că domnul Popovici Ernest Virgil a
anunțat că se află în imposibilitate de a intra în completul
arbitral, acesta a fost înlocuit, în temeiul art. 1311 alin. (4) din
Legea nr. 8/1996, cu modificările și completările ulterioare, cu
primul arbitru de rezervă, în ordinea tragerii la sorți, domnul
Găvenea Dumitru-Silvan.
Completul de arbitraj a fost convocat în data de 7 septembrie
2011, când, în baza art. 1312 alin. (5) din Legea nr. 8/1996, cu
modificările și completările ulterioare, a stabilit primul termen de
arbitraj, locul acestuia și onorariul.
ADPFR, prin cererea de arbitraj formulată, a solicitat
stabilirea formei finale a protocolului privind stabilirea modalității
de repartizare între organismele de gestiune colectivă a
drepturilor producătorilor de fonograme a remunerației cuvenite
pentru radiodifuzarea fonogramelor de comerț sau a
reproducerilor acestora de către organismele de televiziune,
precum și stabilirea comisionului datorat colectorului unic UPFR.
În motivarea cererii, ADPFR a arătat că începând cu anul
2006 în România există două organisme de gestiune colectivă
pentru drepturile producătorilor de fonograme, UPFR și ADPFR,
și că este necesar ca între cele două organisme să se încheie
un protocol care să stabilească modalitatea de repartizare a
remunerațiilor colectate de la organismele de televiziune în
numele producătorilor de fonograme. ADPFR a susținut că
UPFR a refuzat în mod categoric definitivarea negocierilor și
încheierea unui protocol care să stabilească criteriile repartizării
între organisme a remunerației și modalitatea de evidențiere și
justificare a cheltuielilor privind acoperirea reală a costurilor de
colectare ale organismului de gestiune colector. A arătat că atât
criteriile de repartizare, cât și comisionul de colectare au fost
stabilite până în prezent unilateral de către UPFR.
În privința criteriilor de repartizare a sumelor colectate,
ADPFR a afirmat că este de acord cu repartizarea sumelor în
conformitate cu criteriul utilizării reale a repertoriului fiecărui
organism. A considerat că este obligatoriu ca între cele două
organisme de gestiune colectivă să fie stabilită cota procentuală
cuvenită fiecăruia, și nu doar criterii de repartiție.

A solicitat ca instanța arbitrală să aibă în vedere raportul de
monitorizare realizat de TNS CSOP în România în perioada
decembrie 2010—ianuarie 2011, coroborat cu numărul de
holograme achiziționate de membrii fiecărui organism de
gestiune colectivă. De asemenea, ADPFR a arătat că un alt
criteriu pentru stabilirea procentelor cuvenite părților îl poate
reprezenta un coș format din televiziunile de gen ponderat cu
audiențele ARMA. Un alt reper pentru procentul solicitat îl
constituie hologramele achiziționate în anul 2010, fără a lua în
considerare inserturile (CD/DVD-uri distribuite cu ziare, fără
valoare economică). ADPFR a solicitat acordarea unui procent
asemănător cu cel stabilit pentru sumele colectate având ca
sursă retransmiterea prin cablu. A susținut că nu există o
modalitate de stabilire exactă a gradului de utilizare a
repertoriului fiecărui organism de gestiune colectivă.
În ceea ce privește comisionul reținut de către organismul de
gestiune colectivă desemnat colector pentru drepturile
producătorilor de fonograme, ADPFR a arătat că până în
prezent UPFR a reținut un comision de 14%, stabilit în mod
incorect, unilateral de către consiliul director al UPFR. A propus
aplicarea unui comision de maximum 5%, având în vedere, în
primul rând, opțiunea membrilor ADPFR ca activitatea de
colectare în ceea ce îi privește să se facă în această limită de
cheltuieli, în al doilea rând, cheltuielile reale care pot fi angajate
pentru această activitate și, în al treilea rând, comparația cu
comisioanele de colectare stabilite în alte protocoale privind alte
domenii de utilizare a obiectelor protejate.
UPFR, prin cererea de arbitraj formulată, a solicitat stabilirea
criteriilor de repartizare a remunerațiilor pentru radiodifuzarea
fonogramelor de comerț și a reproducerilor acestora de către
organismele de televiziune cuvenite organismului beneficiar
ADPFR și a comisionului datorat colectorului unic UPFR pentru
gestiunea colectivă obligatorie a acestor fonograme, pentru anul
2011.
În cuprinsul cererii s-a afirmat că stabilirea criteriilor de
repartiție trebuie făcută în conformitate cu utilizarea reală a
repertoriului gestionat de ADPFR. În mod concret, determinarea
trebuie să fie făcută proporțional cu utilizarea reală a
fonogramelor de comerț, astfel cum rezultă din playlisturile
provenite de la organismele de televiziune, și, pentru sumele
achitate de posturile generaliste care nu transmit playlist sau al
căror playlist nu permite identificarea repertoriului utilizat sau
care transmit un playlist incomplet, pentru partea
nedocumentată din playlistul incomplet, potrivit coșului TV care
conține toate playlisturile disponibile și prelucrabile, înaintate de
televiziunile generaliste (altele decât cele muzicale) ponderate
cu audiența.
UPFR a arătat că aplicând aceste criterii pentru
radiodifuzarea fonogramelor de comerț și a reproducerilor
acestora de către organismele de televiziune în anul 2011,
membrilor actuali ai ADPFR li se cuvine o remunerație
procentuală diferită în funcție de categoria postului TV care a
achitat remunerația, respectiv, în prima variantă, 0,31% din
sumele colectate de UPFR de la televiziunile generaliste și
7,75% din sumele colectate de la televiziunile muzicale. În cea
de-a doua variantă, prin adăugarea la procentele care se cuvin
ADPFR, strict în funcție de utilizarea reală a repertoriului
declarat, a fonogramelor neidentificate, respectiv a celor care
nu au putut fi identificate ca aparținând repertoriilor celor două
organisme beneficiare, ADPFR și UPFR, din cauza erorilor de
declarare, ADPFR i se cuvine o remunerație de 1,28% din
sumele colectate de UPFR de la televiziunile generaliste și

MONITORUL OFICIAL AL ROMÂNIEI, PARTEA I, Nr. 744/24.X.2011
14,71% din sumele colectate de același organism de la
televiziunile muzicale.
Cu privire la comisionul de colectare și repartizare către
ADPFR a remunerațiilor echitabile pentru radiodifuzarea
fonogramelor de comerț și a reproducerilor acestora de către
organismele de televiziune, UPFR solicită un comision de 14%
pentru acoperirea costurilor care vor fi evidențiate distinct de
UPFR și justificate prin documente privind acoperirea reală a
acestora.
Prin întâmpinarea formulată, ADPFR a invocat excepția
prematurității cererii de arbitraj formulate de către UPFR. A
arătat că prin cererea introductivă au fost invocate pretenții care
nu au fost supuse în prealabil negocierii, ceea ce reprezintă ăun
fine de neprimire ce împiedică luarea unei hotărâri”, și că ăorice
propunere făcută direct în arbitraj este neavenită și prematur
formulată”. Au fost indicate drept temei de drept al susținerilor
ădispozițiile art. 131 și următoarele din lege, privind
reglementarea procedurilor de negociere”.
Cu privire la fondul raporturilor dintre părți, ADPFR a susținut
că este obligatorie stabilirea unor procente de repartizare a
sumelor colectate, și nu doar a unor criterii de repartizare.
ADPFR a afirmat că playlisturile prelucrate de UPFR nu
corespund realității și nu pot fi privite ca un instrument serios
pentru determinarea cotei procentuale a fiecărui organism de
gestiune colectivă. Întâmpinarea cuprinde critici cu privire la
variantele stabilite de către UPFR. ADPFR a arătat că studiile de
monitorizare a televiziunilor, prezentate de UPFR, sunt
nerelevante atât timp cât nu se știe care este obiectul
monitorizării acestor institute de sondare. Referitor la comisionul
de colectare și repartizare, ADPFR subliniază că propunerea
UPFR nu are nicio justificare și nici nu se reflectă în cheltuielile
reale realizate cu activitatea de colectare.
UPFR a formulat întâmpinare prin care a solicitat
respingerea, în parte, a cererii de arbitraj formulate de ADPFR.
Apărările reiterează susținerile cuprinse și în cererea de arbitraj
a UPFR în ceea ce privește aplicarea criteriului utilizării reale a
repertoriului utilizat de fiecare organism de gestiune colectivă,
conform art. 127 alin. (1) lit. f) și art. 134 alin. (2) lit. d) din Legea
nr. 8/1996, cu modificările și completările ulterioare. Au fost
combătute propunerile de criterii formulate de ADPFR și s-a
arătat, printre altele, că repartizarea remunerațiilor achitate de
televiziunile generaliste după un coș TV care să conțină
playlisturile televiziunilor muzicale este profund inechitabilă și
chiar tendențioasă. S-a arătat că acordarea de remunerații mai
mari decât cele aferente utilizării repertoriului gestionat de
ADPFR reprezintă îmbogățire fără justă cauză a acestui
organism de gestiune.
Referitor la comisionul de colectare și repartizare a
remunerațiilor, s-a afirmat că reducerea drastică a comisionului,
fără a se ține seama de necesitatea desfășurării unor activități
eficiente de colectare și repartizare, afectează activitatea de
colectare, conducând în final la scăderea sumelor care vor fi
colectate numai în limita costurilor de colectare stabilite a priori
prin arbitraj.
În cauză, ambele părți au administrat proba cu înscrisuri.
Niciuna dintre părți nu a solicitat încuviințarea și administrarea
altei probe.
Analizând actele și lucrările dosarului, completul de arbitraj
reține următoarele:
Completul de arbitraj este legal învestit și are competența de
a soluționa cererile de arbitraj formulate de ADPFR și UPFR în
temeiul art. 133 alin. (5) din Legea nr. 8/1996, cu modificările și
completările ulterioare.

13

Cu privire la excepția prematurității cererii de arbitraj
formulate de UPFR, invocată de ADPFR, trebuie avut în vedere
că procedura reglementată de art. 131 și 1311 din Legea
nr. 8/1996, cu modificările și completările ulterioare, este
aplicabilă doar în privința negocierii metodologiilor dintre
organismele de gestiune colectivă și utilizatori. În speță, ambele
părți au calitatea de organisme de gestiune colectivă a
drepturilor producătorilor de fonograme și prezentul arbitraj se
desfășoară în condițiile art. 133 alin. (5) raportat la art. 1312
alin. (3)—(9) din Legea nr. 8/1996, cu modificările și completările
ulterioare. Art.133 alin. (2) din acest act normativ stabilește
depunerea de către organismele de gestiune colectivă pentru
același domeniu de creație la ORDA a unui protocol prin care
sunt stabilite: a) criteriile repartizării între organisme a
remunerației; b) organismul de gestiune colectivă care urmează
să fie numit dintre acestea, prin decizie a directorului general al
ORDA, drept colector în domeniul titularilor de drepturi în cauză;
c) modalitatea de evidențiere și justificare a cheltuielilor privind
acoperirea reală a costurilor de colectare ale organismului de
gestiune colector. Nedepunerea protocolului în termen de 30 de
zile de la data intrării în vigoare a metodologiilor dă dreptul
oricăruia dintre organismele de gestiune colectivă să inițieze
procedura de arbitraj. Trimiterea făcută de art. 133 alin. (5) la
art. 1312 alin. (3)—(9) din Legea nr. 8/1996, cu modificările și
completările ulterioare, are în vedere doar procedura de inițiere
și desfășurare a arbitrajului, nu și etapele prealabile acestuia.
Prin urmare, nu există o dispoziție legală în sensul
parcurgerii unei proceduri prealabile obligatorii de natura aceleia
arătate de ADPFR prin întâmpinare.
Excepția prematurității cererii de arbitraj formulate de către
UPFR este neîntemeiată și urmează a fi respinsă.
Cu privire la limitele învestirii, completul de arbitraj constată
că, deși textul art. 133 alin. (5) din Legea nr. 8/1996, cu
modificările și completările ulterioare, face referire la stabilirea
criteriilor privind repartizarea remunerațiilor între organismele
de gestiune colectivă, repartizarea efectivă rămâne fără conținut
în lipsa determinării unor procente concrete întemeiate pe
aceste criterii. Este justificată determinarea procentuală a
repartizării sumelor colectate, în raport cu caracterul procentual
al remunerației datorate de organismele de televiziune pentru
radiodifuzarea fonogramelor de comerț sau a reproducerilor
acestora și cu practica în domeniu atât a instanței arbitrale, cât
și a instanțelor judecătorești (de exemplu, Hotărârea arbitrală
din 20 decembrie 2008, Decizia civilă nr. 264A din 2 decembrie
2008, pronunțată de Curtea de Apel București — Secția a IX-a
civilă și pentru cauze privind proprietatea intelectuală).
Dar, în niciun caz, instanța arbitrală nu are dreptul de a stabili
mai mult decât atât, respectiv un protocol sau o metodologie
aplicabilă între organismele de gestiune colectivă, așa cum a
solicitat prin cererea de arbitraj ADPFR.
În privința criteriilor repartizării între organisme a
remunerației colectate, completul de arbitraj constată că
susținerile părților sunt convergente în ceea ce privește
aplicarea cu prioritate a criteriului utilizării reale a repertoriului
utilizat de fiecare organism de gestiune colectivă. Acest criteriu
este în acord cu dispozițiile Legii nr. 8/1996, cu modificările și
completările ulterioare — art. 127 alin. (1) lit. f), art. 1311 alin. (1)
lit. d), art. 1311 alin. (2) teza a II-a și art. 134 alin. (2) lit. d)
teza I.
În ceea ce privește criteriile suplimentare propuse de
ADPFR, nu poate fi reținut argumentul în sensul că trebuie avută
în vedere ponderea sau audiența unui anumit gen muzical.
Niciunul dintre organismele de gestiune colectivă a drepturilor
producătorilor de fonograme nu deține în exclusivitate și în

14

MONITORUL OFICIAL AL ROMÂNIEI, PARTEA I, Nr. 744/24.X.2011

totalitate producătorii unui anumit gen muzical. Este corect ca
raportarea să fie făcută la repertoriul concret pe care fiecare
dintre părți îl gestionează.
Nu poate fi avut în vedere nici numărul de holograme
achiziționate de membrii fiecărui organism de gestiune
colectivă. Acest criteriu nu poate măsura nici măcar
vandabilitatea respectivelor opere, în condițiile în care se face
referire la hologramele achiziționate, și nu la exemplarele
vândute. Oricum, în discuție este radiodifuzarea de către
organismele de televiziune a fonogramelor de comerț sau a
reproducerilor acestora, nu chestiuni colaterale.
Este esențial că în cauză doar UPFR a probat utilizarea reală
a fonogramelor. ADPFR nu a solicitat administrarea unei probe
care să îi confirme susținerile din cererea de arbitraj și din
întâmpinare în ceea ce privește folosirea reală a propriului
repertoriu.
În raport cu dispozițiile legale și cu conținutul Metodologiei
privind remunerația datorată artiștilor interpreți sau executanți și
producătorilor de fonograme pentru radiodifuzarea fonogramelor
publicate în scop comercial sau a reproducerilor acestora de
către organisme de radiodifuziune și de televiziune, prin
gestiune colectivă obligatorie, trebuie să se acorde prioritate
criteriului repartizării remunerației colectate proporțional cu
utilizarea reală a fonogramelor, așa cum rezultă din playlisturile
provenite de la organismele de televiziune.
Pentru determinarea remunerației cuvenite părților din
sumele achitate de posturile TV generaliste care nu transmit
playlist sau al căror playlist nu permite identificarea repertoriului
utilizat sau care transmit un playlist incomplet, pentru partea
nedocumentată din playlistul incomplet, repartizarea urmează
să fie făcută potrivit coșului TV care conține toate playlisturile
disponibile și prelucrabile, înaintate de televiziunile generaliste
(altele decât cele muzicale) ponderate cu audiența.
Nu poate fi avut în vedere pentru stabilirea remunerației
cuvenite părților din sumele achitate de posturile TV generaliste
un criteriu reprezentat de un coș format din playlisturile și
audiențele televiziunilor de gen (muzicale), așa cum a susținut
ADPFR.
În raport cu criteriile stabilite de completul de arbitraj,
procentelor propuse de către UPFR prin cererea de arbitraj și
prin concluziile scrise (ăvarianta a doua”) trebuie să li se aducă
câteva corecții.
Sunt demne de reținut susținerile ADPFR în sensul că
proporția remunerațiilor achitate de televiziunile muzicale este
de 5% din totalul sumelor colectate de la televiziuni, iar în cazul
televiziunilor generaliste de 95% (pagina 13 penultimul alineat
din întâmpinare). Sunt, de asemenea, de reținut și afirmațiile
UPFR în sensul în care, în aplicarea primului criteriu al utilizării
reale a repertoriului fiecărui organism de gestiune colectivă,
secundele difuzate din fiecare repertoriu trebuie să se raporteze
la piesele identificate.
Prin urmare, folosind criteriile mai sus expuse, completul de
arbitraj stabilește împărțirea în cote procentuale a remunerației
cuvenite pentru radiodifuzarea fonogramelor de comerț sau a
reproducerilor acestora de către organismele de televiziune
astfel: 97,59% pentru UPFR și 2,41% pentru ADPFR.
Cu privire la comisionul de colectare, părțile au avut poziții
diferite atât prin cererile de învestire, cât și cu prilejul
dezbaterilor, respectiv ADPFR a propus un comision de
colectare de maximum 5%, în timp ce UPFR a solicitat un
comision de colectare în cuantum de 14%.
Completul de arbitraj a reținut, în primul rând, principiul
acoperirii reale a costurilor de colectare ale organismului de

gestiune care este colector, astfel cum este el reglementat de
art. 133 alin. (2) lit. c) din Legea nr. 8/1996, cu modificările și
completările ulterioare. Ambele părți au susținut acest principiu
cu rezultate diferite însă.
Completul a avut în vedere estimarea de buget a UPFR
pentru anul 2011 din care rezultă că încasările din colectarea
remunerației cuvenite pentru radiodifuzarea fonogramelor sau
a reproducerilor acestora de către organismele de televiziune
au fost previzionate a fi în valoare de 6.100.000 lei.
Cheltuielile prognozate (pe categoriile de costuri radio-tv,
costuri repartiție, costuri monitorizare, costuri administrativ)
includ: cheltuieli privind consumabile, onorarii, telecomunicații,
servicii poștale, comisioane bancare, prestări servicii, licențe
software, salarii, combustibil, energie, apă, asigurări, întreținere,
amortizări. După cum se constată, aceste cheltuieli se fac
inclusiv în interesul membrilor UPFR și completul reține că se
impune reducerea procentului de 14% propus de UPFR. Cu titlu
de exemplu pot fi date și alte costuri cum ar fi costuri antipiraterie
și comisionul de publicitate/PR. În ceea ce privește costurile
antipiraterie, UPFR nu posedă un mandat în acest sens, astfel
cum impun prevederile art. 139 alin. (1) teza finală din Legea
nr. 8/1996, cu modificările și completările ulterioare, iar în ceea
ce privește comisionul de PR/publicitate, acesta nu se justifică
întrucât activitatea de colectare nu necesită nici publicitate,
nici PR.
Prevederile celor două texte de lege care au aplicare în
cauză, art. 134 alin. (2) lit. b) și art. 133 alin. (2) lit. c) din Legea
nr. 8/1996, cu modificările și completările ulterioare, impun o
limită maximă de 15% din sumele colectate anual pentru
ăcomisionul datorat de titularii de drepturi, care sunt membri ai
unui organism de gestiune colectivă, pentru acoperirea
cheltuielilor de funcționare a acestuia, prevăzute la art. 127
alin. (1), cumulat cu comisionul datorat organismului de gestiune
colectivă care este colector unic”.
Altfel spus, aplicând textul la cauza dedusă arbitrajului,
comisionul datorat de membrii ADPFR propriului organism de
gestiune, împreună cu comisionul datorat către UPFR, ca
organism colector, nu trebuie să depășească 15% din sumele
colectate anual. Or, dacă membrii ADPFR plătesc doar UPFR
un comision de 14% din sumele colectate, rezultă că propriului
organism nu îi mai pot plăti decât 1%. În aceste condiții se
creează o diminuare a capacității de funcționare a organismului
de gestiune, rolul comisionului către propriul organism de
gestiune colectivă fiind, potrivit textelor legale menționate, chiar
de a acoperi cheltuielile de funcționare.
Totuși, având în vedere nevoia de monitorizare permanentă
a organismelor de televiziune, activitate ce presupune costuri
crescute, dar care prezintă interes pentru toți membrii celor două
organisme de gestiune colectivă, completul de arbitraj reține că
un comision de 5%, propus de ADPFR, este insuficient.
De aceea, față de cele de mai sus și văzând dispozițiile
art. 133 alin. (2) lit. c) coroborate cu ale alin. (4) al aceluiași
articol din Legea nr. 8/1996, cu modificările și completările
ulterioare, care promovează principiul acoperirii reale a
costurilor de colectare, completul de arbitraj stabilește un
comision de colectare în cuantum de 7%, considerând că nu pot
fi reținute în cuantumul comisionului de colectare decât acele
sume care se înscriu în categoria strictă a costurilor de
colectare.
În ceea ce privește cheltuielile arbitrale, întrucât cererea
fiecărei părți a fost admisă numai în parte, completul de arbitraj
urmează a le compensa, potrivit art. 276 din Codul de procedură
civilă, alte cheltuieli avansate de părți rămânând în sarcina
acestora.

MONITORUL OFICIAL AL ROMÂNIEI, PARTEA I, Nr. 744/24.X.2011

15

Față de considerentele expuse,
COMPLETUL DE ARBITRAJ
H O T Ă R Ă Ș T E:

Respinge excepția prematurității cererii de arbitraj formulate de către UPFR.
Admite, în parte, cererea de arbitraj formulată de ADPFR.
Admite, în parte, cererea de arbitraj formulată de UPFR.
Stabilește, în baza criteriului utilizării reale a repertoriilor gestionate de părți, împărțirea în cote de 97,59% pentru UPFR
și 2,41% pentru ADPFR a remunerației cuvenite pentru radiodifuzarea fonogramelor de comerț sau a reproducerilor acestora de
către organismele de televiziune.
Stabilește, un comision de colectare de 7% datorat de ADPFR organismului de gestiune colectivă UPFR, desemnat
colector pentru drepturile producătorilor de fonograme.
Compensează cheltuielile arbitrale
Pronunțată astăzi, 3 octombrie 2011, la sediul ORDA din municipiul București, Calea Victoriei nr. 118, et. 4—5, sectorul 1.
Executorie de la data publicării în Monitorul Oficial al României, Partea I.
Cu apel în termen de 30 de zile de la data publicării în Monitorul Oficial al României, Partea I.
Complet de arbitraj:
Tănăsescu Mihai Alexandru
Voican Maria Mădălina
Găvenea Dumitru-Silvan
Nemeș Vasile
Olteanu Edmond Gabriel

— președinte
— arbitru
— arbitru
— arbitru
— arbitru

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 744/24.X.2011 conține 16 pagini.

Prețul: 3,20 lei

&JUYDGY|527058]
ISSN 1453—4495

