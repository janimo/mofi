PARTEA I

Anul 179 (XXIII) — Nr. 745

Luni, 24 octombrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

224.

— Ordin al ministrului administrației și internelor pentru
aprobarea Regulamentului de aplicare a măsurilor de
protecție civilă în unitățile Ministerului Administrației și
Internelor ....................................................................

2–16

2

MONITORUL OFICIAL AL ROMÂNIEI, PARTEA I, Nr. 745/24.X.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Regulamentului de aplicare a măsurilor de protecție civilă
în unitățile Ministerului Administrației și Internelor
Având în vedere prevederile art. 5 alin. (1), ale art. 10 și ale art. 23 alin. (1) din Legea nr. 481/2004 privind protecția civilă,
republicată, cu modificările ulterioare, precum și cele ale art. 4 alin. (4) din Ordonanța de urgență a Guvernului nr. 21/2004 privind
Sistemul Național de Management al Situațiilor de Urgență, aprobată cu modificări și completări prin Legea nr. 15/2005,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite prezentul ordin.
Art. 1. — (1) Se aprobă Regulamentul de aplicare a măsurilor
de protecție civilă în unitățile Ministerului Administrației și
Internelor, prevăzut în anexa care face parte integrantă din
prezentul ordin.
(2) Prin unitățile Ministerului Administrației și Internelor se
înțelege unitățile aparatului central, instituțiile și structurile aflate
în subordinea sau în coordonarea Ministerului Administrației și
Internelor.
Art. 2. — Direcția generală management operațional va
dispune măsurile necesare pentru aplicarea Regulamentului
prevăzut la art. 1.

Art. 3. — Prezentul ordin se publică în Monitorul Oficial al
României, Partea I.
Art. 4. — Pe data intrării în vigoare a prezentului ordin se
abrogă

Ordinul

ministrului

administrației

și

internelor

nr. 1.388/2006 pentru aprobarea Regulamentului de aplicare a
măsurilor de protecție civilă în unitățile Aparatului Central al
Ministerului Administrației și Internelor, instituțiile și structurile
din subordine/coordonare.*)

Ministrul administrației și internelor,
Constantin-Traian Igaș
București, 11 octombrie 2011.
Nr. 224.
*) Ordinul ministrului administrației și internelor nr. 1.388/2006 nu a fost publicat în Monitorul Oficial al României, Partea I, deoarece avea ca obiect
reglementări din sectorul de apărare a țării și securitate națională.

ANEXĂ

REGULAMENT

de aplicare a măsurilor de protecție civilă în unitățile Ministerului Administrației și Internelor
CAPITOLUL I
Dispoziții generale
Art. 1. — (1) Măsurile de protecție civilă se aplică în toate
unitățile Ministerului Administrației și Internelor, denumit în
continuare M.A.I., în scopul:
a) stabilirii unei concepții unitare privind activitatea de
planificare, organizare, coordonare, conducere și realizare a
măsurilor pentru limitarea și înlăturarea efectelor produse de
situațiile de urgență și atacurile din aer pe timpul conflictelor
armate;
b) protejării personalului propriu și a bunurilor din dotare;
c) menținerii capacității operaționale și operative pentru
îndeplinirea misiunilor specifice stabilite în competență și
intervenția în situații de protecție civilă în sprijinul populației până
la restabilirea stării de normalitate.
(2) Măsurile de protecție civilă sunt de prevenire, de protecție
și de intervenție.

(3) Măsurile de prevenire se execută în perioada
premergătoare producerii situației de protecție civilă și se referă
la:
a) identificarea tipurilor de riscuri generatoare de situații de
urgență care pot afecta unitatea și elaborarea planurilor de
protecție și intervenție;
b) înștiințarea personalului cu funcții de conducere despre
iminența producerii sau producerea situațiilor de protecție civilă;
c) alertarea personalului despre iminența producerii sau
producerea situațiilor de protecție civilă;
d) organizarea și asigurarea stării de operativitate și a
capacității de intervenție optime a personalului, tehnicii și a
mijloacelor stabilite pentru a participa, în situații de protecție
civilă, la misiuni în sprijinul populației la nivel național sau
internațional;
e) pregătirea personalului în domeniul protecției civile.
(4) Măsurile de protecție se realizează pe timpul atacului
aerian, în caz de conflict armat sau al producerii situației de
urgență și constau în:

MONITORUL OFICIAL AL ROMÂNIEI, PARTEA I, Nr. 745/24.X.2011
a) protecția personalului propriu, a tehnicii, a bunurilor
materiale și a valorilor din dotare sau pe care le gestionează în
situații de protecție civilă;
b) organizarea activităților de evacuare în situații de protecție
civilă, conform planurilor întocmite.
(5) Măsurile de intervenție se realizează după producerea
situației de urgență, a atacului aerian sau a acțiunilor militare în
caz de conflict armat ori pentru reducerea pierderilor de vieți
omenești, limitarea și înlăturarea efectelor acestora în locurile
de dispunere și în cele de competență, executate independent
sau în cooperare cu alte elemente specializate.
Art. 2. — În situația în care mai multe unități au sediul în
aceeași clădire sau în același grup de clădiri, organizarea și
planificarea măsurilor de protecție civilă se realizează unitar, sub
conducerea comandantului/șefului cu funcția cea mai mare sau,
la funcții egale, a comandantului/șefului stabilit prin decizie a
nivelului ierarhic superior.
Art. 3. — (1) Termenii și expresiile referitoare la situația și
măsurile de protecție civilă au înțelesurile prevăzute la art. 9
alin. (1) din Legea nr. 481/2004 privind protecția civilă,
republicată, cu modificările ulterioare.
(2) Termenii și expresiile referitoare la situațiile de urgență,
factorii și tipurile de riscuri, stare de alertă și evacuare au
înțelesurile prevăzute la art. 2 din Ordonanța de urgență a
Guvernului nr. 21/2004 privind Sistemul Național de
Management al Situațiilor de Urgență, aprobată cu modificări și
completări prin Legea nr. 15/2005.
CAPITOLUL II
Organizarea activității de protecție civilă în unitățile M.A.I.
Art. 4. — (1) Organizarea activității de protecție civilă la
nivelul unităților M.A.I. constă în:
a) constituirea organismelor pentru managementul situațiilor
de urgență;
b) desemnarea personalului care îndeplinește atribuțiile în
domeniul protecției civile, cu excepția celui din Inspectoratul
General pentru Situații de Urgență și structurile subordonate
acestuia;
c) stabilirea capacităților pentru intervenție la sediul propriu
și în sprijinul populației pe baza riscurilor specifice care pot
afecta zona de competență;
d) elaborarea planurilor de protecție și intervenție în situații
de urgență pe baza riscurilor specifice care pot afecta sediul;
e) planificarea și organizarea activităților de pregătire a
personalului în domeniul protecției civile;
f) planificarea evacuării în situații de urgență și de conflict
armat;
g) planificarea resurselor materiale și financiare necesare
funcționării organismelor de management al situațiilor de
urgență și capacităților de intervenție stabilite în documentele
de conducere;
h) organizarea activităților necesare achiziției, aprovizionării,
transportului, depozitării, conservării și împrospătării materialelor
necesare pregătirii și realizării măsurilor de protecție civilă;
i) organizarea cooperării și colaborării în situații de urgență.
(2) Organizarea activităților prevăzute la alin. (1) lit. h) se
realizează de către Direcția generală logistică și structurile de
logistică din cadrul unităților M.A.I., potrivit competențelor.
(3) În situații de conflict armat, la nivelul unităților M.A.I. se
pun în aplicare documentele de conducere elaborate potrivit
ordinelor și dispozițiilor specifice.
Art. 5. — (1) Ministrul administrației și internelor conduce și
răspunde de organizarea și realizarea activității de protecție
civilă în toate unitățile M.A.I.
(2) La nivelul M.A.I., managementul situațiilor de urgență se
asigură de către comitetul ministerial și centrul operativ cu
activitate permanentă, constituite în conformitate cu prevederile

3

Ordonanței de urgență a Guvernului nr. 21/2004, aprobată cu
modificări și completări prin Legea nr. 15/2005.
(3) Comitetul ministerial pentru situații de urgență și centrul
operativ cu activitate permanentă asigură gestionarea situațiilor
de urgență specifice tipurilor de riscuri stabilite prin actele
normative în vigoare și îndeplinirea funcțiilor de sprijin
repartizate.
Art. 6. — (1) Pe timp de pace/normalitate, Direcția generală
management operațional reprezintă structura ce coordonează
modul de planificare, organizare și realizare a activității de
protecție civilă în unitățile M.A.I.
(2) Inspectoratul General pentru Situații de Urgență și
structurile subordonate asigură sprijin de specialitate în
domeniul protecției civile unităților M.A.I., stabilind anual
persoane de contact, până la 15 ianuarie a anului în curs.
(3) În situații de conflict armat, la declararea mobilizării și la
instituirea stării de asediu, activitatea de protecție civilă este
condusă și coordonată de structura constituită conform
regulamentelor interne specifice.
Art. 7. — Comandanții/Șefii unităților M.A.I. răspund de
planificarea, organizarea și realizarea activității de protecție
civilă.
Art. 8. — (1) În unitățile M.A.I. care au în subordine structuri
teritoriale se înființează un post al cărui titular îndeplinește
atribuțiile în domeniul protecției civile.
(2) În fiecare unitate, în afara celor stabilite la alin. (1), se
desemnează, prin ordin de zi/dispoziție zilnică, persoana care
îndeplinește atribuțiile în domeniul protecției civile. Atribuțiile se
includ în fișa postului persoanei desemnate.
Art. 9. — (1) Pe timpul situațiilor de urgență se constituie
grupa operativă ca structură de suport decizional compusă din
specialiști din cadrul unității.
(2) Compunerea și atribuțiile grupei operative se stabilesc în
documentele de conducere a acțiunilor în situații de urgență,
elaborate la nivelul unității.
(3) În unitățile de ordine și siguranță publică cu efective
reduse conducerea și coordonarea acțiunilor se realizează de
către comandanții/șefii acestora, iar documentele de conducere
se elaborează de către eșalonul ierarhic superior.
Art. 10. — (1) Reprezentanții unităților M.A.I. desemnați în
cadrul componentelor Sistemului Național de Management al
Situațiilor de Urgență, organizate la nivelul administrației publice
centrale și locale, se stabilesc de comandanții/șefii acestora.
(2) Nominalizarea reprezentanților M.A.I. în cadrul
componentelor Sistemului Național de Management al Situațiilor
de Urgență, organizate la nivelul administrației publice centrale
și locale, se consemnează în ordinul de zi/dispoziția zilnică
elaborată la nivelul unității din care aceștia fac parte.
CAPITOLUL III
Atribuții pentru aplicarea măsurilor de protecție civilă
Art. 11. — (1) Ministrul administrației și internelor îndeplinește
următoarele atribuții:
a) asigură gestionarea tipurilor de riscuri specifice și
îndeplinirea funcțiilor de sprijin stabilite în competență, potrivit
legii;
b) aprobă participarea reprezentanților M.A.I. la activitățile
componentelor Sistemului Național de Management al Situațiilor
de Urgență organizate la nivelul administrației publice centrale;
c) aprobă planurile elaborate la nivelul inspectoratelor
generale pentru asigurarea resurselor umane, materiale și
financiare necesare gestionării situațiilor de urgență și urmărește
îndeplinirea prevederilor acestora;
d) verifică, prin structurile abilitate, punerea în practică a
prevederilor legale referitoare la organizarea și pregătirea
activității de protecție civilă;

4

MONITORUL OFICIAL AL ROMÂNIEI, PARTEA I, Nr. 745/24.X.2011

e) conduce și coordonează, prin Direcția generală
management operațional, participarea structurilor de ordine și
siguranță publică la acțiunile de limitare și înlăturare a efectelor
situațiilor de protecție civilă;
f) analizează situațiile de protecție civilă create, ia măsuri
pentru aplicarea hotărârilor Guvernului și ale Consiliului Suprem
de Apărare a Țării, emite ordine și dispoziții către unitățile
centrale și teritoriale privind modul de acțiune a acestora;
g) hotărăște, în baza propunerilor prezentate de Direcția
generală management operațional și inspectoratele generale,
constituirea de capacități operaționale de intervenție, modul de
folosire a acestora și de asigurare a sprijinului în raport cu
evoluția situației operative;
h) verifică, prin reprezentanți ai Direcției generale
management operațional, măsurile luate de comandanți/șefi
pentru executarea misiunilor ce le revin și stadiul îndeplinirii
acestora;
i) elaborează, prin structurile abilitate, completări și modificări
ale Strategiei naționale de protecție civilă pe care le prezintă
Guvernului spre aprobare.
(2) În exercitarea atribuțiilor prevăzute la alin. (1), ministrul
administrației și internelor dispune orice alte măsuri prevăzute
de lege în vederea asigurării capacității de răspuns credibile,
eficiente și adecvate, a unităților M.A.I., la riscurile existente și
probabile la adresa securității individuale și colective a
personalului.
Art. 12. — Direcția generală management operațional
îndeplinește următoarele atribuții pentru coordonarea modului
de planificare, organizare și realizare a activității de protecție
civilă în unitățile M.A.I.:
a) elaborează proiectele regulamentelor și instrucțiunilor de
aplicare a măsurilor de protecție civilă în M.A.I., în baza
propunerilor structurilor subordonate cu competențe în domeniu;
b) participă la elaborarea legislației în domeniul protecției
civile, în colaborare cu reprezentanții structurilor competente în
domeniu;
c) analizează cererile adresate de alte ministere, autorități și
instituții publice privind participarea M.A.I. la exercițiile din
domeniul protecției civile și prezintă propuneri în acest sens
conducerii ministerului;
d) participă la activități de protecție civilă conduse de alte
autorități și instituții specializate naționale sau internaționale;
e) analizează și avizează documentele de conducere a
exercițiilor internaționale/regionale și naționale organizate de
unitățile M.A.I.;
f) coordonează participarea forțelor și mijloacelor
Departamentului ordine și siguranță publică, atunci când sunt
implicate două sau mai multe structuri, la activitățile de pregătire
internaționale/regionale și naționale organizate de Inspectoratul
General pentru Situații de Urgență;
g) participă, la solicitarea structurilor Departamentului ordine
și siguranță publică, la planificarea și desfășurarea activităților
de pregătire internaționale/regionale și naționale organizate de
acestea;
h) asigură, la ordin, activarea grupei de conducere și
coordonare a acțiunilor și completarea Centrului operațional de
comandă/Centrului național de conducere a acțiunilor de ordine
publică cu reprezentanți ai unităților aparatului central și ai
inspectoratelor generale pentru gestionarea evenimentelor
publice de amploare care pot genera situații de urgență sau
coordonarea participării structurilor de ordine publică la
realizarea funcțiilor de sprijin;
i) asigură, la ordin, intrarea în funcțiune a Punctului de
conducere operativ înaintat/mobil al M.A.I., la producerea
situațiilor de urgență;

j) analizează situațiile operative existente/produse și face
propuneri privind realizarea măsurilor de protecție în unități și
intervenția acestora în sprijinul populației;
k) asigură transmiterea deciziilor, ordinelor sau dispozițiilor
conducerii M.A.I. referitoare la desfășurarea activităților de
protecție civilă;
l) elaborează, în colaborare cu structurile abilitate din
ministerele cu atribuții în domeniu, planurile de cooperare
interministeriale în situații de protecție civilă;
m) coordonează, la nivelul M.A.I., activitățile de evacuare în
situații de urgență și de dislocare în situații de conflict armat a
unităților M.A.I.;
n) asigură punerea în aplicare a planurilor de cooperare
interinstituțională încheiate în domeniile de competență pentru
gestionarea situațiilor de protecție civilă;
o) execută controale privind organizarea și desfășurarea
activităților de protecție civilă, inclusiv pregătirea pe această
linie;
p) centralizează analizele anuale privind capacitatea de
răspuns în situații de protecție civilă, elaborate de unitățile M.A.I.
Art. 13. — Comandanții/Șefii unităților M.A.I. îndeplinesc,
direct sau prin personalul desemnat prin ordin de zi/dispoziție
zilnică, următoarele atribuții principale pentru planificarea,
organizarea și realizarea activității de protecție civilă:
a) aprobă documentele de conducere a activităților de
protecție civilă și înaintează analizele anuale privind capacitatea
de răspuns;
b) asigură aplicarea măsurilor stabilite în documentele de
conducere;
c) conduc activitatea de pregătire pe linie de protecție civilă
a întregului personal;
d) analizează propunerile grupei operative cu privire la modul
de gestionare a situațiilor create și hotărăsc măsurile de
protecție și intervenție care se pun în aplicare;
e) stabilesc măsurile de protecție a personalului și conduc
nemijlocit intervenția pentru limitarea și înlăturarea efectelor
situațiilor de urgență asupra sediului propriu;
f) asigură realizarea cooperării forțelor proprii cu celelalte
structuri care participă la intervenție;
g) verifică trimestrial, prin structurile de specialitate, gradul
de dotare și existența mijloacelor de protecție individuală și
stabilesc măsuri pentru asigurarea acestora, potrivit normelor
de înzestrare;
h) participă la activitățile componentelor Sistemului Național
de Management al Situațiilor de Urgență organizate la nivelul
administrației publice centrale și locale;
i) participă la activitățile de protecție civilă conduse de alte
autorități și instituții specializate naționale sau internaționale, în
limitele conferite de actele normative care reglementează
organizarea și funcționarea unității;
j) aprobă procedurile operaționale privind modul de acțiune
a personalului din subordine în situații de protecție civilă;
k) verifică periodic și ori de câte ori este necesar gradul de
pregătire a personalului din subordine pentru aplicarea măsurilor
de protecție și intervenție;
l) conduc acțiunile de evacuare în situații de urgență și de
dislocare în caz de conflict armat, conform planurilor elaborate
la nivelul unității/structurii;
m) stabilesc forțele și mijloacele unității care participă la
activități de pregătire în domeniul protecției civile, în baza
solicitărilor Inspectoratului General pentru Situații de Urgență și
ale structurilor subordonate acestuia;
n) constituie, în baza planurilor de cooperare, capacități
operaționale de intervenție, pe care, în caz de necesitate, le pun
la dispoziția autorităților administrației publice locale, în limita
posibilităților umane și tehnice existente, după asigurarea
misiunilor proprii.

MONITORUL OFICIAL AL ROMÂNIEI, PARTEA I, Nr. 745/24.X.2011
Art. 14. — Grupa operativă, constituită pe timpul situațiilor
de urgență, îndeplinește următoarele atribuții principale:
a) analizează situațiile create, face propuneri privind
asigurarea protecției personalului propriu, întocmește
documentele de conducere și de raportare-informare;
b) pune în aplicare prevederile documentelor de conducere
în domeniul protecției civile;
c) asigură transmiterea către întregul personal al unității a
măsurilor de protecție și intervenție ordonate;
d) asigură intrarea în funcțiune a punctelor de conducere
operative înaintate/mobile;
e) elaborează propuneri pentru intervenția în sprijinul
populației, la solicitarea scrisă a organelor administrației publice
locale;
f) organizează și menține cooperarea cu celelalte structuri
care participă la acțiunile de protecție și intervenție;
g) asigură punerea în aplicare a ordinelor și dispozițiilor
emise de conducerea M.A.I. pe timpul situațiilor de urgență.
Art. 15. — Persoanele care, conform prevederilor art. 8,
îndeplinesc sarcinile în domeniul protecției civile au următoarele
atribuții principale:
a) coordonează planificarea și realizarea activităților și
măsurilor de protecție civilă;
b) analizează și propun, în baza datelor Schemei cu riscurile
teritoriale din unitatea administrativ-teritorială elaborate de
inspectoratul pentru situații de urgență județean sau al
municipiului București, modul de organizare și realizare a
măsurilor de protecție civilă;
c) participă la întocmirea planului de evacuare în situații de
urgență și a planului de protecție și intervenție în colaborare cu
ceilalți specialiști din unitate/structură;
d) stabilesc modul de acțiune a personalului pe baza
procedurilor existente, regulamentelor și ordinelor în vigoare;
e) gestionează și actualizează permanent documentele
operative de conducere în situații de protecție civilă;
f) asigură aducerea la cunoștința întregului personal, în
părțile care îl privesc, a prevederilor actelor normative, a
ordinelor și instrucțiunilor pe linie de protecție civilă;
g) coordonează și execută pregătirea de protecție civilă a
întregului personal, în conformitate cu ordinele și instrucțiunile
ministrului administrației și internelor;
h) informează comandantul/șeful unității, periodic și de câte
ori este necesar, despre stadiul realizării măsurilor de protecție
și intervenție stabilite și propun măsuri de îmbunătățire a
acestora;
i) verifică întocmirea documentelor de conducere de către
unitățile subordonate sau coordonate;
j) participă periodic la verificarea pregătirii efectivelor pentru
protecția civilă prin exerciții;
k) asigură și mențin permanent colaborarea cu serviciile de
urgență profesioniste;
l) propun modul de realizare a schimbului de informații de
protecție civilă cu autoritățile administrației publice locale, cu
instituțiile și organismele cu atribuții în domeniu;
m) propun comandantului/șefului unității forțele și mijloacele
care participă la activitățile de pregătire în domeniul protecției
civile, în baza solicitărilor Inspectoratului General pentru Situații
de Urgență și ale structurilor subordonate acestuia;
n) organizează și planifică, în cooperare cu structura
teritorială pentru probleme speciale și inspectoratul pentru
situații de urgență județean sau al municipiului București,
măsurile privind primirea altor unități evacuate sau dislocate, în
unitatea proprie;
o) țin evidența ordinelor și documentelor elaborate în situații
de protecție civilă și urmăresc respectarea acestora;
p) întocmesc analiza anuală privind capacitatea de răspuns
în situații de protecție civilă a unității/structurii.

5

Art. 16. — Personalul unităților M.A.I. are următoarele
obligații pe linia realizării măsurilor de protecție civilă:
a) participă la pregătirea de protecție civilă în scopul însușirii
cunoștințelor și formării deprinderilor necesare;
b) participă la realizarea măsurilor de protecție și la acțiunile
de limitare și înlăturare a efectelor;
c) respectă normele, regulile și măsurile de protecție civilă
stabilite;
d) participă la instruiri, exerciții și alte forme de pregătire
specifice.
CAPITOLUL IV
Protecția personalului și a bunurilor materiale
SECȚIUNEA 1
Activitățile care se execută la primirea mesajelor
de protecție civilă

Art. 17. — Protecția personalului și a bunurilor materiale se
realizează printr-un ansamblu de activități care constau în
înștiințare, avertizare și alarmare, adăpostire, protecție chimică,
biologică, radiologică și nucleară, evacuare și alte măsuri
tehnice și organizatorice specifice.
Art. 18. — Înștiințarea, avertizarea, prealarmarea și
alarmarea în situații de protecție civilă se realizează în
conformitate cu prevederile Ordinului ministrului administrației
și internelor nr. 1.259/2006 pentru aprobarea Normelor privind
organizarea și asigurarea activității de înștiințare, avertizare,
prealarmare și alarmare în situații de protecție civilă, și ale altor
reglementări interne în domeniu.
Art. 19. — La primirea mesajelor de protecție civilă,
personalul din serviciul de permanență execută următoarele
activități:
a) verifică autenticitatea mesajului primit, în raport cu
modalitatea recepționării acestuia;
b) informează comandantul/șeful unității despre mesajul
primit și, în funcție de ordinul/decizia comunicată, alertează
personalul pentru creșterea capacității operaționale, conform
nivelului stabilit;
c) declanșează semnalul de prealarmare, alarmare sau
încetare, specific mesajului primit, și asigură recepționarea lui
de către întregul personal aflat în unitate și în serviciu;
d) asigură retransmiterea în timpul cel mai scurt a mesajului
la unitățile stabilite prin plan, când unitatea are asemenea
atribuții;
e) conduce activitățile unității până la sosirea
comandantului/șefului;
f) execută alte activități prevăzute în procedurile de acțiune
pentru situația creată.
Art. 20. — La primirea semnalului/mesajului ăPREALARMĂ
AERIANĂ” se execută următoarele activități principale:
a) înștiințarea, prin mijloacele aflate la dispoziție, a
personalului din unitate, a celui aflat în serviciu în afara acesteia
și a structurilor subordonate sau coordonate;
b) întărirea pazei sediilor proprii și a obiectivelor stabilite în
competență;
c) încetarea activităților de pregătire curentă;
d) prezentarea în locurile stabilite prin planuri a personalului
de legătură și a celui desemnat în organismele de conducere
care se activează în raport cu situația creată;
e) deplasarea spre locurile de adăpostire a personalului;
f) trecerea în poziție de așteptare a mijloacelor de protecție
individuală;
g) verificarea funcționării mijloacelor de legătură;
h) adunarea în locurile stabilite și pregătirea mijloacelor
specifice de către forțele prevăzute pentru intervenție în
asemenea situații;
i) executarea măsurilor de camuflare a bunurilor materiale.

6

MONITORUL OFICIAL AL ROMÂNIEI, PARTEA I, Nr. 745/24.X.2011

Art. 21. — La primirea semnalului/mesajului ăALARMĂ
AERIANĂ”, principalele activități ce se execută sunt:
a) deplasarea personalului spre locurile de adăpostire și
ocuparea spațiilor repartizate;
b) folosirea posibilităților de protecție din zonă de către
efectivele care continuă îndeplinirea misiunilor și cele care nu
dispun de adăposturi adecvate;
c) camuflarea sau dispersarea tehnicii și a materialelor
importante.
Art. 22. — La primirea semnalului/mesajului de alarmă
ăALARMĂ LA DEZASTRE” se execută:
a) adoptarea măsurilor de protecție a personalului
corespunzătoare tipului dezastrului;
b) realizarea măsurilor de protecție a bunurilor materiale;
c) activarea și pregătirea forțelor stabilite pentru intervenție;
d) punerea în aplicare a planului de protecție și intervenție
sau de evacuare, după caz.
Art. 23. — La primirea semnalului/mesajului ăÎNCETAREA
ALARMEI”, activitățile care se desfășoară sunt:
a) cercetarea în zona de responsabilitate pentru
determinarea efectelor produse de atacul aerian sau situația de
urgență și evaluarea acestora;
b) încetarea folosirii mijloacelor de protecție individuale și
colective, după efectuarea controlului nuclear, biologic și chimic,
dacă rezultatele acestuia exclud posibilitatea contaminării;
c) executarea intervenției pentru limitarea și înlăturarea
efectelor produse de atacul aerian sau situația de urgență;
d) executarea decontaminării personalului și tehnicii
contaminate în condițiile întrebuințării mijloacelor CBRN în
locurile de dispunere ale unităților M.A.I., cu sprijinul echipelor
specializate ale inspectoratelor pentru situații de urgență
județene sau al municipiului București ori ale unităților
Ministerului Apărării Naționale;
e) reorganizarea modului de îndeplinire a misiunilor specifice
în funcție de situația creată;
f) executarea misiunilor stabilite prin planurile de cooperare,
în sprijinul populației, la solicitarea autorităților administrației
publice locale.
SECȚIUNEA a 2-a
Protecția nemijlocită a personalului și a bunurilor materiale
în situații de protecție civilă

Art. 24. — Protecția nemijlocită a personalului și a bunurilor
materiale proprii în situații de protecție civilă cuprinde ansamblul
măsurilor organizatorice și activităților practice care se pun în
aplicare, pe timpul și după producerea acestora, în scopul
limitării și înlăturării efectelor produse, menținerii capacității
operative a unităților M.A.I. pentru asigurarea îndeplinirii
misiunilor specifice.
Art. 25. — (1) Măsurile de protecție se stabilesc prin Planul
de protecție și intervenție în situații de protecție civilă al fiecărei
unități și se aplică la producerea acestor situații, în funcție de
condițiile concrete.
(2) La declararea mobilizării, la instituirea stării de urgență
sau a stării de asediu și în caz de conflict armat se aplică
normele și măsurile de asigurare a acțiunilor de protecție a
personalului, prevăzute de actele normative în vigoare,
consemnate în documentele de conducere și asigurare a
acțiunilor.
Art. 26. — (1) Pe timpul producerii situațiilor de protecție
civilă generate de dezastre, măsurile de protecție nemijlocită a
personalului și bunurilor materiale se referă la:
a) avertizarea/alertarea personalului unității despre iminența
producerii sau producerea dezastrului;
b) prognoza evoluției situației operative și a efectelor
dezastrelor asupra personalului și bunurilor materiale;

c) întreruperea alimentării cu electricitate, gaze, apă și agent
termic, în funcție de tipul dezastrului;
d) evacuarea personalului, documentelor din Fondul
Arhivistic Național și a bunurilor materiale din zonele amenințate
sau afectate de dezastre;
e) utilizarea de către personal a mijloacelor de protecție
individuală și colectivă, în situația pericolului contaminării CBRN,
ca urmare a producerii accidentelor tehnologice la obiectivele
economice surse de risc;
f) asigurarea, la ordin, a distribuirii/administrării substanțelor
radioprotectoare, vaccinurilor sau antidoturilor cu sprijinul
structurilor specializate;
g) respectarea măsurilor și regulilor de sanitație și profilactice
speciale, precum și a celor sanitar-veterinare;
h) instituirea regimului de supraveghere medicală;
i) respectarea restricțiilor de consum al alimentelor și al apei;
j) executarea decontaminării inițiale a personalului și a
bunurilor materiale și a celei totale, la ieșirea din zona afectată,
cu sprijinul structurilor specializate ale inspectoratelor pentru
situații de urgență județene sau al municipiului București.
(2) Măsurile de protecție a personalului, a documentelor din
Fondul Arhivistic Național și a bunurilor materiale se vor adopta
în funcție de tipul dezastrului produs.
Art. 27. — Pe timpul atacului aerian, principalele măsuri de
protecție nemijlocită a personalului și bunurilor materiale sunt:
a) alarmarea personalului prin introducerea mesajului de
ăALARMĂ AERIANĂ”;
b) utilizarea de către personal a mijloacelor de protecție
colectivă;
c) adăpostirea și/sau dispersarea personalului, a tehnicii și a
bunurilor materiale;
d) prevenirea producerii unor pierderi și distrugeri
complementare;
e) respectarea restricțiilor de circulație impuse.
SECȚIUNEA a 3-a
Adăpostirea

Art. 28. — (1) Protecția personalului se realizează utilizând
întreaga capacitate a adăposturilor de protecție civilă și a
spațiilor clădirilor proprii care pot fi utilizate în urma unor
amenajări sumare.
(2) Când fondul de adăpostire al unității este insuficient se
solicită sprijinul inspectoratelor pentru situații de urgență
județene sau al municipiului București în vederea repartizării
unor spații suplimentare, situate în imediata apropiere a sediului
propriu, care pot fi folosite, la nevoie, direct sau în urma unor
amenajări sumare.
Art. 29. — La stabilirea dotării, echipării și întreținerii unor
spații ca adăposturi de protecție civilă pentru personal se vor
respecta prevederile normelor tehnice elaborate de
Inspectoratul General pentru Situații de Urgență.
Art. 30. — Încăperile destinate ca adăposturi de protecție
civilă pot fi utilizate pentru alte destinații, cu excepția spațiilor
amenajate ca puncte de comandă, cu respectarea normelor
tehnice și obligația de a fi aduse, în maximum 24 de ore, când
situația o impune, în stare de operativitate.
Art. 31. — (1) La realizarea unor construcții noi se vor
amenaja adăposturi de protecție civilă, conform avizelor tehnice
obținute de la autoritățile abilitate.
(2) La nivel central, Direcția generală logistică coordonează
realizarea de adăposturi de protecție civilă și puncte de
comandă la construcțiile noi ale unităților M.A.I., în conformitate
cu prevederile Hotărârii Guvernului nr. 560/2005 pentru
aprobarea categoriilor de construcții la care este obligatorie
realizarea adăposturilor de protecție civilă, precum și a celor la
care se amenajează puncte de comandă, cu modificările
ulterioare. Evidența și controlul modului de dotare, echipare și

MONITORUL OFICIAL AL ROMÂNIEI, PARTEA I, Nr. 745/24.X.2011
întreținere a acestora se realizează de către Direcția generală
logistică.
(3) Structurile de logistică din cadrul unităților M.A.I.
întocmesc situația privind evidența spațiilor de adăpostire și
documentația tehnică specifică, asigură menținerea acestor
spații în stare de operativitate și realizează măsurile necesare
pentru dotarea, echiparea și întreținerea spațiilor destinate ca
adăposturi de protecție civilă pentru personalul propriu, precum
și executarea acestora la construcțiile noi.
(4) La nivelul unităților M.A.I., structurile de logistică proprii
asigură întocmirea situației cu necesarul de fonduri pentru
realizarea măsurilor de protecție civilă și transmiterea acesteia
structurilor de buget-contabilitate de la nivel central și teritorial,
în vederea introducerii în planul financiar sau în bugetul de
venituri și cheltuieli al M.A.I.
Art. 32. — În scopul cunoașterii de către personalul unității a
locurilor destinate adăpostirii, șefii/comandanții asigură
marcarea adăposturilor aflate în administrare prin semnul
distinctiv național de protecție civilă, potrivit prevederilor
Hotărârii Guvernului nr. 630/2005 pentru stabilirea semnului
distinctiv național prin care se identifică personalul și se
marchează mijloacele tehnice, adăposturile, alte bunuri de
protecție civilă, uniforma și cartea de identitate specifice
personalului specializat cu atribuții în domeniul protecției civile.
SECȚIUNEA a 4-a
Asanarea teritoriului de muniția rămasă neexplodată

Art. 33. — Asanarea reprezintă ansamblul de lucrări și
operațiuni executate de către structuri specializate și specialiști
pirotehnicieni cu nivel ridicat al capacității operaționale din
Inspectoratul General pentru Situații de Urgență și structurile
subordonate acestuia, după caz, pentru înlăturarea sau
distrugerea muniției neexplodate și dezafectarea terenurilor,
altele decât poligoanele de trageri ale structurilor de apărare,
ordine publică și securitate națională.
Art. 34. — Prin muniții se înțelege cartușele pentru
armamentul de infanterie, terestru, de pe mașinile de luptă sau
antiaerian, până la calibrul 14,5 mm, loviturile pentru tunurile
terestre, de bord sau de pe nave, peste calibrul 20 mm, bombele
și loviturile reactive pentru aruncătoare, rachetele terestre, de
bord sau de pe nave, arme sub apă, respectiv torpile și mine,
bombe de aviație, grenade de mână, mine de geniu, cartușe de
semnalizare și iluminare, petarde, pulberi, explozivi, materii
incendiare și fumigene, utilizate pentru încărcarea munițiilor,
mijloacele pirotehnice de inițiere și aprindere, precum și orice
elemente ale acestora, încărcate cu substanțe explozive.
Art. 35. — (1) Delimitarea zonei unde s-a descoperit muniție
neexplodată și interzicerea accesului se asigură de către
echipajele/echipele de poliție și jandarmerie, până la ridicarea
acestora de către specialiștii pirotehnicieni din cadrul
Inspectoratului General pentru Situații de Urgență și structurile
subordonate acestuia.
(2) Însoțirea transporturilor de muniție neexplodată până la
locul de distrugere se va asigura, la solicitarea serviciilor de
urgență profesioniste, de către structurile specializate ale
Jandarmeriei Române.
SECȚIUNEA a 5-a
Protecția chimică, biologică, radiologică și nucleară

Art. 36. — (1) Protecția chimică, biologică, radiologică și
nucleară, denumită în continuare protecția CBRN, a personalului
se realizează cu mijloace de protecție individuală, colectivă sau
prin alte măsuri tehnice și organizatorice specifice desfășurate
în cooperare cu structurile specializate, cu prioritate în zonele
de risc.

7

(2) Utilizarea mijloacelor de protecție individuală se execută
la ordinul/dispoziția comandanților/șefilor nemijlociți în situația
în care există indicii temeinice de întrebuințare a mijloacelor
CBRN sau la primirea mesajului corespondent acestora.
Art. 37. — (1) La nivel central, Direcția generală logistică
coordonează asigurarea și dotarea unităților cu mijloace
individuale de protecție, în conformitate cu normele de
înzestrare în vigoare.
(2) La nivelul unităților M.A.I. structurile de logistică asigură
necesarul de mijloace de protecție individuală, în conformitate
cu normele de înzestrare în vigoare.
(3) Mijloacele de protecție individuală se asigură, cu
prioritate, pentru personalul unităților M.A.I. dispuse în zonele
de risc chimic, biologic sau nuclear/radiologic și a celor care
desemnează structurile de protecție fizică sau de monitorizare
a transporturilor speciale de substanțe chimice, biologice sau
radioactive.
Art. 38. — Cercetarea chimică, biologică și radioactivă pentru
determinarea naturii și nivelului de contaminare se realizează
în cooperare cu formațiunile specializate ale inspectoratelor
pentru situații de urgență județene sau al municipiului București.
Art. 39. — (1) Controlul contaminării chimice, biologice și
radioactive a personalului, bunurilor și tehnicii se execută, în
cooperare cu formațiunile specializate ale inspectoratelor pentru
situații de urgență județene sau al municipiului București, pentru
a determina gradul de contaminare și volumul lucrărilor de
decontaminare.
(2) Controlul contaminării se execută la ieșirea din raionul
contaminat, precum și după realizarea decontaminării totale a
acestora de către personalul instruit în a doua specialitate în
domeniul CBRN sau de către formațiunile specializate ale
inspectoratelor pentru situații de urgență județene sau al
municipiului București.
Art. 40. — Controlul contaminării surselor de apă, a
rezervelor de alimente și a echipamentului se execută de către
structuri specializate și personal medical, veterinar și
laboratoare de specialitate, pe baza planurilor de cooperare
întocmite din timp.
Art. 41. — (1) Controlul contaminării radioactive se execută
de specialiști ai inspectoratelor pentru situații de urgență
județene sau al municipiului București ori ai instituțiilor cu atribuții
în domeniu în scopul determinării dozelor de radiație primite de
personal și stabilirii măsurilor de protecție care se impun.
(2) Limitele de doze maxim admise pentru personal, în
situații de urgență și conflict armat, sunt cele prevăzute în
normele stabilite de autoritățile abilitate și comunicate de
inspectoratele pentru situații de urgență județene sau al
municipiului București.
Art. 42. — Măsurarea debitelor de doză se execută pentru a
stabili dozele de radiație primite de personal și se realizează de
specialiști ai inspectoratelor pentru situații de urgență județene
sau al municipiului București ori ai instituțiilor cu atribuții în
domeniu.
Art. 43. — (1) În cazul desfășurării misiunilor în zonele
contaminate pentru realizarea acțiunilor rapide de ajutorare a
persoanelor în pericol, în condiții excepționale pot fi depășite
limitele de doze anuale stabilite pentru personalul expus
profesional, în scopul prevenirii expunerii la radiații a unui număr
mare de persoane.
(2) La primirea de către personalul care desfășoară acțiuni
de intervenție în zonele contaminate radioactiv a unor doze de
radiații mai mari decât cele stabilite, comandanții/șefii sunt
obligați să raporteze imediat la eșalonul superior și să
organizeze monitorizarea dozimetrică individuală și
supravegherea medicală corespunzătoare, cu sprijinul
instituțiilor abilitate în domeniu.

8

MONITORUL OFICIAL AL ROMÂNIEI, PARTEA I, Nr. 745/24.X.2011

(3) Întreruperea misiunilor în curs de execuție se face numai
cu aprobarea eșalonului superior.
(4) Personalul participant la acțiunile în zonele contaminate
radioactiv va fi voluntar și va fi pregătit în mod special, anterior
acestora, pentru a reduce la minimum dozele rezultate în urma
intervenției.
Art. 44. — (1) Pe timpul îndeplinirii misiunilor într-un raion
contaminat CBRN se utilizează mijloace de protecție adecvate.
(2) În adăposturi special amenajate și prevăzute cu instalații
de filtroventilație personalul poate sta fără a folosi mijloacele de
protecție individuală.
Art. 45. — (1) Personalul solicitat pentru intervenție în zone
contaminate chimic, biologic sau radioactiv acționează numai
după ce operatorul economic și inspectoratele județene pentru
situații de urgență sau al municipiului București au transmis
informațiile cu privire la modul de asigurare a protecției
individuale, necesare pentru evitarea pierderilor complementare.
(2) Unitățile M.A.I. care desemnează personal de intervenție
în zone contaminate chimic, biologic sau radiologic solicită,
conform prevederilor legale în vigoare, operatorului economic
sursă de risc major asigurarea mijloacelor de protecție
individuală, inclusiv a cartușelor filtrante specifice substanței
periculoase și complete de protecție.
(3) Pentru realizarea prevederilor alin. (2), unitățile M.A.I.
inițiază din timp demersurile necesare către comitetele
județene/locale pentru situații de urgență, structuri cu atribuții în
gestionarea situației create.
(4) Pentru desfășurarea acțiunilor în raioanele contaminate
cu substanțe chimice toxice industriale se utilizează
echipamentele de protecție individuală, completele filtrantabsorbante sau mijloacele de protecție izolante prevăzute cu
aparate de respirat autonome, în funcție de gradul de asigurare
la nivelul unității.
(5) Pentru unitățile M.A.I. dispuse în zonele limitrofe frontierei
de stat, care pot fi afectate de către operatorii economici sursă
de risc aflați pe teritoriul altei țări, echipamentele de protecție
individuală sunt prevăzute prin normele și tabelele proprii de
înzestrare.
Art. 46. — Decontaminarea personalului, echipamentului,
tehnicii, animalelor și a clădirilor cuprinde decontaminarea
radioactivă, decontaminarea chimică, decontaminarea biologică
și poate fi imediată, operațională sau totală.
Art. 47. — (1) Decontaminarea imediată se execută în locuri
special amenajate prin folosirea echipamentelor și materialelor
din dotarea formațiunilor specializate ale inspectoratelor pentru
situații de urgență județene sau al municipiului București și cele
existente pe plan local.
(2) Decontaminarea operațională reprezintă ansamblul
acțiunilor întreprinse de personalul formațiunilor specializate ale
inspectoratelor pentru situații de urgență județene sau al
municipiului București prin utilizarea echipamentelor de
decontaminare în scopul reducerii riscurilor de contaminare, ca
urmare a mânuirii/manipulării echipamentelor și materialelor și
evitarea transferului contaminării radioactive.
(3) Dacă efectivele sunt obligate să acționeze un timp
îndelungat într-un teren contaminat radioactiv, decontaminarea
imediată sau operațională poate fi executată și în raionul
contaminat, repetându-se obligatoriu după ieșirea din acesta.
Art. 48. — (1) Decontaminarea totală reprezintă ansamblul
acțiunilor întreprinse de formațiunile specializate ale
inspectoratelor pentru situații de urgență județene sau al
municipiului București în scopul reducerii contaminării
personalului, echipamentelor, materialelor la cel mai scăzut nivel
posibil, în cadrul raioanelor de decontaminare dispuse în afara
raioanelor contaminate.

(2) Dacă pentru executarea decontaminării totale se impune
întreruperea executării unor misiuni, atunci se solicită aprobarea
eșalonului superior.
Art. 49. — Decontaminarea totală se execută astfel:
a) cu sprijinul formațiunilor specializate ale inspectoratelor
pentru situații de urgență județene sau al municipiului București;
b) prin utilizarea mijloacelor și instalațiilor amenajate în zonă;
c) prin intervenția, la cerere, a subunităților de decontaminare
aparținând Ministerului Apărării Naționale.
Art. 50. – Decontaminarea totală a personalului se execută
în punctele de decontaminare a personalului sau prin folosirea
mijloacelor, instalațiilor și altor posibilități existente în unitate sau
în zonă.
Art. 51. — (1) Decontaminarea totală a tehnicii se execută
în punctele de decontaminare a tehnicii sau direct în
dispozitivul/raionul de dispunere și constă în îndepărtarea
prafului radioactiv de pe tehnica și echipamentul de specialitate
și neutralizarea substanțelor chimice sau a agenților biologici
până la limitele admise prevăzute în legislația în vigoare.
(2) De regulă, decontaminarea totală începe cu tehnica și
mijloacele de intervenție, după care se execută pentru personal,
cu excepția situației când aceasta se realizează în puncte de
decontaminare ce permit desfășurarea simultană a operațiunilor.
Art. 52. — (1) Decontaminarea totală a echipamentului și
stocurilor se execută, în funcție de natura și gradul de
contaminare al acestora, în punctele de decontaminare a
echipamentului, la spălătoriile proprii sau la cele din zona de
dispunere, stabilite de către inspectoratele pentru situații de
urgență județene sau al municipiului București.
(2) Decontaminarea totală a animalelor se execută cu forțele
și mijloacele structurilor veterinare și de logistică.
(3) Decontaminarea totală a apei destinate consumului și
preparării hranei, în cazul în care nu este posibilă aprovizionarea
cu apă de la surse care nu au fost afectate, se execută de către
structurile medicale în colaborare cu instituțiile de specialitate.
(4) Alimentele și furajele contaminate chimic, biologic sau
radioactiv sunt supuse, înainte de darea în consum, analizelor
laboratoarelor medicale și veterinare. Alimentele care se
păstrează în ambalaje ermetice se folosesc după executarea
decontaminării și controlului dozimetric.
Art. 53. — Decontaminarea terenului și a căilor de acces se
execută, de regulă, de către structurile specializate ale
inspectoratelor pentru situații de urgență județene sau al
municipiului București și ale Ministerului Apărării Naționale.
Art. 54. — (1) În cazul contaminării cu agenți biologici, după
delimitarea de către structurile medicale a focarelor epidemice,
comandantul/șeful stabilește, la propunerea acestora, regimul
de supraveghere medicală care cuprinde:
a) limitarea contactului celor contaminați cu personalul
unității;
b) punerea sub observație medicală a personalului afectat,
izolarea și spitalizarea la timp a bolnavilor;
c) aplicarea măsurilor profilactice urgente cu antibiotice;
d) executarea vaccinărilor preventive;
e) stabilirea unui control riguros asupra respectării măsurilor
sanitaro-igienice;
f) executarea decontaminării totale a personalului.
(2) Durata regimului de supraveghere medicală se stabilește
în funcție de categoria agentului patogen și se calculează
începând din ziua când s-au terminat măsurile de
decontaminare a personalului.
(3) În funcție de categoria agentului patogen și de modul de
acțiune al acestuia asupra personalului, raportat la perioada de
incubație, tipul bolii și căile de transmitere a acesteia, la
propunerea structurilor medicale se introduce starea de

MONITORUL OFICIAL AL ROMÂNIEI, PARTEA I, Nr. 745/24.X.2011
carantină. Durata acesteia începe din momentul izolării ultimei
persoane bolnave și terminării măsurilor de decontaminare
biologică a zonei/raionului afectate/afectat.
SECȚIUNEA a 6-a
Măsurile igienico-sanitare și profilactice speciale

Art. 55. — Măsurile igienico-sanitare constau în:
a) studierea și aplicarea regulilor de igienă individuală și
colectivă, precum și a modului de manipulare și consum al
alimentelor și de utilizare a apei;
b) efectuarea controlului sanitaro-antiepidemic al raioanelor
de dispunere și acțiune a efectivelor;
c) menținerea unei stări de igienă și sănătate
corespunzătoare a personalului;
d) organizarea supravegherii continue a modului de
aprovizionare, depozitare, preparare, transport și servire a
hranei;
e) trierea, evacuarea, izolarea și supravegherea bolnavilor
și contaminaților;
f) declararea carantinei la unitățile în care s-au înregistrat
focare epidemice și aplicarea măsurilor de luptă în focar.
Art. 56. — (1) Controlul sanitar-antiepidemic se execută de
către structurile medicale ale M.A.I. organizate la nivelul
unităților administrativ-teritoriale sau zonal în colaborare cu
instituțiile medicale teritoriale, în scopul prevenirii apariției și
răspândirii bolilor infecțioase în rândul personalului.
(2) Vaccinările profilactice se execută conform planificării,
precum și la recomandarea instituțiilor specializate.
Art. 57. — (1) Măsurile de prevenție speciale constau în
administrarea substanțelor radioprotectoare, produselor
biologice și a antidoturilor, în scopul păstrării stării de sănătate
a personalului la efectul agenților biologici, mijloacelor chimice
și radiologice. Produsele biologice, antidoturile și substanțele
radioprotectoare se folosesc la/și după indicațiile structurilor
medicale specializate.
(2) Produsele biologice și antidoturile se folosesc atunci când
apar primele simptome de intoxicare, pentru neutralizarea
substanței toxice pătrunse în organism sau a efectelor nocive
ale acesteia.
SECȚIUNEA a 7-a
Evacuarea în situații de protecție civilă

Art. 58. — Evacuarea reprezintă măsura de protecție civilă
luată înainte, pe timpul sau după producerea unei situații de
urgență, la declararea stării de alertă, instituirea stării de urgență
sau în caz de conflict armat care constă în scoaterea din zonele
afectate/potențial a fi afectate și ale acțiunilor militare, în mod
organizat, a personalului, documentelor din Fondul Arhivistic
Național și a bunurilor materiale, în scopul dispunerii acestora în
zone și localități care asigură condiții de protecție și
supraviețuire.
Art. 59. — În scopul executării evacuării în situații de urgență
fiecare unitate elaborează ăPlanul de evacuare în situații de
urgență”. Aceasta se execută, de regulă, în localitățile unde se
evacuează autoritățile administrației publice locale sau în cele
limitrofe acestora, în unități de profil sau în alte spații comunicate
ori stabilite în colaborare cu inspectoratele pentru situații de
urgență județene sau al municipiului București.
Art. 60. — (1) În stabilirea locurilor de evacuare se va urmări,
pe cât posibil, folosirea capacităților de cazare, hrănire și
conducere existente la celelalte unități subordonate sau
coordonate din zona neafectată, aprobate de eșalonul ierarhic
superior.
(2) În situația în care nu există posibilități de folosire a
capacităților de cazare, hrănire și conducere existente la
celelalte unități subordonate sau coordonate din zona

9

neafectată, spațiile necesare evacuării se asigură pe baza
convențiilor încheiate cu operatorii economici ori, după caz, a
cererilor de rechiziții de bunuri înaintate autorităților abilitate de
către unitățile M.A.I., potrivit prevederilor în vigoare.
(3) Inspectoratele pentru situații de urgență județene sau al
municipiului București comunică unităților M.A.I. riscurile
identificate la nivelul unității administrativ-teritoriale. Solicitările
de evacuare ale unităților M.A.I. se înaintează, prin autoritățile
abilitate, secretariatului tehnic al comisiei mixte de rechiziții
județene, în vederea formulării propunerilor de repartiție pentru
spațiile respective. Repartiția spațiilor de evacuare aprobate de
comisia mixtă de rechiziții județeană se comunică unității M.A.I.
care execută evacuarea și deținătorului spațiilor unde acestea
se realizează.
(4) În principiu, în funcție de efectele situației de urgență,
evacuarea se planifică și se execută pe teritoriul aceleiași
localități și numai când aceasta nu este posibilă se face în alte
zone.
Art. 61. — (1) Evacuarea, în situații de urgență, se execută
la ordinul ministrului administrației și internelor, pe baza
propunerilor șefilor/comandanților înaintate pe cale ierarhică sau
direct, în funcție de situația creată.
(2) Când situația impune, pentru scoaterea de sub efectele
situației de urgență a personalului, documentelor din Fondul
Arhivistic Național și a bunurilor materiale, șefii/comandanții
ordonă începerea evacuării, raportând despre aceasta pe cale
ierarhică ministrului administrației și internelor.
Art. 62. — Concomitent cu executarea evacuării continuă
îndeplinirea misiunilor specifice, în conformitate cu atribuțiile
stabilite în competență.
Art. 63. — (1) În plan se va preciza modul de organizare a
evacuării membrilor de familie aflați în întreținerea personalului
unității/structurii.
(2) Variantele de evacuare a membrilor de familie, necesarul
de mijloace de transport și spații de cazare se stabilesc de
comun acord cu inspectoratele pentru situații de urgență
județene sau al municipiului București.
Art. 64. — (1) În situații de conflict armat, în conformitate cu
prevederile art. 5 alin. (3) din Hotărârea Guvernului
nr. 1.222/2005 privind stabilirea principiilor evacuării în situații
de conflict armat, se pun în aplicare documentele de conducere
elaborate potrivit ordinelor și dispozițiilor specifice.
(2) Documentele prevăzute la alin. (1) se pun în aplicare la
ordinul ministrului administrației și internelor, pe baza hotărârii
Consiliului Suprem de Apărare a Țării.
CAPITOLUL V
Intervenția unităților M.A.I. în situații de protecție civilă
Art. 65. — În funcție de situația creată, unitățile M.A.I.
continuă îndeplinirea misiunilor specifice, organizează limitarea
și înlăturarea efectelor în locurile de dispunere și participă cu
personalul disponibil, la solicitarea autorităților administrației
publice locale, la acțiuni în sprijinul populației.
Art. 66. — Misiunile pe care le execută unitățile M.A.I. în
cadrul intervenției sunt comune și specifice.
Art. 67. — Misiunile comune executate de unitățile M.A.I. în
locurile de dispunere constau în:
a) salvarea persoanelor surprinse și afectate de situația de
urgență sau de atacul aerian și acordarea primului ajutor;
b) transportul răniților la structurile medicale pentru
acordarea de asistență specializată;
c) transportul persoanelor contaminate la punctele special
amenajate pentru decontaminare;
d) prevenirea producerii de pierderi complementare ca
urmare a avarierii clădirilor, instalațiilor de apă, gaz, electricitate
etc.;

10

MONITORUL OFICIAL AL ROMÂNIEI, PARTEA I, Nr. 745/24.X.2011

e) executarea controlului chimic, biologic, radiologic sau
nuclear în zonele afectate cu privire la personal, alimente, apă,
furaje, instalații, clădiri, teren și altele, de către formațiunile
specializate ale inspectoratelor pentru situații de urgență
județene sau al municipiului București;
f) decontaminarea personalului, documentelor din Fondul
Arhivistic Național, tehnicii, echipamentului, instalațiilor, terenului
și clădirilor de către formațiunile specializate ale inspectoratelor
pentru situații de urgență județene sau al municipiului București;
g) respectarea măsurilor sanitar-antiepidemice, profilactice
speciale și restricțiilor de consum de alimente, apă, furaje etc.;
h) evacuarea personalului, documentelor din Fondul
Arhivistic Național și bunurilor materiale din locurile unde
aceasta se impune;
i) refacerea și repunerea în funcțiune a tehnicii, adăposturilor
și instalațiilor avariate;
j) adaptarea și, la nevoie, reorganizarea măsurilor de
protecție în conformitate cu situația creată.
Art. 68. — Misiunile comune executate de unitățile M.A.I. în
sprijinul populației și la solicitarea autorităților administrației
publice locale, în limita resurselor umane și tehnice avute la
dispoziție, constau în:
a) monitorizarea pericolelor și riscurilor specifice, precum și
a efectelor acestora;
b) participarea la determinarea și evaluarea efectelor
situațiilor de protecție civilă;
c) informarea, înștiințarea și avertizarea populației în zonele
în care nu există instalate mijloace specializate sau acestea nu
sunt în stare operativă de funcționare;
d) planificarea și pregătirea resurselor umane, materialelor
și tehnicii;
e) participarea la acțiuni de căutare și salvare a persoanelor;
f) evacuarea și transportul persoanelor afectate la unitățile
medicale specializate;
g) participarea la evacuarea populației și bunurilor materiale
ale acestora;
h) neutralizarea efectelor materialelor periculoase prin
structurile specializate;
i) asigurarea transportului forțelor și mijloacelor de
intervenție, persoanelor evacuate și altor resurse;
j) asigurarea cazării și adăpostirii persoanelor afectate sau
evacuate;
k) menținerea și restabilirea ordinii publice;
l) participarea la distribuirea către populație a ajutoarelor de
primă necesitate și a asistenței umanitare internaționale;
m) asigurarea apei și hranei pentru persoanele afectate,
până la încetarea situației de protecție civilă;
n) efectuarea rechizițiilor de bunuri și chemarea persoanelor
fizice pentru prestări de servicii în interes public, în condițiile
legii.
Art. 69. — Misiunile specifice structurilor de poliție sunt:
a) stabilirea și comunicarea, prin efectivele aflate în serviciu,
a primelor date și informații privind efectele situațiilor de
protecție civilă produse în zona de competență;
b) evaluarea posibilității de producere a efectelor secundare
în zona afectată și transmiterea datelor și informațiilor către
autoritatea competentă pentru gestionarea situației;
c) stabilirea și comunicarea căilor de acces în zona afectată
care pot fi utilizate de structurile specializate de intervenție;
d) aplicarea măsurilor de interzicere a circulației în zonele
afectate și dirijarea acesteia pe alte rute;
e) izolarea preliminară a zonei afectate și devierea circulației
autovehiculelor și persoanelor, în scopul diminuării pierderilor
complementare;
f) intensificarea măsurilor de menținere a ordinii publice, a
celor de combatere a infracțiunilor și a altor fapte antisociale;

g) supravegherea încetării activităților publice, în cazul
atacului aerian sau în alte situații când s-a hotărât aceasta, și
respectarea măsurilor de protecție specifice;
h) sprijinirea activității de evidență a populației care se
evacuează în raioanele afectate și în cele unde se execută
evacuarea;
i) participarea la identificarea victimelor și stabilirea situației
persoanelor dispărute;
j) participarea la mobilizarea populației apte de muncă, a
mijloacelor de transport și tehnice, în vederea folosirii lor la
acțiunile de intervenție.
Art. 70. — (1) Misiunile specifice unităților de jandarmi sunt:
a) stabilirea și comunicarea, prin efectivele aflate în serviciu,
a primelor date și informații privind efectele situațiilor de urgență
ce au afectat zona de competență;
b) informarea, înștiințarea și avertizarea structurilor abilitate
cu privire la posibilitatea apariției unor situații conflictuale care
pot conduce la tulburarea ordinii publice;
c) participarea, atunci când situația o impune, la acțiuni de
căutare și salvare a persoanelor captive în medii ostile vieții sau
a persoanelor declarate dispărute;
d) supravegherea sau protecția și ordinea publică ale
obiectivelor, bunurilor și valorilor de importanță deosebită
stabilite de Guvern, inclusiv a documentelor din Fondul Arhivistic
Național și a obiectivelor aparținând M.A.I.;
e) monitorizarea pericolelor și riscurilor specifice, precum și
a efectelor acestora;
f) asigurarea securizării zonelor în care se desfășoară acțiuni
cu public numeros;
g) intensificarea activităților de supraveghere/protecție și
ordine publică sau protecție instituțională a obiectivelor din
competență;
h) participarea, cu efectivele aflate în misiuni de ordine
publică, la îndrumarea populației spre cele mai apropiate
adăposturi;
i) participarea la evacuarea populației, fluidizarea circulației,
paza raioanelor evacuate și a celor în care se face evacuarea
populației, menținerea ordinii publice în raioanele de evacuare
etc.;
j) asigurarea supravegherii și protecției infrastructurii critice și
transporturilor devenite vitale pentru gestionarea situației;
k) participarea, atunci când situația o impune, la transportul
unor categorii de forțe și mijloace de intervenție, al persoanelor
evacuate și altor resurse, precum și la distribuirea apei și
alimentelor pentru persoanele și animalele afectate sau
evacuate;
l) asigurarea măsurilor de ordine publică și de protecție a
zonelor afectate/potențial a fi afectate de situații de urgență și
restabilirea ordinii publice;
m) asigurarea logistică a forțelor proprii participante la
intervenție și punerea la dispoziția altor structuri, potrivit
reglementărilor în domeniu, a unor categorii de tehnică,
materiale și echipamente;
n) planificarea și pregătirea resurselor proprii.
(2) Pentru gestionarea evenimentelor publice de amploare
care pot genera situații de urgență, Inspectoratul General al
Jandarmeriei Române și structurile subordonate îndeplinesc
misiunile stabilite prin actele normative în vigoare care
reglementează activitatea în domeniu.
Art. 71. — Misiunile specifice structurilor poliției de frontieră
sunt:
a) stabilirea și comunicarea, prin efectivele aflate în serviciu,
a primelor date și informații privind efectele situațiilor de
protecție civilă produse în zona de competență;
b) evaluarea posibilității de producere a efectelor secundare
în zona afectată și transmiterea datelor și informațiilor către
autoritatea competentă de gestionare a situației;

MONITORUL OFICIAL AL ROMÂNIEI, PARTEA I, Nr. 745/24.X.2011
c) informarea, înștiințarea și avertizarea populației în zonele
în care nu există instalate mijloace specializate sau acestea nu
sunt în stare operativă de funcționare;
d) intensificarea supravegherii și controlului la trecerea
frontierei;
e) prevenirea și combaterea migrației ilegale și criminalității
transfrontaliere în zona de competență, precum și a oricărei alte
încălcări a regimului juridic al frontierei de stat;
f) asigurarea menținerii ordinii și liniștii publice în punctele de
trecere a frontierei de stat, iar la solicitarea altor autorități
participă la astfel de acțiuni în localitățile din zona de frontieră;
g) supravegherea, prin observare directă permanentă, a
spațiului aerian adiacent frontierei de stat și a mării teritoriale;
h) permiterea trecerii frontierei de stat, pe baza aprobărilor
legale, a persoanelor care părăsesc zona afectată, asigurând
respectarea locurilor de trecere și a itinerariilor de deplasare;
i) informarea persoanelor care se prezintă pentru trecerea
frontierei despre producerea situațiilor de protecție civilă;
j) facilitarea trecerii frontierei de stat a structurilor specializate
de intervenție și asistenței umanitare din partea altor state, în
conformitate cu prevederile acordurilor și tratatelor internaționale
la care România este parte;
k) participarea cu forțele și mijloacele disponibile, în limita
resurselor umane și tehnice avute la dispoziție după
organizarea/planificarea misiunilor proprii și la solicitarea
structurilor specializate, la limitarea și înlăturarea efectelor
situației de urgență, îndeosebi la salvarea persoanelor și
transportul acestora spre punctele de acordare a asistenței
medicale, înlăturarea unor obstacole, transportul de materiale
și bunuri de prim ajutor etc.
Art. 72. — Misiunile specifice Inspectoratului General pentru
Situații de Urgență și structurilor subordonate sunt cele
prevăzute prin actele normative care reglementează activitatea
acestora.
Art. 73. — Misiunile specifice Inspectoratului General de
Aviație sunt:
a) cercetarea, supravegherea și observarea din aer a zonelor
afectate;
b) coordonarea din aer a acțiunilor unităților M.A.I. pe timpul
îndeplinirii misiunilor specifice;
c) asigurarea transportului în timp oportun a persoanelor
desemnate să conducă și să coordoneze acțiunile de intervenție
în situații de protecție civilă;
d) executarea unor recunoașteri din aer în zone afectate de
situații de protecție civilă, în scopul stabilirii măsurilor de
protecție și intervenție pentru salvarea populației și bunurilor,
limitarea și înlăturarea efectelor;
e) asigurarea deplasării rapide a unor echipaje ale poliției
rutiere pe traseele de evacuare a populației și a bunurilor
materiale, a fondului arhivistic, a valorilor din patrimoniul
național, precum și deplasarea unor forțe și mijloace necesare
limitării și înlăturării urmărilor situațiilor produse;
f) executarea operațiunilor de căutare și salvare aeriană a
persoanelor din zone greu accesibile;
g) participarea la transportul alimentelor, medicamentelor și
materialelor de strictă necesitate în zonele afectate;
h) participarea la transportul aerian special;
i) însoțirea coloanelor oficiale și transporturilor speciale;
j) transmiterea în direct, ziua și noaptea, a imaginilor către
centrele operaționale de comandă și/sau înregistrarea acestora;
k) stingerea incendiilor de suprafață cu ajutorul instalațiilor
speciale;
l) informarea/alertarea publică;
m) evacuarea aero-medicală a persoanelor afectate către
structuri medicale specializate;

11

n) participarea la executarea cercetării de radiație în
raioanele contaminate radioactiv efectuate de specialiști ai
instituțiilor cu atribuții în domeniu.
Art. 74. — Misiunile specifice Administrației Naționale a
Rezervelor de Stat și Probleme Speciale sunt:
a) planificarea și pregătirea resurselor și serviciilor pentru
punerea la dispoziție, conform legii, a unor resurse materiale și
umane;
b) asigurarea de medicamente și de instrumentar medical
pentru acordarea asistenței medicale de urgență;
c) asigurarea apei și hranei pentru persoanele afectate sau
evacuate, ulterior primelor 72 de ore de la începerea evacuării
și până la încetarea situației de protecție civilă;
d) acordarea de ajutoare umanitare de primă necesitate
pentru populația afectată.
Art. 75. — Unitățile M.A.I., în situații de protecție civilă, pot
executa și alte sarcini în funcție de situația creată.
CAPITOLUL VI
Pregătirea pentru protecția civilă a personalului M.A.I.
Art. 76. — Personalul unităților M.A.I. are dreptul și, în același
timp, obligația de a participa la activitatea de pregătire în
vederea cunoașterii și aplicării regulilor și măsurilor de protecție
civilă.
Art. 77. — În unitățile M.A.I. se planifică și se desfășoară
pregătirea generală a întregului efectiv în scopul însușirii
cunoștințelor, formării și perfecționării deprinderilor de
autoprotecție.
Art. 78. — (1) Pregătirea pentru protecția civilă se include în
programele/planurile anuale, aprobate de comandanți/șefi,
punându-se accent pe cunoașterea tipurilor de risc din zona de
competență și formarea deprinderilor necesare executării
misiunilor ce îi revin personalului unității.
(2) Pentru pregătirea personalului în domeniul protecției
civile, unitățile M.A.I., altele decât cele din subordinea
Inspectoratului General pentru Situații de Urgență, vor aloca
minimum 8 ore anual, dintre care 4 ore pentru exerciții.
Art. 79. — Pentru desfășurarea cu eficiență a pregătirii se va
solicita inspectoratelor pentru situații de urgență județene sau
al municipiului București, altor instituții și organizații cu atribuții
în domeniu sprijin în elaborarea unor materiale didactice,
prezentarea unor teme și conducerea unor ședințe de instruire.
Art. 80. — Pregătirea pentru protecția civilă în instituțiile de
învățământ ale M.A.I. este obligatorie și se desfășoară pe baza
tematicilor elaborate în colaborare cu Inspectoratul General
pentru Situații de Urgență și structurile subordonate acestuia,
avizate de Direcția generală management resurse umane.
Art. 81. — Pe timpul desfășurării exercițiilor și
antrenamentelor de specialitate cu populația din zona de
competență, organizate și conduse de inspectoratele pentru
situații de urgență județene sau al municipiului București și
autoritățile administrației publice locale, în unitățile M.A.I. se
planifică activități similare de aplicare a măsurilor de protecție
și intervenție, în funcție de situația creată. Aceste activități vor fi
prevăzute în programele/planurile de pregătire a personalului.
Art. 82. — Participarea cu forțe și mijloace la exercițiile și
antrenamentele de specialitate cu populația din zona de
competență, organizate și conduse de inspectoratele pentru
situații de urgență județene sau al municipiului București și
autoritățile administrației publice locale, se realizează în baza
planurilor de cooperare. La activitățile de pregătire participă
efectivele și mijloacele care nu sunt implicate în misiuni
specifice.

12

MONITORUL OFICIAL AL ROMÂNIEI, PARTEA I, Nr. 745/24.X.2011
CAPITOLUL VII
Conducerea activităților de protecție civilă
SECȚIUNEA 1
Organizarea conducerii

Art. 83. — (1) Sistemul de conducere este structura
decizională care are rolul de a asigura conducerea activităților și
acțiunilor desfășurate pentru îndeplinirea misiunilor.
(2) Sistemul de conducere se compune din subsistemele
decizional, operațional, informațional, logistic, de securitate,
precum și din relațiile organizatorice ale acestuia.
(3) Subsistemul decizional este reprezentat de
comandant/șef care decide, ordonă și controlează modul de
îndeplinire a misiunilor.
(4) Subsistemul operațional este reprezentat de grupa
operativă care îl asistă pe șef/comandant în actul decizional prin
elaborarea documentelor de conducere și informare.
(5) Celelalte subsisteme se constituie în raport cu
organigrama structurii/unității.
(6) Relațiile organizatorice sunt raporturile care se stabilesc
între subsisteme și personalul acestora, în scopul desfășurării
normale a actului decizional.
Art. 84. — (1) Conducerea activităților în situații de protecție
civilă reprezintă atributul șefului/comandantului și se realizează
prin grupa operativă, pentru zona de competență.
(2) Întrebuințarea unităților M.A.I. pentru gestionarea
situațiilor de urgență și realizarea funcțiilor de sprijin constituie
atributul inspectorilor generali/similari, în cazul acțiunilor de
intervenție în care sunt necesare forțe și mijloace din afara zonei
de competență a unei structurii teritoriale.
(3) Direcția generală management operațional asigură, la
ordin, coordonarea planificării și realizării funcțiilor de sprijin de
către structurile de ordine și siguranță publică, la producerea
situațiilor de protecție civilă ce afectează municipiul București
sau mai multe județe.
(4) Șeful inspectoratului pentru situații de urgență județean
sau al municipiului București coordonează acțiunile desfășurate
de structurile teritoriale ale M.A.I. dispuse în zona de
competență, pentru limitarea și înlăturarea efectelor situației de
protecție civilă.
(5) Conducerea nemijlocită a intervenției se asigură de
comandantul acțiunii, împuternicit potrivit legii, care poate fi
ajutat în îndeplinirea sarcinilor de către grupa operativă și
punctul operativ avansat.
Art. 85. — Conducerea trebuie să asigure:
a) organizarea și desfășurarea acțiunilor într-o concepție
unitară;
b) punerea în aplicare imediată a măsurilor de protecție și
intervenție;
c) analizarea situației și prognozarea evoluției acesteia;
d) continuitatea îndeplinirii misiunilor specifice, adaptarea și
completarea acestora, în funcție de situația creată;
e) planificarea pe urgențe a intervenției;
f) concentrarea efortului pentru salvarea persoanelor;
g) continuitatea în realizarea acțiunilor de protecție și
intervenție, până la normalizarea situației;
h) realizarea măsurilor de siguranță pentru forțele de
intervenție;
i) cooperarea cu celelalte forțe destinate intervenției.
Art. 86. — (1) În urgența întâi, la nivelul unităților M.A.I. se
planifică, de regulă, acțiuni pentru salvarea persoanele rănite,
limitarea avariilor și a altor factori care pot genera efecte
complementare.
(2) Echipele specializate ale inspectoratelor județene pentru
situații de urgență sau al municipiului București acționează, în

raport cu forțele și mijloacele la dispoziție, în sprijinul unităților
M.A.I. pentru:
a) deblocarea căilor de acces și a adăposturilor;
b) limitarea efectelor negative în cazul riscului iminent de
prăbușire a unor construcții;
c) căutarea-salvarea persoanelor surprinse sub dărâmături
sau la înălțime;
d) acordarea asistenței medicale de urgență;
e) limitarea și înlăturarea avariilor la rețelele de gospodărie
comunală;
f) stingerea incendiilor;
g) decontaminarea personalului, terenului, clădirilor și
tehnicii.
(3) În urgența a doua se continuă acțiunile de intervenție
până la restabilirea stării de normalitate.
Art. 87. — Conducerea acțiunilor în situații de conflict armat
se realizează din puncte de comandă de bază, de rezervă ori
înaintate, fixe sau mobile, organizate conform regulamentelor
interne specifice.
Art. 88. — (1) La producerea situației de protecție civilă sau
existența pericolului iminent de producere a acesteia,
conducerea acțiunilor se realizează prin aplicarea măsurilor
stabilite în planul de protecție și intervenție, adaptate la situația
creată.
(2) Până la sosirea șefului/comandantului conducerea
acțiunilor constituie atribut al personalului din serviciul de
permanență.
SECȚIUNEA a 2-a
Documentele pentru conducere și informare

Art. 89. — Pentru organizarea și realizarea măsurilor de
protecție civilă, în unitățile M.A.I. se elaborează documente de
conducere, informare și diverse.
Art. 90. — Documentele de conducere constau în:
a) planul de protecție și intervenție în situații de protecție
civilă;
b) planul de evacuare în situații de urgență;
c) hotărârea/decizia pentru intervenție/evacuare;
d) dispoziția preliminară pentru intervenție/evacuare;
e) ordinul pentru intervenție/evacuare.
Art. 91. — Documentele pentru informare sunt:
a) fișa de eveniment și raport de situație;
b) jurnalul acțiunilor operative;
c) analiza anuală privind capacitatea de răspuns în situații
de protecție civilă.
Art. 92 – Documente diverse se folosesc pentru
documentarea șefului/comandantului și se referă la cunoașterea
situației, a actelor normative etc., iar acestea nu au o formă
prestabilită și pot fi sub formă de tabele, scheme, hărți și
prezentări grafice.
Art. 93. — (1) Planul de protecție și intervenție în situații de
protecție civilă este documentul de bază pentru pregătirea și
desfășurarea acțiunilor de limitare și înlăturare a efectelor
situațiilor de urgență și atacului aerian pe timpul conflictului
armat.
(2) Planul se elaborează de către fiecare unitate M.A.I.
pentru tipurile de risc ce pot afecta sediul, personalul și bunurile
materiale.
(3) În conținutul planului de protecție și intervenție vor fi
materializate atât măsurile de protecție a personalului și a
bunurilor materiale, cât și acțiunile de intervenție, desfășurate
pentru limitarea și înlăturarea efectelor situației de protecție
civilă ce a afectat unitatea.
(4) Acțiunile de intervenție în sprijinul populației vor fi
materializate în planurile de cooperare elaborate de
inspectoratele pentru situații de urgență județene sau al
municipiului București.

MONITORUL OFICIAL AL ROMÂNIEI, PARTEA I, Nr. 745/24.X.2011
Art. 94. — (1) Pentru elaborarea planului se vor identifica
tipurile de risc ce pot afecta sediul propriu, în colaborare cu
inspectoratele pentru situații de urgență județene sau al
municipiului București, autoritățile administrației publice locale
și instituțiile autorizate cu atribuții în domeniu.
(2) Structura de principiu a planului de protecție și intervenție
în situații de protecție civilă este prevăzută în anexa nr. 1.
Art. 95. — (1) Planul de evacuare în situații de urgență se
elaborează de fiecare unitate, din timpul stării de normalitate, în
baza tipurilor de risc ce pot afecta zona/raionul de dispunere
sau sediul.
(2) Planul trebuie să conțină suficiente elemente de
planificare, avându-se în vedere că evacuarea în situații de
urgență se execută, de regulă, când este iminent pericolul de a
fi afectată unitatea, în timp foarte scurt, sau după producerea
acestora, în condiții deosebit de complexe.
(3) Structura de principiu a planului de evacuare în situații de
urgență este prevăzută în anexa nr. 2.
Art. 96. — (1) Conducerea acțiunilor de intervenție pentru
limitarea și înlăturarea efectelor situațiilor de urgență se
realizează pe baza hotărârii/deciziei pentru intervenție,
dispoziției preliminare și a ordinului de intervenție.
(2) Structura de principiu a documentelor prevăzute la
alin. (1) este prevăzută în anexa nr. 3.
(3) Metodologia elaborării documentelor în situații de conflict
armat se stabilește prin regulamente interne specifice.
Art. 97. — (1) Dispoziția preliminară și hotărârea/decizia
pentru executarea misiunilor se transmit executanților verbal sau
scris, în funcție de timpul avut la dispoziție.
(2) Hotărârile/Deciziile și dispozițiile transmise verbal se
înscriu obligatoriu în Jurnalul acțiunilor operative, iar pentru cele
date în scris se menționează numărul de înregistrare și locul de
păstrare al acestora.
Art. 98. — Fișa de eveniment și raportul de situație se
elaborează și se diseminează în conformitate cu reglementările
interne specifice M.A.I.
Art. 99. — (1) Jurnalul acțiunilor operative se elaborează în
conformitate cu reglementările interne specifice M.A.I.
(2) Mesajele de protecție civilă primite/transmise de unitate
se înscriu de către personalul din serviciul de permanență în
documentele de lucru ale acestuia, urmând a fi consemnate în
jurnalul acțiunilor operative.
(3) Jurnalul se completează pe măsura desfășurării
misiunilor de către personalul grupei operative.
(4) Șefii grupelor operative verifică autenticitatea datelor
înscrise în jurnal, iar la terminarea unei misiuni importante îl
prezintă comandantului/șefului.
Art. 100. — (1) Analiza anuală privind capacitatea de răspuns
de protecție civilă se întocmește până la 15 ianuarie a anului în
curs pentru anul care a trecut de fiecare unitate care elaborează
Planul de protecție și intervenție în situații de protecție civilă.
Raportul se înaintează, ierarhic, la inspectoratele generale și la
structurile care coordonează activitatea, până la 30 ianuarie.
(2) Inspectoratele generale și structurile care coordonează
activitatea elaborează raportul pentru toate unitățile din
subordine/coordonare, pe care îl înaintează Direcției generale
management operațional până la data de 15 februarie.
(3) Structura de principiu a analizei anuale privind
capacitatea de răspuns de protecție civilă este prevăzută în
anexa nr. 4.
Art. 101. — (1) Protecția documentelor/suporturilor care
conțin informații clasificate se realizează în conformitate cu
prevederile Legii nr. 182/2002 privind protecția informațiilor
clasificate, cu modificările și completările ulterioare, ale Hotărârii
Guvernului nr. 585/2002 pentru aprobarea Standardelor
naționale de protecție a informațiilor clasificate în România, cu
modificările și completările ulterioare, ale Hotărârii Guvernului

13

nr. 781/2002 privind protecția informațiilor secrete de serviciu și
ale altor reglementări interne specifice M.A.I.
(2) Planurile de evacuare și planurile de protecție și
intervenție în situații de urgență elaborate de unitățile M.A.I. se
clasifică drept documente ăsecret de serviciu”.
CAPITOLUL VIII
Cooperarea în situații de protecție civilă
Art. 102. — (1) Cooperarea constă în coordonarea eforturilor,
în timp și în spațiu, a tuturor forțelor participante și se
organizează între unitățile M.A.I., autoritățile publice și instituțiile
cu atribuții în domeniu, la toate nivelurile, în funcție de situație,
detaliat pe misiuni și pe toată durata acestora.
(2) Unitățile M.A.I. realizează și mențin cooperarea pe timpul
intervenției în situații de urgență prin centrele operaționale/
dispeceratele proprii sau grupele operative.
(3) La organizarea cooperării se stabilesc, în mod concret,
modalitățile de intervenție și relaționarea forțelor care participă
la îndeplinirea misiunilor.
Art. 103. — Organizarea și menținerea permanentă a
cooperării reprezintă atributul comandanților/șefilor și se
realizează prin:
a) cunoașterea și înțelegerea unitară a concepției acțiunilor
și a modului de îndeplinire a misiunilor;
b) cunoașterea în permanență a situației operative;
c) asigurarea și menținerea neîntreruptă a legăturilor dintre
unități și celelalte forțe de intervenție;
d) stabilirea unui sistem unic de semnale pentru conducerea
acțiunilor de intervenție.
Art. 104. — Cooperarea dintre unitățile M.A.I. se organizează
pentru:
a) informarea reciprocă despre pericolul și efectele situațiilor
de protecție civilă;
b) sprijin reciproc în realizarea măsurilor de protecție a
personalului, documentelor din Fondul Arhivistic Național și a
bunurilor materiale;
c) participarea în comun la acțiunile de intervenție pentru
limitarea și înlăturarea efectelor;
d) stabilirea și menținerea permanentă a legăturilor dintre
forțele ce acționează;
e) stabilirea misiunilor specifice comune din domeniile de
competență.
Art. 105. — (1) Cooperarea unităților M.A.I. cu autoritățile
administrației publice centrale și locale, instituțiile publice și alte
organisme cu atribuții în domeniu se realizează în baza:
a) planurilor de cooperare interministeriale elaborate de
Direcția generală management operațional în colaborare cu
ministerele care au atribuții în domeniu;
b) extraselor din planurile de analiză și acoperire a riscurilor
și din planurile de gestionare a situațiilor de urgență generate
de tipurile de riscuri identificate în zona de competență, la nivel
județean.
(2) Cooperarea constă în:
a) informarea reciprocă despre pericolul și efectele situațiilor
de protecție civilă;
b) stabilirea raioanelor/obiectivelor/punctelor de intervenție,
a forțelor ce vor acționa și organizarea conducerii acestora;
c) participarea la informarea/alarmarea populației despre
pericolul producerii sau producerea situației de protecție civilă și
măsurile stabilite a se aplica;
d) stabilirea raioanelor/localităților pentru evacuarea
populației, a documentelor din Fondul Arhivistic Național și a
bunurilor materiale;
e) asigurarea, la nevoie, cu mijloace tehnice de transport, de
protecție și alte materiale necesare pe timpul acțiunilor în situații
de protecție civilă;
f) sprijinirea autorităților în exercitarea atribuțiilor legale;

14

MONITORUL OFICIAL AL ROMÂNIEI, PARTEA I, Nr. 745/24.X.2011

g) punerea la dispoziție a unor spații de cazare pentru
persoanele evacuate;
h) asigurarea datelor cu privire la locurile destinate pentru
adăpostirea documentelor din Fondul Arhivistic Național, a unor
bunuri materiale deosebite și documente importante, în scopul
stabilirii măsurilor de pază și protecție;
i) sprijin reciproc în activitățile de pregătire în domeniu a
personalului și asigurarea mijloacelor pentru intervenție.
Art. 106. — (1) Pentru menținerea permanentă a cooperării
și în scopul asigurării înștiințării și conducerii acțiunilor se
folosesc legăturile radio, telefonice și telegrafice existente,
precum și cele care se organizează în situații de protecție civilă.
(2) Aparatura și tehnica de comunicații și transmisiuni
necesare, contravaloarea convorbirilor, precum și personalul
pentru deservirea mijloacelor de legătură se asigură de fiecare
unitate.
Art. 107. — Verificarea modului de organizare și menținere a
cooperării dintre unitățile M.A.I. și celelalte instituții cu atribuții
în domeniu se realizează de către Direcția generală
management operațional și structurile ierarhice superioare
pentru unitățile din subordine/coordonare.
CAPITOLUL IX
Logistica acțiunilor de protecție civilă
Art. 108. — (1) Materialele necesare pregătirii și realizării
măsurilor de protecție și intervenție sunt cele existente în dotare
și completate conform normei, tabelelor de înzestrare și a
planurilor pentru asigurarea cu resurse umane, materiale și
financiare pentru gestionarea situațiilor de urgență.
(2) Materialele aflate în rezerva de stat, rezerva de mobilizare
și rezerva operativă pot fi folosite în activitățile de protecție civilă,
potrivit reglementărilor în vigoare.
Art. 109. — Înzestrarea unităților cu mijloacele de protecție,
tehnica și materialele necesare intervenției pentru limitarea și
înlăturarea efectelor situațiilor de protecție civilă se realizează
prin grija compartimentelor logistice, în funcție de situația
concretă și misiunile ce le revin.
Art. 110. — Cererile pentru mijloace suplimentare de
transport și carburanți necesare în situații de urgență se fac
către structurile teritoriale pentru probleme speciale, prin
inspectoratele pentru situații de urgență județene sau al
municipiului București.
Art. 111. — Transportul materialelor și personalului destinat
intervenției se asigură cu mijloacele din dotare, atât în situații

reale, cât și pentru activități de pregătire, iar consumul de motoresurse se realizează din norma anuală alocată pentru nevoi de
pregătire și/sau pentru îndeplinirea misiunilor specifice.
Art. 112. — Asistența medicală a personalului M.A.I. din zonă
participant la intervenție și asigurarea cu materialele de resort,
necesare pregătirii și intervenției, se realizează de structurile
medicale ale M.A.I. în cooperare cu structurile de specialitate
ale Ministerului Sănătății și Societății Naționale de Cruce Roșie.
Art. 113. — Direcția medicală a M.A.I. asigură înființarea, la
ordinul ministrului administrației și internelor, a unităților
medicale modulare mobile de urgență și creșterea capacității
spitalelor existente pentru a satisface nevoile în acordarea
asistenței medicale specializate în asemenea situații. În cadrul
spitalelor, la ordin, se organizează puncte mobile de prim ajutor
și triaj, dotate cu săli de operație pentru intervenții de mică
chirurgie în scopul dirijării acestora spre zonele în care este
necesară acordarea asistenței medicale de urgență.
Art. 114. — Măsurile sanitar-veterinare se asigură de
personalul specializat al rețelei Direcției medicale în colaborare
cu cel al structurilor sanitar-veterinare publice sau private
abilitate.
CAPITOLUL X
Dispoziții finale
Art. 115. — (1) Verificarea pregătirii personalului pentru
protecția civilă se execută periodic, odată cu verificările la
celelalte categorii de pregătire.
(2) Verificarea unităților privind capacitatea de protecție și
intervenție pentru situații de protecție civilă se va face prin
exerciții de specialitate și în cadrul celor de creștere a capacității
operaționale.
(3) Competențele de verificare privind aplicarea măsurilor de
protecție civilă sunt cele stabilite prin structura organizatorică și
prezentul regulament.
Art. 116. — În termen de 45 de zile de la intrarea în vigoare
a prezentului regulament se elaborează/actualizează planurile
prevăzute la art. 93 și 95.
Art. 117. — Șefii/Comandanții unităților sunt responsabili de
punerea în aplicare a prezentului regulament.
Art. 118. — Anexele nr. 1—4 fac parte integrantă din
prezentul regulament.

ANEXA Nr. 1
la regulament

PLAN

de protecție și intervenție în situații de protecție civilă
Planul de protecție și intervenție în situații de protecție civilă precum și a bunurilor materiale (responsabilități, forțe și mijloace
se elaborează sub formă de text și grafic, astfel:
de execuție etc. pentru fiecare tip de risc);
Partea I cuprinde:
5. concepția întrebuințării forțelor și mijloacelor, atât pentru
1. baza legală, scopul și obiectivele la care trebuie să limitarea efectelor situațiilor de protecție civilă la sediul propriu,
răspundă planul;
cât și pentru intervenție în sprijinul populației;
2. domeniile de aplicabilitate (unități și structuri cuprinse în
6. modul de punere în aplicare a planului;
plan, zona de aplicare etc.);
7. conducerea și cooperarea;
3. situațiile de protecție civilă ce pot afecta unitatea —
8. dispoziții finale.
structura și caracteristicile acestora (tipul, amploarea și evoluția
Partea a II-a — anexe:
probabilă a efectelor);
1. procedurile de acțiune pe fiecare tip de risc ce poate afecta
4. realizarea măsurilor de protecție a personalului, unitatea;
documentelor din Fondul Arhivistic Național și a celor clasificate,
2. componența grupei operative;

MONITORUL OFICIAL AL ROMÂNIEI, PARTEA I, Nr. 745/24.X.2011
3. tabelul cu adresele și telefoanele personalului grupei
operative;
4. modul de asigurare logistică a intervenției;
5. planificarea personalului pentru intervenție;
6. schemă cu organizarea înștiințării — alertării
unităților/structurii;
7. organizarea legăturilor;
8. alte date necesare pentru aplicarea eficientă a măsurilor
de protecție și intervenție;
9. harta/planul cu măsurile de protecție și intervenție în
situații de protecție civilă:
a) dispunerea surselor de risc și raioanele probabile de
manifestare a efectelor acestora;
b)
dispunerea
unității
proprii
și
a
celor
subordonate/coordonate;
c) dispunerea forțelor cu care se cooperează;
d) zonele/raioanele de intervenție, pe variante de acțiune;
e) organizarea și amplasarea conducerii, a forțelor și
mijloacelor pentru intervenție;
f) itinerare de deplasare de bază și de rezervă;
g) locurile de dispunere, profilul și posibilitățile structurilor
medicale care pot acorda ajutor calificat personalului afectat;
h) adăposturile de protecție civilă ce pot fi folosite în caz de
nevoie;

15

i) mijloacele fixe de decontaminare ale inspectoratelor
județene/al municipiului București pentru situații de urgență
(puncte de decontaminare a personalului, documentelor din
Fondul Arhivistic Național, mijloace de transport și echipament);
j) alte date necesare pentru organizarea și punerea în
aplicare a măsurilor de protecție și intervenție.
Harta/planul se alege la o scară convenabilă, în funcție de
mărimea zonei de competență, și se redactează conform
regulilor stabilite prin actele normative în vigoare.
10. scheme cu organizarea măsurilor de protecție și
intervenție la diferite obiective (se elaborează numai pentru
sediul unității/structurii proprii și la cele cu o suprafață mică unde
reprezentarea acestora pe hartă nu este posibilă sau nu exprimă
în totalitate concepția acțiunilor de protecție și intervenție):
a) dispunerea mijloacelor de alarmare/alertare proprii;
b) locul adăposturilor de protecție civilă existente și a celor ce
pot fi utilizate în urma unor amenajări sumare, capacitatea
acestora și cine le utilizează;
c) rețelele de gaze, canal, apă, combustibil, electricitate,
termoficare, locurile camerelor de distribuție și control;
d) locurile de adunare a forțelor destinate intervenției,
materialele și tehnica din dotarea acestora.

ANEXA Nr. 2
la regulament

PLAN

de evacuare în situații de urgență
Planul de evacuare în situații de urgență se elaborează sub
formă de text și grafic, astfel:
I. Partea I cuprinde:
1. baza legală și scopul evacuării;
2. situații în care se realizează evacuarea;
3. concepția evacuării:
a) personalul, tehnica, materialele și alte bunuri care se
evacuează;
b) documentele clasificate care se evacuează, modul de
asigurare a securității acestora pe timpul transportului și în locul
de evacuare;
c) modul de trecere la executarea evacuării;
d) locul unde se execută evacuarea, pe variante;
e) itinerare de bază și de rezervă pentru evacuare;
f) forțele destinate continuării îndeplinirii misiunilor de bază
ale unității/structurii și altor acțiuni ordonate.
4. organizarea evacuării:
a) ordinea, pe urgențe, în care se execută evacuarea;
b) repartizarea personalului, documentelor din Fondul
Arhivistic Național și a bunurilor materiale pe mijloace de
transport;
c) repartizarea spațiilor în localitatea (sediul) unde se
execută evacuarea;
5. asigurarea acțiunilor de evacuare;
6. cooperarea pe timpul evacuării și în localitatea (locul) de
evacuare;

7. logistica evacuării (tipul și numărul mijloacelor de transport
necesare pentru evacuare; necesarul de carburanți și lubrifianți
pentru mijloacele de transport; alte măsuri pentru realizarea
evacuării);
8. conducerea evacuării.
Organizarea și atribuțiile personalului de conducere pentru
executarea evacuării.
9. Modul de organizare a evacuării membrilor de familie aflați
în întreținere ai personalului unității/structurii.
II. Partea a II-a — anexe:
1. ordinele de repartiție pentru clădirile (spațiile) ce vor fi
utilizate pentru evacuare, eliberate de autoritățile administrației
publice (acolo unde se cunoaște locul);
2. regulile de acces în locurile unde se execută evacuarea;
3. sub formă grafică (scheme, planuri sau hărți):
a) locul (sediul) unde se execută evacuarea;
b) itinerare pentru executarea evacuării;
c) repartiția personalului în locul (sediul) unde se execută
evacuarea;
d) schema spațiilor în care se depozitează documentele și
materialele evacuate.
III. Alte date necesare pentru executarea în timp scurt și
organizat a evacuării: personalul care se evacuează; tabele cu
organizarea transportului; atribuții ale personalului implicat;
încadrarea structurilor constituite pentru desfășurarea evacuării;
comunicații etc.

16

MONITORUL OFICIAL AL ROMÂNIEI, PARTEA I, Nr. 745/24.X.2011
ANEXA Nr. 3
la regulament

STRUCTURA DE PRINCIPIU

a hotărârii/deciziei pentru intervenție, dispoziției preliminare și a ordinului de intervenție
Hotărârea/decizia pentru intervenție
1. Date despre efectele produse de situația de protecție
civilă, inclusiv asupra capacității de intervenție a unității/structurii
2. Date privind modul general de intervenție, forțele destinate
pentru aceasta, locul și rolul forțelor proprii în acțiunile comune
3. Concepția de acțiune a unității (succesiunea misiunilor pe
urgențe, unde se concentrează efortul principal, forțele care vor
acționa pentru intervenție și mijloacele utilizate, durata
intervenției)
4. Misiunile subunităților/compartimentelor destinate pentru
intervenție
5. Itinerariile de evacuare și punctele de adunare a
personalului
6. Timpul de începere și terminare a misiunilor
7. Cooperarea cu celelalte forțe participante la intervenție
8. Organizarea și asigurarea legăturilor
9. Asigurarea acțiunilor de intervenție
10. Logistica intervenției
11. Cereri către eșalonul superior
12. Conducerea intervenției

Dispoziția preliminară
1. Date sumare despre situația produsă
2. Precizări pentru pregătirea forțelor de intervenție
(organizare, mijloace și materiale ce se vor folosi, locurile pentru
constituire, data începerii și terminării intervenției)
3. Organizarea conducerii
Ordinul de intervenție
1. Scurte concluzii asupra efectelor situației de protecție
civilă
2. Misiunea unității/structurii
3. Misiunile subunităților/compartimentelor cărora li se
stabilește: organizarea pentru intervenție, mijloacele tehnice din
dotare și punctele (obiectivele, raioanele) de acțiune; unde se
concentrează efortul principal; itinerarele de deplasare;
succesiunea executării operațiilor; locul punctelor de comandă
4. Misiunile forțelor de intervenție care acționează în aceleași
puncte (obiective, raioane) de intervenție
5. Organizarea cooperării
6. Logistica intervenției
7. Organizarea conducerii
8. Durata intervenției
9. Termenele și procedeele de prezentare a rapoartelor

ANEXA Nr. 4
la regulament

STRUCTURA DE PRINCIPIU

a analizei anuale privind capacitatea de răspuns de protecție civilă
1. Gradul de elaborare și actualizare a documentelor de
conducere în situații de protecție civilă
2. Organizarea și gradul de operabilitate al forțelor și
mijloacelor destinate intervenției în sediul propriu și în sprijinul
populației
3. Nivelul de pregătire a efectivelor unității pentru a acționa
în situații de protecție civilă se stabilește de comandant/șef pe
baza calificativelor obținute de aceasta în urma controalelor și
inspecțiilor executate de eșaloanele superioare, precum și la
verificările periodice privind pregătirea personalului

Cristina-Gabriela F. Popescu

4. Gradul de realizare a măsurilor de protecție a personalului,
documentelor din Fondul Arhivistic Național și a bunurilor
materiale
5. Principalele activități de protecție civilă la care urmează
să participe unitatea/structura, stabilite de autoritățile
administrației publice locale și serviciile publice comunitare
profesioniste pentru situații de urgență
6. Intervențiile în situațiile de urgență civilă ce s-au produs
în zona de competență (situația se prezintă numeric atât pentru
intervenții, cât și pentru personalul participant)
7. Propuneri pentru perfecționarea activității în situații de
protecție civilă

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 745/24.X.2011 conține 16 pagini.

Prețul: 3,20 lei

&JUYDGY|527065]
ISSN 1453—4495

