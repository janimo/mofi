PARTEA I

Anul 179 (XXIII) — Nr. 209

Vineri, 25 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.168. — Ordin al ministrului muncii, familiei și protecției
sociale privind aprobarea modelului Contractului de
finanțare a proiectelor strategice pentru Programul
operațional sectorial ăDezvoltarea resurselor umane
2007—2013” ..............................................................

2–16

2

MONITORUL OFICIAL AL ROMÂNIEI, PARTEA I, Nr. 209/25.III.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea modelului Contractului de finanțare a proiectelor strategice
pentru Programul operațional sectorial ăDezvoltarea resurselor umane 2007—2013”
Având în vedere:
— Ordinul ministrului muncii, familiei și protecției sociale și al ministrului finanțelor publice nr. 1.117/2.170/2010 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”;
— Legea nr. 500/2002 privind finanțele publice, cu modificările și completările ulterioare;
— Hotărârea Guvernului nr. 720/1991 privind aprobarea Normelor de organizare și exercitare a controlului financiar
elaborate de Ministerul Economiei și Finanțelor;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009, cu modificările și completările ulterioare;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgență a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență, cu modificările și completările ulterioare;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
și completările ulterioare;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului muncii, familiei și egalității de șanse nr. 600/2008 pentru aprobarea unor acorduri de delegare de
funcții privind implementarea Programului operațional sectorial ăDezvoltarea resurselor umane 2007—2013”;
— Ordinul ministrului muncii, familiei și protecției sociale nr. 449/2010 privind aprobarea modelului de contract de finanțare
a proiectelor strategice pentru implementarea Programului operațional sectorial ăDezvoltarea resurselor umane 2007—2013”;
— Ordinul ministrului muncii, familiei și protecției sociale nr. 1.164/2010 privind aprobarea Ghidului solicitantului — Condiții
generale pentru proiectele de grant și proiectele strategice pentru implementarea Programului operațional sectorial ăDezvoltarea
resurselor umane 2007—2013”;
— Ordinul ministrului muncii, familiei și protecției sociale nr. 1.527/2010 pentru aprobarea unor precizări suplimentare
aplicabile contractelor de tip strategic sau de grant semnate de beneficiarii de finanțare nerambursabilă din Programul operațional
sectorial ăDezvoltarea resurselor umane” în perioada 2008—2010,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă modelul Contractului de finanțare a
proiectelor strategice pentru Programul operațional sectorial
ăDezvoltarea resurselor umane 2007—2013”, prevăzut în anexa
care face parte integrantă din prezentul ordin.
Art. 2. — Autoritatea de management pentru Programul
Operațional Sectorial pentru Dezvoltarea Resurselor
Umane/organismele intermediare pentru Programul Operațional
Sectorial
pentru
Dezvoltarea
Resurselor
Umane
(AMPOSDRU/OIPOSDRU) delegate au dreptul de a aduce
modificări și adapta modelul prevăzut în anexă, prin decizie a
ordonatorului de credite al AMPOSDRU/OIPOSDRU delegate,
pentru reglementarea situațiilor specifice rezultate din

implementarea proiectelor strategice sau pentru includerea
modificărilor cauzate de legislația națională ori comunitară
aplicabilă. OIPOSDRU delegate vor solicita în prealabil avizul
AMPOSDRU — Direcția contractare în acest scop.
Art. 3. — Ministerul Muncii, Familiei și Protecției Sociale —
Direcția generală AMPOSDRU, precum și OIPOSDRU vor duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Ioan Nelu Botiș

București, 21 martie 2011.
Nr. 1.168.

3

MONITORUL OFICIAL AL ROMÂNIEI, PARTEA I, Nr. 209/25.III.2011
ANEXĂ

Investește în oameni!
FONDUL SOCIAL EUROPEAN

Programul Operațional Sectorial pentru Dezvoltarea Resurselor Umane 2007—2013
Axa prioritară nr. ...................................
Domeniul major de intervenție .......................
— model —
CONTRACT DE FINANȚARE

a proiectelor strategice pentru Programul operațional sectorial
ăDezvoltarea resurselor umane 2007—2013”
Numărul de identificare al contractului:
POSDRU/CPP/DMI/S/ID proiect
Titlul proiectului:
ă....................................................................................”

Nr. de înregistrare AMPOSDRU:
......................................................

Cererea de finanțare nr. ....................... din data de ................................. a fost aprobată în data de
.............................. pentru o finanțare nerambursabilă în valoare de ............. ,00 lei.
Preambul
Baza legală pentru acordarea finanțării:
• Programul Operațional Sectorial Dezvoltarea Resurselor Umane 2007—2013, aprobat prin Decizia
(CE) nr. 5.811/2007
• Regulamentul (CE) nr. 1.081/2006 al Parlamentului European și al Consiliului din 5 iulie 2006
privind Fondul Social European și de abrogare a Regulamentului (CE) nr. 1.784/1999; Regulamentul (CE)
nr. 1.083/2006 al Consiliului din 11 iulie 2006 de stabilire a unor anumite dispoziții generale privind Fondul
European pentru Dezvoltarea Regională, Fondul Social European și Fondul de coeziune și de abrogare
a Regulamentului (CE) nr. 1.260/1999, cu modificările și completările ulterioare;
• Regulamentul (CE) nr. 1.828/2006 al Comisiei din 8 decembrie 2006 de stabilire a normelor de
punere în aplicare a Regulamentului (CE) nr. 1.083/2006 al Consiliului de stabilire a anumitor dispoziții
generale privind Fondul European pentru Dezvoltarea Regională, Fondul Social European și Fondul de
coeziune și a Regulamentului (CE) nr. 1.080/2006 al Parlamentului European și al Consiliului privind
Fondul European de Dezvoltare Regională;
• Ordonanța de urgență a Guvernului nr. 64/2009 privind gestionarea financiară a instrumentelor
structurale și utilizarea acestora pentru obiectivul convergență, aprobată cu modificări prin Legea
nr. 362/2009, cu modificările și completările ulterioare;
• Ordinul ministrului finanțelor publice nr. 2.548/2009 pentru aprobarea Normelor metodologice de
aplicare a prevederilor Ordonanței de urgență a Guvernului nr. 64/2009 privind gestionarea financiară a
instrumentelor structurale și utilizarea acestora pentru obiectivul convergență, cu modificările și
completările ulterioare;
• Hotărârea Guvernului nr. 457/2008 privind cadrul instituțional de coordonare și de gestionare a
instrumentelor structurale;
• Hotărârea Guvernului nr. 759/2007 privind regulile de eligibilitate a cheltuielilor efectuate în cadrul
operațiunilor finanțate prin programele operaționale, cu modificările și completările ulterioare;
• Ordinul ministrului muncii, familiei și egalității de șanse nr. 600/2008 pentru aprobarea unor acorduri
de delegare de funcții privind implementarea Programului operațional sectorial ăDezvoltarea resurselor
umane 2007—2013”;
• Ordinul ministrului muncii, familiei și protecției sociale și al ministrului finanțelor publice
nr. 1.117/2.170/2010 pentru stabilirea regulilor de eligibilitate și a listei cheltuielilor eligibile în cadrul
operațiunilor finanțate prin Programul operațional sectorial ăDezvoltarea resurselor umane 2007—2013”;
• Ordinul ministrului finanțelor publice nr. 31/2010 privind aprobarea Manualului de identitate vizuală
pentru instrumentele structurale 2007—2013 în România;
• Celelalte reglementări comunitare și naționale aplicabile.

4

MONITORUL OFICIAL AL ROMÂNIEI, PARTEA I, Nr. 209/25.III.2011
Delegare de funcții
(1) În conformitate cu prevederile Ordinului ministrului muncii, familiei și egalității de șanse
nr. 600/2008, Autoritatea de management pentru Programul Operațional Sectorial pentru Dezvoltarea
Resurselor Umane (AMPOSDRU) a delegat o parte dintre competențele, atribuțiile, angajamentele,
obligațiile și/sau drepturile sale prevăzute de prezentul contract către Organismul intermediar pentru
Programul Operațional Sectorial pentru Dezvoltarea Resurselor Umane delegat, denumit în continuare
OIPOSDRU delegat.
(2) AMPOSDRU este responsabilă cu gestionarea proiectelor strategice din cadrul următoarelor axe
prioritare și domenii majore de intervenție din cadrul Programului operațional sectorial ăDezvoltarea
resurselor umane” (POSDRU):
• axa prioritară 3 ăCreșterea adaptabilității lucrătorilor și a întreprinderilor”, respectiv: Domeniul major
de intervenție 3.3 ăDezvoltarea parteneriatelor și încurajarea inițiativelor pentru partenerii sociali și
societatea civilă”;
• axa prioritară 5 ăPromovarea măsurilor active de ocupare”, respectiv: Domeniul major de intervenție
5.2 ăPromovarea sustenabilității pe termen lung a zonelor rurale în ceea ce privește dezvoltarea resurselor
umane și ocuparea forței de muncă”;
• axa prioritară 6 ăPromovarea incluziunii sociale”, respectiv: Domeniul major de intervenție 6.1
ăDezvoltarea economiei sociale” și Domeniul major de intervenție 6.4 ăInițiative transnaționale pentru o
piață inclusivă a muncii”
(3) Expresia AMPOSDRU/OIPOSDRU delegat, după caz se va citi AMPOSDRU sau OIPOSDRU
delegat, în funcție de încadrarea, respectiv neîncadrarea, într-unul dintre domeniile majore de intervenție
precizate la alin. (2).
În considerarea acestei delegări de funcții dintre AMPOSDRU și OIPOSDRU delegat, OIPOSDRU
delegat va exercita o parte din atribuțiile, competențele, drepturile, obligațiile sau angajamentele prevăzute
în prezentul contract, care au legătură cu modificarea, rezilierea, monitorizarea și derularea contractului.
CONDIȚII GENERALE ȘI SPECIALE
Ministerul Muncii, Familiei și Protecției Sociale (MMFPS), Direcția generală Autoritatea de
management pentru Programul Operațional Sectorial pentru Dezvoltarea Resurselor Umane, denumită în
continuare AMPOSDRU, cu sediul în str. Scărlătescu nr. 17—19, sectorul 1, București, România, cod
poștal: 010222, telefon: (+40) 0213150209, fax: (+40) 0213150206, poșta electronică:
posdru@fseromania.ro, cod fiscal 4266669, prin reprezentant legal ............................, director general, în
calitate de ordonator de credite, pe de o parte,
și
............................................, cu sediul în localitatea ............................, str. ........................................
nr. ................, sectorul/județul ........................................, România, telefon ...................., fax ......................,
poștă electronică ..............................., cod de identificare fiscală ........................................, înregistrat la
Oficiul Registrului Comerțului de pe lângă Tribunalul .............................. sub nr. ........../........../.............., în
calitate de beneficiar al finanțării, denumit în continuare Beneficiar, prin reprezentant legal .........,..........,
pe de altă parte,
au convenit următoarele:
ARTICOLUL 1
Obiectul contractului

(1) Obiectul prezentului contract îl reprezintă acordarea finanțării nerambursabile de către
AMPOSDRU/OIPOSDRU delegat pentru implementarea Proiectului prevăzut în anexa 1 — Cererea de
finanțare, denumit în continuare Proiect.
(2) Beneficiarului i se va acorda finanțarea nerambursabilă în termenii și condițiile stabilite în
prezentul contract și în anexele acestuia pe care Beneficiarul declară că le cunoaște și le acceptă.
(3) Cererea de finanțare depusă de Beneficiar, aprobată ca urmare a procesului de evaluare și
selecție, devine anexa 1 la prezentul contract.
(4) Beneficiarul acceptă finanțarea nerambursabilă și se angajează să implementeze Proiectul pe
propria răspundere, în conformitate cu prevederile cuprinse în prezentul contract, cu instrucțiunile/deciziile
emise de AMPOSDRU și cu legislația comunitară și națională.
ARTICOLUL 2
Durata contractului

(1) Prezentul contract intră în vigoare la data semnării de către ultima parte semnatară a acestuia,
respectiv reprezentantul legal al AMPOSDRU/OIPOSDRU delegat, sau de către reprezentantul legal al
Beneficiarului și încetează la data executării integrale a oricăreia și a tuturor obligațiilor pe care prezentul
contract și/sau legislația aplicabilă le stabilesc/le stabilește în sarcina părților contractante, în legătură cu
sau decurgând din implementarea Proiectului și/sau din acordarea finanțării nerambursabile prevăzute la
art. 1.
(2) Data de începere a perioadei de implementare a Proiectului va fi prima zi lucrătoare a lunii
următoare datei intrării în vigoare a prezentului contract. În situații bine justificate, ca urmare a solicitării
Beneficiarului, AMPOSDRU/OIPOSDRU delegat poate decide prelungirea acestui termen cu cel mult
3 luni, prin ănotificare”, în conformitate cu prevederile art. 9 lit. A alin. (12).

5

MONITORUL OFICIAL AL ROMÂNIEI, PARTEA I, Nr. 209/25.III.2011
(3) Perioada maximă de implementare a Proiectului este de 36 de luni.
(4) După expirarea perioadei de implementare se menține obligația Beneficiarului, în conformitate
cu art. 90 din Regulamentul (CE) nr. 1.083/2006, de a păstra până la data de 31 decembrie 2021 și de a
pune la dispoziția AMPOSDRU/OIPOSDRU delegat, Autorității de Certificare și Plată, Autorității de Audit,
Comisiei Europene, Oficiului European de Luptă Antifraudă, Curții Europene de Conturi, precum și oricărui
alt organism abilitat să efectueze verificări asupra modului de utilizare a finanțării nerambursabile toate
documentele corespunzătoare utilizării finanțării, cu posibilitatea prelungirii acestui termen până la
închiderea oficială a Programului operațional sectorial ăDezvoltarea resurselor umane 2007—2013”.
ARTICOLUL 3
Finanțarea Proiectului

(1) Valoarea totală eligibilă a Proiectului este estimată la .................. lei (fără TVA), după cum
urmează:
Valoarea
totală a
Proiectului

Valoarea
eligibilă a
Proiectului,
din care:

Valoarea eligibilă
Valoarea eligibilă
a finanțării nerambursabile a finanțării nerambursabile
acordate din Fondul Social
acordate din bugetul
European (FSE)
național

(lei)

(lei)

(lei)

(%)

(lei)

(%)

(lei)

(%)

(lei)

1=2+9

2 = 3 + 5+7

3

4

5

6

7

8

9

Contribuția eligibilă
a Beneficiarului

TVA
nedeductibil
estimat

(2) AMPOSDRU acordă o finanțare nerambursabilă în sumă maximă de .......,00 Lei (fără TVA),
echivalentă cu ...,00% din valoarea totală eligibilă prevăzută la alin. (1).
(3) Valoarea cheltuielilor generale de administrație/cheltuielilor indirecte va fi acordată în procent
maxim de ......,00% din valoarea totală a costurilor directe eligibile, mai puțin cheltuielile de tip Fondul
European pentru Dezvoltare Regională (FEDR).
(4) La finalizarea perioadei de implementare a Proiectului, finanțarea nerambursabilă acordată de
AMPOSDRU va fi limitată la valoarea obținută prin aplicarea procentului prevăzut la alin. (2) cheltuielilor
totale eligibile validate.
ARTICOLUL 4
Eligibilitatea cheltuielilor efectuate în cadrul Proiectului

Cheltuielile angajate pe perioada de implementare a Proiectului sunt eligibile în condițiile stabilite de
Hotărârea Guvernului nr. 759/2007, cu modificările și completările ulterioare, de Ordinul ministrului muncii,
familiei și protecției sociale și al ministrului finanțelor publice nr. 1.117/2.170/2010, de Ghidul solicitantului,
de prezentul contract, de instrucțiunile/deciziile AMPOSDRU, precum și de alte dispoziții legale aplicabile.
ARTICOLUL 5
Acordarea prefinanțării

(1) Beneficiarul poate depune cererea de prefinanțare la AMPOSDRU/OIPOSDRU delegat, după
caz, în nume propriu, potrivit formatului standard stabilit, la care se vor anexa documentele precizate la
alin. (3). Cererea de prefinanțare se depune în termen de maximum 45 de zile de la data începerii
perioadei de implementare a Proiectului, așa cum este aceasta stabilită prin art. 2 alin. (2).
(2) Beneficiarii care au calitatea de ordonatori de credite ai bugetului de stat, bugetului asigurărilor
sociale de stat și ai bugetelor fondurilor speciale și entitățile aflate în subordine sau în coordonare, finanțate
integral din bugetele acestora, nu pot solicita sume cu titlu de prefinanțare, aceste fonduri fiind asigurate
integral prin bugetul propriu, în conformitate cu dispozițiile Ordonanței de urgență a Guvernului nr. 64/2009,
aprobată cu modificări prin Legea nr. 362/2009, cu modificările și completările ulterioare.
(3) Sumele aferente prefinanțării se transferă Beneficiarului, care nu face parte din categoriile
prevăzute la alin. (2), în baza următoarelor documente:
a) cererea de prefinanțare;
b) formularul de identificare financiară și comunicarea/convenția emisă de Trezoreria Statului/banca
comercială privind deschiderea unui cont dedicat Proiectului pentru primirea prefinanțării.
(4) În cazul proiectelor implementate în parteneriat, beneficiarii menționați la alin. (2) pot solicita
acordarea prefinanțării în numele partenerilor care sunt îndreptățiți să solicite prefinanțare, conform art. 2
alin. (3) lit. d) din Ordonanța de urgență a Guvernului nr. 64/2009, aprobată cu modificări prin Legea
nr. 362/2009, cu modificările și completările ulterioare, și în conformitate cu procentele stabilite prin
acordurile de parteneriat pentru fiecare partener.
(5) În cazul contractelor cu o durată mai mare de un an, în situația în care Beneficiarului i s-au
acordat sume cu titlu de prefinanțare, în termen de cel mult un an de la data semnării prezentului contract,
Beneficiarul are obligația prezentării unui contract de achiziție de bunuri/prestare de servicii/execuție de
lucrări încheiat cu un operator economic. În cazul contractelor cu o durată de implementare de până la
un an, dar nu mai puțin de 6 luni, în situația în care Beneficiarului i s-au acordat sume cu titlu de

6

MONITORUL OFICIAL AL ROMÂNIEI, PARTEA I, Nr. 209/25.III.2011
prefinanțare, în termen de cel mult 6 luni de la data semnării prezentului contract, Beneficiarul are obligația
prezentării unui contract de achiziție de bunuri/prestare de servicii/execuție de lucrări încheiat cu un
operator economic.
(6) În cazul în care Beneficiarul, din motive imputabile acestuia, nu a încheiat și nu face dovada
încheierii unui contract de furnizare de bunuri/prestare de servicii/execuție de lucrări cu un operator
economic, în termenul stabilit la alin. (5), acesta are obligația de a restitui, la împlinirea termenului și de
îndată, întreaga prefinanțare primită, urmând să plătească și penalități de întârziere în cuantum de 0,1%
pentru fiecare zi de întârziere până la restituirea integrală a prefinanțării, penalități calculate la valoarea
prefinanțării primite.
(7) În cazul proiectelor finanțate din cadrul axelor prioritare 1—6 ale POSDRU, prefinanțarea se
acordă în două tranșe, în procent de maximum 30% din valoarea totală eligibilă a prezentului contract,
numai în următoarele condiții:
a) prima tranșă de prefinanțare va fi de maximum 10% din valoarea totală eligibilă a prezentului
contract;
b) a doua tranșă de prefinanțare va fi de maximum 20% din valoarea totală eligibilă a prezentului
contract și va putea fi acordată doar după recuperarea unei sume echivalente a cel puțin 50% din
prefinanțarea primită anterior.
(8) Prefinanțarea se va plăti în lei în contul special deschis de către Beneficiar, în conformitate cu
prevederile prezentului contract ale Ordonanței de urgență a Guvernului nr. 64/2009, aprobată cu
modificări prin Legea nr. 362/2009, cu modificările și completările ulterioare, și ale Ordinului ministrului
finanțelor publice nr. 2.548/2009, cu modificările și completările ulterioare, și va fi utilizată exclusiv pentru
Proiect de către Beneficiar și partenerii săi.
(9) Beneficiarul și partenerii săi au obligația să deschidă conturi dedicate pentru primirea sumelor
aferente prefinanțării, precum și conturi pentru primirea rambursării cheltuielilor efectuate în cadrul
Proiectului, în conformitate cu prevederile art. 14 alin. (2)—(4), respectiv art. 34 și 35 din Ordinul ministrului
finanțelor publice nr. 2.548/2009, cu modificările și completările ulterioare.
ARTICOLUL 6
Recuperarea prefinanțării

(1) Sumele acordate cu titlu de prefinanțare se vor recupera prin deducerea din fiecare cerere de
rambursare intermediară solicitată a unui procent de 35% din valoarea cheltuielilor eligibile validate de
AMPOSDRU/OIPOSDRU delegat, după caz (excluzând valoarea TVA). Prin excepție, pentru prima cerere
de rambursare intermediară, mecanismul de recuperare a prefinanțării nu se va aplica.
Cu ocazia transmiterii ultimei cereri de rambursare intermediară AMPOSDRU/OIPOSDRU delegat,
după caz, va putea aplica un procent de recuperare a prefinanțării diferit de cel menționat anterior, astfel
încât suma aferentă prefinanțării să fie recuperată integral înainte de depunerea cererii finale de
rambursare.
(2) La data prezentării fiecărei cereri de rambursare intermediară, Beneficiarul va trebui să
previzioneze fondurile disponibile care să acopere necesarul de finanțare al activităților prevăzute în
cererea de finanțare la pct. 1.5 ăGraficul activităților” pentru următoarele 3 luni de implementare a
Proiectului, luând în considerare prevederile art. 7 alin. (1).
(3) Dacă prefinanțarea nu a fost recuperată integral înainte de depunerea cererii finale de
rambursare, diferența rămasă nerecuperată trebuie plătită de către Beneficiar în contul AMPOSDRU, în
termen de 15 zile calendaristice de la notificarea transmisă de către AMPOSDRU/OIPOSDRU delegat.
Beneficiarul este obligat să transmită o copie a ordinului de plată și a extrasului de cont aferent către
AMPOSDRU/OIPOSDRU delegat, în termen de 5 zile lucrătoare de la data efectuării plății.
În situația în care Beneficiarul nu efectuează plata diferenței rămase de recuperat din prefinanțare
în termenul menționat sau nu transmite la AMPOSDRU/OIPOSDRU delegat o copie de pe ordinul de plată
în termenul menționat anterior, acesta nu va depune cererea finală de rambursare sau, dacă depune
această cerere, termenul de plată al cererii finale de rambursare nu va începe să curgă până la îndeplinirea
acestor obligații de către Beneficiar.
În situația în care valoarea diferenței de recuperat din prefinanțare este mai mică sau egală cu
valoarea cererii finale de rambursare, AMPOSDRU/OIPOSDRU delegat are posibilitatea să opereze
compensarea sumelor până la concurența diferenței de recuperat din prefinanțare, urmând a rambursa
Beneficiarului restul rămas în urma compensării.
(4) Prefinanțarea transferată se va restitui de către Beneficiar în contul AMPOSDRU dacă nicio
cerere de rambursare intermediară nu a fost depusă în termen de 6 luni de la data primirii acesteia de către
Beneficiar sau de către partener/parteneri. Prefinanțarea se va restitui în termen de maximum 10 zile de
la împlinirea termenului de 6 luni menționat anterior, fără a fi necesară o notificare în acest sens din partea
AMPOSDRU/OIPOSDRU delegat, după caz.
(5) Prefinanțarea va fi utilizată exclusiv pentru implementarea activităților din cadrul Proiectului în
conformitate cu prevederile prezentului contract și ale eventualelor acte adiționale sau notificări ulterioare
aprobate.

MONITORUL OFICIAL AL ROMÂNIEI, PARTEA I, Nr. 209/25.III.2011
ARTICOLUL 7
Rambursarea cheltuielilor efectuate în cadrul Proiectului și rambursarea finală

(1) Beneficiarul are obligația de a completa și de a transmite AMPOSDRU/OIPOSDRU delegat
graficul estimativ privind depunerea cererilor de rambursare (conform instrucțiunilor/deciziilor
AMPOSDRU), în termen de 30 de zile de la data depunerii cererii de prefinanțare sau în termen de
maximum 90 de zile de la data prevăzută la art. 2 alin. (2) în cazul în care Beneficiarul nu depune cererea
de prefinanțare, dar în niciun caz mai târziu de 30 de zile înainte de depunerea primei cereri de
rambursare. Nerespectarea acestui termen de 30 de zile poate atrage prorogarea termenului de efectuare
a plății aferente cererii de rambursare intermediară, dar nu mai mult de 30 de zile.
(2) Beneficiarul are obligația, în cazul modificării graficului estimativ privind depunerea cererilor de
rambursare transmis inițial, să transmită în scris AMPOSDRU/OIPOSDRU delegat, după caz, cu celeritate,
noile sale previziuni. În situația în care Beneficiarul nu depune noile previziuni în cazul modificării graficului
estimativ privind depunerea cererilor de rambursare, iar cererile de rambursare intermediare depuse nu
se încadrează în graficul depus conform alin. (1), AMPOSDRU are dreptul să proroge termenul de
efectuare a plății aferente cererii de rambursare în cauză, dar nu mai mult de 30 de zile.
(3) Beneficiarul are obligația de a depune cereri de rambursare pentru cheltuielile efectuate, în
termen de maximum 3 luni de la efectuarea acestora, dar nu mai târziu de 6 luni de la data începerii
perioadei de implementare a Proiectului. În caz contrar, AMPOSDRU/OIPOSDRU delegat, după caz, va
rezilia prezentul contract de plin drept, fără îndeplinirea altor formalități și fără intervenția instanței
judecătorești, cu excepția unei simple notificări de informare a Beneficiarului asupra rezilierii prezentului
contract.
(4) Cererea de rambursare intermediară a cheltuielilor va fi transmisă la AMPOSDRU/OIPOSDRU
delegat, după caz, conform formatului standard comunicat prin instrucțiuni/decizii emise de AMPOSDRU.
(5) AMPOSDRU va face transferul sumelor aferente plăților în contul deschis de către Beneficiar în
sistemul Trezoreriei Statului, în cazul în care Beneficiarul are calitatea de instituție publică, indiferent de
sistemul de finanțare și de subordonare, sau în contul special deschis de către Beneficiar în sistemul
Trezoreriei Statului sau la banca comercială pentru care a optat, pentru celelalte categorii de beneficiari,
în conformitate cu prevederile Ordonanței de urgență a Guvernului nr. 64/2009, aprobată cu modificări prin
Legea nr. 362/2009, cu modificările și completările ulterioare.
(6) Suma prefinanțării și a plăților intermediare nu poate să depășească 95% din valoarea eligibilă
a prezentului contract.
(7) Beneficiarul va transmite la AMPOSDRU/OIPOSDRU delegat, după caz, cererile de rambursare
însoțite de evidența cheltuielilor, de raportul tehnico-financiar, precum și de raportul de verificare a
cheltuielilor emis de auditorul financiar independent.
(8) În funcție de categoria de risc stabilită pentru proiect de către AMPOSDRU/OIPOSDRU delegat,
după caz, Beneficiarul, pe baza solicitărilor AMPOSDRU/OIPOSDRU delegat, după caz, va transmite
documentele-suport justificative solicitate. Prin excepție, pentru prima cerere de rambursare intermediară,
Beneficiarul va transmite toate documentele-suport justificative.
(9) Toate documentele-suport justificative aferente activităților derulate în cadrul Proiectului vor avea
aplicată ștampila cu mențiunea ăSolicitat rambursare FSE — POSDRU Id proiect”, în vederea evitării
dublei finanțări.
(10) Cererea de rambursare finală va fi transmisă la AMPOSDRU/OIPOSDRU delegat, în termen de
60 de zile de la finalizarea perioadei de implementare a Proiectului, așa cum a fost definită în cadrul art. 2.
(11) Odată cu transmiterea fiecărei cereri de rambursare intermediară sau finală, Beneficiarul va
transmite la AMPOSDRU/OIPOSDRU delegat, după caz, un raport de verificare a cheltuielilor aferente
cererilor de rambursare respective, emis de către un auditor financiar independent și autorizat în condițiile
legii. Cererea de rambursare va purta mențiunea ăTransmis spre auditare” și va fi semnată și datată de
către auditorul financiar independent.
(12) Auditorul financiar independent și autorizat în condițiile legii verifică dacă toate cheltuielile
declarate de Beneficiar în cererea de rambursare intermediară sau finală sunt reale, sunt înregistrate
corect în contabilitate și în evidența cheltuielilor și sunt eligibile în conformitate cu prevederile prezentului
contract și emite un raport de verificare a cheltuielilor, în conformitate cu formatul standard furnizat de
AMPOSDRU.
(13) În cazul în care în raportul de verificare a cheltuielilor întocmit de către auditor sunt identificate
cheltuieli neeligibile, acestea nu vor fi incluse de către Beneficiar în evidența cheltuielilor, anexă la cererea
de rambursare intermediară sau finală.
În situația în care sunt identificate cheltuieli neeligibile, care au fost însă certificate de auditorul
financiar independent selectat conform alin. (15), AMPOSDRU sau OIPOSDRU delegat își rezervă dreptul
de a transmite Camerei Auditorilor Financiari din România situațiile de această natură, în baza protocolului
încheiat.
De asemenea, Beneficiarul poate reține, din contravaloarea prestației auditorului, cotă-parte din
valoarea cheltuielilor considerate neeligibile de către AMPOSDRU/OIPOSDRU delegat.
(14) Beneficiarul trebuie să pună la dispoziția auditorului financiar independent și autorizat în
condițiile legii toate documentele și/sau informațiile solicitate și să asigure toate condițiile pentru verificarea
cheltuielilor de către acesta.

7

8

MONITORUL OFICIAL AL ROMÂNIEI, PARTEA I, Nr. 209/25.III.2011
(15) Auditorul financiar independent și autorizat în condițiile legii va fi selectat cu respectarea
condițiilor prevederilor legislației în vigoare privind achizițiile publice sau ale instrucțiunilor emise de
AMPOSDRU, în cazul în care Beneficiarul nu este autoritate contractantă în sensul legislației naționale
privind atribuirea contractelor de achiziție publică.
Prin excepție, pentru beneficiarii instituții publice care au constituit la nivelul instituției o structură
specializată de audit intern, auditorul financiar poate fi reprezentat de către șeful/auditorul intern desemnat
din cadrul acestei structuri, pentru a verifica dacă toate cheltuielile declarate de Beneficiar în cererea de
rambursare intermediară și finală sunt reale, înregistrate corect și eligibile, în conformitate cu prevederile
prezentului contract.
Instituția publică poate contracta și un auditor financiar independent care va fi selectat din cadrul
membrilor activi ai Camerei Auditorilor Financiari din România, pentru a verifica dacă toate cheltuielile
declarate de Beneficiar în cererea de rambursare intermediară și finală au fost efectuate în conformitate
cu prevederile prezentului contract.
Auditorul selectat inițial se comunică AMPOSDRU/OIPOSDRU delegat, prin intermediul unei simple
adrese de înștiințare.
(16) În situația rezilierii contractului de servicii încheiat cu auditorul financiar independent,
Beneficiarul va transmite la AMPOSDRU/OIPOSDRU delegat, după caz, o notificare, conform art. 9 lit. A
alin. (12) lit. g), și va justifica motivele care au condus la luarea acestei decizii. Până la încheierea unui
nou contract cu un auditor financiar independent, toate plățile aferente cererilor de rambursare
intermediare/finale se suspendă.
(17) În cazul în care activitățile Proiectului necesită efectuarea de plăți în valută, Beneficiarul va
solicita spre rambursare contravaloarea în lei a plății, la cursul Băncii Naționale a României din data
efectuării plății în valută.
(18) AMPOSDRU poate restitui categoriilor de beneficiari/parteneri prevăzuți la art. 15 alin. (1) din
Ordonanța de urgență a Guvernului nr. 64/2009, aprobată cu modificări prin Legea nr. 362/2009, cu
modificările și completările ulterioare, sumele aferente contravalorii TVA plătite, aferente cheltuielilor
eligibile efectuate în cadrul Proiectului, după încheierea unui act adițional la prezentul contract.
(19) Pe parcursul implementării Proiectului, cheltuielile considerate neeligibile la verificarea cererii
de rambursare vor fi suportate exclusiv de către Beneficiar și/sau partenerii acestuia.
ARTICOLUL 8
Informarea și publicitatea Proiectului

(1) Beneficiarul are obligația de a respecta prevederile regulamentelor comunitare și legislației
naționale în vigoare cu privire la măsurile de informare și publicitate, precum și prevederile Manualului de
identitate vizuală pentru POSDRU 2007—2013.
(2) Beneficiarul are obligația:
a) de a asigura vizibilitatea adecvată, transparența și promovarea corespunzătoare a Proiectului, a
obiectivelor și rezultatelor obținute;
b) de a asigura informarea opiniei publice prin mijloace de informare adecvate privind asistența
financiară nerambursabilă obținută din fondurile europene;
c) de a asigura, la demararea și la finalizarea Proiectului, informarea tuturor părților implicate în
Proiect cu privire la finanțarea obținută și la rezultatele Proiectului, cu menționarea faptului că acordarea
cofinanțării s-a realizat prin POSDRU, din FSE. Obligativitatea asigurării de către beneficiari a publicității
proiectelor este prevăzută în Regulamentul (CE) nr. 1.828/2006 și se aplică oricărui tip de proiect (lucrări,
achiziții, asistență tehnică etc.). În cazul proiectelor în care contribuția publică depășește 500.000 euro și
în cazul în care cheltuielile cu informarea și publicitatea sunt eligibile, Beneficiarul are obligația de a asigura
acțiuni de comunicare mai mult decât cerințele minime obligatorii. Mijloacele de informare rămân la
alegerea Beneficiarului, cu condiția să se păstreze o dovadă a îndeplinirii acestei obligații;
d) de a notifica în mod clar și prin mijloace adecvate faptul că Proiectul implementat a fost selectat
în cadrul Programului operațional sectorial ăDezvoltarea resurselor umane 2007—2013”, cofinanțat din
FSE;
e) de a asigura că orice document, inclusiv certificatele de participare sau diplomele, obținut în
cadrul Proiectului va include un paragraf sau o mențiune care să facă referire la faptul că Proiectul este
cofinanțat din FSE, prin Programul operațional sectorial ăDezvoltarea resurselor umane 2007—2013”,
însoțită de expresia ăInvestește în oameni!”;
f) de a asigura resursele bugetare corespunzătoare pentru activitățile și produsele de informare și
comunicare.
(3) Toate măsurile de informare și publicitate care vor fi implementate în cadrul Proiectului vor
respecta prevederile Manualului de identitate vizuală pentru POSDRU 2007—2013 și vor include
următoarele:
a) sigla Uniunii Europene, în conformitate cu standardele grafice prevăzute de regulamentele
comunitare, însoțită de textul ăUNIUNEA EUROPEANĂ” (cu majuscule);
b) sigla Guvernului României, însoțită de textul ăGUVERNUL ROMÂNIEI, MINISTERUL MUNCII,
FAMILIEI ȘI PROTECȚIEI SOCIALE — AMPOSDRU” (cu majuscule);
c) sigla instrumentelor structurale în România, însoțită de textul ăInstrumente structurale 2007—
2013”;
d) sigla Fondului Social European, însoțită de textul ăFondul Social European — POSDRU 2007—
2013”;

MONITORUL OFICIAL AL ROMÂNIEI, PARTEA I, Nr. 209/25.III.2011
e) declarația ăProiect cofinanțat din Fondul Social European, prin Programul operațional sectorial
«Dezvoltarea resurselor umane 2007—2013»”, însoțită de expresia ăInvestește în oameni!”.
ARTICOLUL 9
Obligațiile părților

A. Obligațiile Beneficiarului
(1) Beneficiarul trebuie să asigure managementul și implementarea Proiectului în concordanță cu
prevederile prezentului contract, ale legislației comunitare și naționale și cu instrucțiunile emise de
AMPOSDRU, cu maximum de profesionalism, eficiență și în conformitate cu cele mai bune practici în
domeniu.
(2) Beneficiarul, în calitate de semnatar al prezentului contract, are responsabilitatea finală în fața
AMPOSDRU și OIPOSDRU delegat pentru implementarea Proiectului. Parteneriatul constituit pentru
implementarea Proiectului (dacă există) și consemnat prin Acordul de parteneriat, anexă la prezentul
contract, va răspunde în mod solidar sau individual în fața AMPOSDRU și OIPOSDRU delegat pentru
implementarea Proiectului, pentru acțiunile ori inacțiunile Beneficiarului sau ale fiecăruia dintre parteneri
ori ale prestatorilor serviciilor externalizate pentru managementul sau implementarea Proiectului.
(3) Beneficiarul are obligația de a solicita în scris punctul de vedere oficial al
AMPOSDRU/OIPOSDRU delegat, după caz, cu privire la orice aspect survenit în implementarea
Proiectului de natură să afecteze buna implementare a acestuia, precum și în orice situație în care apar
neclarități cu privire la clauzele prezentului contract.
(4) Beneficiarul/Partenerii va/vor deschide contul/conturile Proiectului în sistemul Trezoreriei Statului,
în cazul în care face/fac parte din categoria instituțiilor publice, indiferent de sistemul de finanțare și de
subordonare. Celelalte categorii de beneficiari/parteneri pot opta pentru deschiderea contului/conturilor
speciale al/ale Proiectului în sistemul Trezoreriei Statului sau la o bancă comercială.
(5) Beneficiarul/Partenerul este obligat să utilizeze fondurile din contul/conturile Proiectului exclusiv
pentru plățile necesare implementării activităților Proiectului, în conformitate cu anexa 1 — Cererea de
finanțare.
(6) Beneficiarul trebuie să țină o evidență contabilă analitică a Proiectului, utilizând conturi analitice
pentru reflectarea tuturor operațiunilor referitoare la implementarea Proiectului, în conformitate cu
dispozițiile legale.
Beneficiarul va avea obligația utilizării unui expert contabil, care va semna și va data documentele
contabile aferente operațiunilor din cadrul Proiectului.
Pentru beneficiarii care au constituit la nivelul instituției publice un compartiment de contabilitate,
expertul contabil poate fi reprezentat de către șeful sau coordonatorul compartimentului de contabilitate.
În caz contrar, conducătorul instituției publice va putea contracta un expert contabil/contabil autorizat,
membru activ al Corpului Experților Contabili și Contabililor Autorizați din România, pentru a asigura
certificarea modului de păstrare/asigurare a contabilității Proiectului, în conformitate cu prevederile
prezentului contract.
Expertul contabil, în cazul achiziționării de servicii de această natură, va fi selectat de către Beneficiar
din cadrul membrilor activi ai Corpului Experților Contabili și Contabililor Autorizați din România, cu
respectarea prevederilor legislației în vigoare privind achizițiile publice sau ale instrucțiunilor/deciziilor
emise de AMPOSDRU, în cazul în care Beneficiarul nu este autoritate contractantă în sensul Ordonanței
de urgență a Guvernului nr. 34/2006 privind atribuirea contractelor de achiziție publică, a contractelor de
concesiune de lucrări publice și a contractelor de concesiune de servicii, aprobată cu modificări și
completări prin Legea nr. 337/2006, cu modificările și completările ulterioare, și cu încadrarea în limitele
și condițiile reglementate de prezentul articol și de art. 10.
Cheltuielile cu expertul contabil/contabilul autorizat se fundamentează în bugetul estimat al
Proiectului la capitolul bugetar ăResurse umane” sau la capitolul bugetar ăAlte tipuri de costuri”, dacă este
externalizat (subcontractat).
(7) Documentele originale pe baza cărora se înregistrează în contabilitatea Beneficiarului cheltuielile
efectuate în cadrul Proiectului vor fi ștampilate cu mențiunea ăSolicitat rambursare FSE — POSDRU/Id
proiect”, în vederea evitării dublei finanțări.
(8) În vederea efectuării reconcilierii contabile între conturile contabile ale AMPOSDRU și cele ale
Beneficiarului pentru operațiunile gestionate în cadrul Proiectului, beneficiarii au obligația transmiterii unei
notificări cu privire la reconcilierea contabilă, conform formularului standard prevăzut în legislația în
vigoare, în termen de 30 de zile de la data cererii de rambursare finale.
(9) Beneficiarul are obligația transmiterii tuturor datelor și informațiilor solicitate de către AMPOSDRU
sau OIPOSDRU delegat, în vederea efectuării reconcilierii contabile dintre conturile sale contabile și cele
ale AMPOSDRU pentru operațiunile gestionate în cadrul Proiectului finanțat din POSDRU.
(10) Reconcilierea contabilă dintre AMPOSDRU și Beneficiar va viza numai sumele care au fost
transferate ca prefinanțare și rambursare.
(11) În situația în care implementarea Proiectului presupune achiziționarea de bunuri, servicii ori
execuția de lucrări, inclusiv externalizarea managementului Proiectului, contabilității sau auditului financiar,
Beneficiarul are obligația de a respecta prevederile legislației naționale în vigoare în domeniul achizițiilor
publice sau ale instrucțiunilor/deciziilor emise de AMPOSDRU, în cazul în care Beneficiarul nu este
autoritate contractantă în sensul legislației naționale privind atribuirea contractelor de achiziții publice.

9

10

MONITORUL OFICIAL AL ROMÂNIEI, PARTEA I, Nr. 209/25.III.2011
(12) Beneficiarul are obligația de a notifica în scris la AMPOSDRU sau OIPOSDRU delegat, cu cel
puțin 15 zile înainte de data la care dorește ca modificarea să producă efecte, în următoarele situații:
a) modificări intervenite în bugetul estimat al Proiectului, în limita a 15% între capitolele bugetare
(având în vedere că ambele capitole bugetare implicate în modificare trebuie să respecte plafonul de
15%), cu excepția cheltuielilor de tip FEDR și a cheltuielilor generale de administrație, cu justificarea
motivelor care au condus la aceasta;
b) schimbarea adresei sediului social al Beneficiarului;
c) schimbarea contului special deschis pentru Proiect;
d) înlocuirea sau introducerea de membri noi în echipa de management ori a experților pe termen
lung în cadrul echipei de implementare a Proiectului;
e) înlocuirea reprezentantului legal;
f) modificarea planului de implementare a activităților;
g) înlocuirea auditorului;
h) decalarea începerii implementării Proiectului, în condițiile prezentului contract;
i) solicitarea utilizării sumei alocate pentru rezerva de contingență, în limita a 15% între capitolele
bugetare (având în vedere că ambele capitole bugetare implicate în modificare trebuie să respecte plafonul
de 15%);
j) orice alte modificări ale cererii de finanțare, cu excepția celor reglementate de alin. (14).
(13) Orice notificare transmisă de Beneficiar către AMPOSDRU sau OIPOSDRU delegat, în
conformitate cu alin. (12), va fi considerată valabilă numai dacă a fost făcută în scris, în conformitate cu
prevederile Ghidului solicitantului și/sau cu instrucțiunile/deciziile AMPOSDRU, semnată de către
reprezentantul legal și ștampilată corespunzător. Pentru modificarea sau introducerea membrilor echipei
de management sau experților pe termen lung este necesară prezentarea CV-urilor persoanelor înlocuite
și ale celor nou-introduse, semnate și datate de cei în cauză, în original; se vor prezenta diplome,
adeverințe sau alte documente legate de justificarea CV-urilor persoanelor propuse în Proiect, în copie.
Beneficiarul și partenerii înțeleg și acceptă faptul că declarațiile false sau informațiile false în documentele
remise AMPOSDRU sau OIPOSDRU delegat, inclusiv în CV-uri, intră sub incidența legii penale.
Aspectele care fac obiectul unei notificări pot fi supuse aprobării AMPOSDRU/OIPOSDRU delegat
și prin act adițional, caz în care propunerile formulate nu vor fi respinse și vor fi supuse regulilor aplicabile
aprobării actelor adiționale la prezentul contract.
Secțiunea ăDate financiare”, subsecțiunea referitoare la justificarea și detalierea bugetului, din
cuprinsul anexei 1 ăCererea de finanțare” la prezentul contract cuprinde estimări orientative cu privire la
fundamentarea bugetului propus pentru Proiectul finanțat. În cazul în care pe durata implementării
Proiectului apar modificări ale valorilor estimate inițial, nu este necesară inițierea unei notificări sau a unui
act adițional către AMPOSDRU/OIPOSDRU delegat.
Beneficiarul va considera notificarea aprobată tacit, dacă în termen de 15 zile de la data înregistrării
la sediul AMPOSDRU sau OIPOSDRU delegat nu sunt formulate obiecții cu privire la modificarea
solicitată.
Dacă sunt formulate obiecții cu privire la modificarea solicitată, inclusiv prin e-mail, Beneficiarul va
proceda conform solicitărilor formulate de AMPOSDRU sau OIPOSDRU delegat. Dacă Beneficiarul
furnizează clarificările solicitate în termen de 5 zile de la data solicitării acestor clarificări de către
AMPOSDRU sau OIPOSDRU delegat, termenul în care notificarea propusă va produce efecte nu se va
reseta sau prelungi peste cele 15 zile.
(14) Beneficiarul are obligația de a solicita încheierea de către AMPOSDRU/OIPOSDRU delegat a
unui act adițional în următoarele situații:
a) orice modificare a bugetului estimat al Proiectului, generată de:
— redistribuiri de sume care depășesc limita a 15% între capitolele bugetare aferente costurilor
eligibile ale Proiectului, în condițiile în care se păstrează nemodificată valoarea totală eligibilă a Proiectului,
cu justificarea detaliată a motivelor care au condus la aceasta;
— modificarea cheltuielilor de tip FEDR, cu respectarea procentului maxim permis, conform Ghidului
solicitantului, cu justificarea detaliată a motivelor care au condus la aceasta, inclusiv în cazul în care
sumele nu depășesc limita a 15%;
— modificarea cheltuielilor generale de administrație, cu respectarea procentului maxim permis,
conform Ghidului solicitantului, cu justificarea detaliată a motivelor care au condus la aceasta, inclusiv în
cazul în care sumele nu depășesc limita a 15%;
— orice modificare care are ca efect scăderea valorii totale eligibile a Proiectului față de varianta
inițială, cu justificarea detaliată a motivelor care au condus la aceasta;
b) includerea de noi activități eligibile și/sau introducerea unor categorii de participanți, cu
respectarea prevederilor Ghidului solicitantului aferent Proiectului finanțat, care să contribuie la atingerea
rezultatelor și obiectivului specific al Proiectului;
c) modificarea duratei de implementare a Proiectului, în conformitate cu prevederile art. 2 alin. (3);
d) la solicitarea explicită, exprimată în scris, a AMPOSDRU sau OIPOSDRU delegat;
e) suspendarea executării prezentului contract pentru o perioadă care să îi permită finalizarea
implementării Proiectului în cadrul perioadei de programare;
f) înlocuirea unuia dintre partenerii din Proiect cu alt partener cu o capacitate operațională și
financiară cel puțin similară, care îndeplinește condițiile reglementate de Ghidul solicitantului și

MONITORUL OFICIAL AL ROMÂNIEI, PARTEA I, Nr. 209/25.III.2011
instrucțiunile/deciziile AMPOSDRU și care își asumă cel puțin ducerea la îndeplinire a obligațiilor asumate
de partenerul înlocuit;
g) solicitarea utilizării sumei alocate pentru rezerva de contingență, pentru suma care depășește
limita a 15% între capitolele bugetare;
h) modificarea indicatorilor înregistrați în cererea de finanțare aprobată;
i) corectarea erorilor de redactare/introducere a cifrelor în sistemul informatic, introducerea de noi
categorii de grupuri-țintă sau modificarea caracteristicilor grupului-țintă, cu respectarea prevederilor
Ghidului solicitantului aferent Proiectului finanțat.
(15) Beneficiarul va solicita la AMPOSDRU/OIPOSDRU delegat, după caz, încheierea unui act
adițional pentru aspectele menționate la alin. (14), cu cel puțin 30 de zile înainte de data la care dorește
ca modificarea să producă efecte. Actul adițional va fi considerat valabil încheiat, va intra în vigoare și va
produce efecte dacă a fost semnat și ștampilat de către reprezentantul legal al Beneficiarului și, ulterior,
semnat și ștampilat și de către reprezentantul legal al AMPOSDRU/OIPOSDRU delegat.
Un act adițional nu poate avea scopul sau efectul de a produce schimbări în contract care ar pune
în discuție decizia de acordare a finanțării nerambursabile sau care ar fi contrare principiului tratamentului
egal al solicitanților.
(16) În orice altă situație care nu a fost enunțată la alin. (12) și (14), Beneficiarul are dreptul de a
solicita AMPOSDRU sau OIPOSDRU delegat un punct de vedere oficial.
(17) Beneficiarul are obligația de a raporta stadiul implementării Proiectului prin transmiterea de
rapoarte tehnico-financiare (conform formatului standard comunicat prin instrucțiuni ale AMPOSDRU), în
conformitate cu art. 7.
Raportul tehnico-financiar va fi însoțit de formularul individual de înregistrare a grupului-țintă
(conform formatului standard comunicat prin instrucțiuni/decizii ale AMPOSDRU), actualizat în funcție de
modificările survenite în perioada raportată, în format electronic.
(18) Beneficiarul are obligația de a respecta prevederile Directivei 95/46/CE a Parlamentului
European și a Consiliului din 24 octombrie 1995 privind protecția persoanelor fizice în ceea ce privește
prelucrarea datelor cu caracter personal și libera circulație a acestor date, transpusă în legislația națională
prin Legea nr. 677/2001 pentru protecția persoanelor cu privire la prelucrarea datelor cu caracter personal
și libera circulație a acestor date, cu modificările și completările ulterioare, precum și prevederile Directivei
2002/58/CE a Parlamentului European și a Consiliului din 12 iulie 2002 privind prelucrarea datelor
personale și protejarea confidențialității în sectorul comunicațiilor publice, transpusă în legislația națională
prin Legea nr. 506/2004 privind prelucrarea datelor cu caracter personal și protecția vieții private în sectorul
comunicațiilor electronice, cu modificările și completările ulterioare.
Beneficiarul va informa persoanele din grupul-țintă al Proiectului despre obligativitatea de a furniza
datele lor personale, cu respectarea dispozițiilor legale menționate. În acest sens, participanții sau
reprezentanții lor legali vor semna o declarație de consimțământ prin care își dau acordul cu privire la
utilizarea și prelucrarea datelor personale.
(19) Pe toată perioada de implementare a Proiectului, Beneficiarul va transmite la AMPOSDRU sau
OIPOSDRU delegat, la fiecare 3 luni, previziuni actualizate privind cheltuielile care urmează a fi efectuate
în trimestrul următor, în conformitate cu prevederile Ghidului solicitantului, luând în considerare și
prevederile art. 7 privind termenele estimate de rambursare a cheltuielilor efectuate în cadrul Proiectului.
(20) Beneficiarul are obligația de a pune la dispoziția AMPOSDRU sau OIPOSDRU delegat,
Autorității de Certificare și Plată, Autorității de Audit, Departamentului de Luptă Antifraudă, Comisiei
Europene, Curții Europene de Conturi și/sau oricărui alt organism abilitat să verifice modul de utilizare a
finanțării nerambursabile, la cerere și în termen, documentele și/sau informațiile solicitate și să asigure
toate condițiile pentru efectuarea verificărilor la fața locului.
(21) În vederea efectuării verificărilor prevăzute la alin. (20), Beneficiarul se angajează să acorde
dreptul de acces la locurile și spațiile unde se implementează sau a fost implementat Proiectul, în
conformitate cu alin. (20), (22) și (25) și art. 2 alin. (2), inclusiv acces la sistemele informatice, și să pună
la dispoziție documentele solicitate privind gestiunea tehnică și financiară a Proiectului, atât pe suport
hârtie, cât și în format electronic.
Documentele trebuie să fie ușor accesibile și arhivate, astfel încât să permită verificarea lor.
Beneficiarul este obligat să informeze organismele și autoritățile menționate la alin. (20) cu privire la locația
arhivării documentelor, în termen de 3 zile de la transmiterea solicitării de către AMPOSDRU sau
OIPOSDRU delegat.
(22) Beneficiarul are obligația de a păstra toate documentele originale (și în copie ăConform cu
originalul” documentele partenerilor), inclusiv documentele contabile, privind activitățile și cheltuielile
eligibile, în vederea asigurării unei piste de audit adecvate, în conformitate cu regulamentele comunitare
și naționale.
Toate documentele vor fi păstrate până la 31 decembrie 2021, cu posibilitatea prelungirii acestui
termen până la închiderea oficială a POSDRU.
(23) În cazul nerespectării prevederilor alin. (22), Beneficiarul este obligat să restituie întreaga sumă
primită aferentă Proiectului, reprezentând asistență financiară nerambursabilă din cofinanțarea FSE,
precum și cofinanțarea aferentă alocată din fonduri de la bugetul de stat, inclusiv dobânzile și/sau
penalitățile aferente calculate conform legislației în vigoare.

11

12

MONITORUL OFICIAL AL ROMÂNIEI, PARTEA I, Nr. 209/25.III.2011
(24) Beneficiarul este obligat să declare pe propria răspundere și să se asigure în permanență că
finanțarea obținută pentru implementarea Proiectului nu se suprapune cu alte finanțări primite din bugetul
de stat sau alte bugete ale Comunității Europene, conform prevederilor Ghidului solicitantului.
(25) Beneficiarul se obligă să mențină destinația și să asigure exploatarea și mentenanța bunurilor
și/sau echipamentelor achiziționate și a lucrărilor efectuate în cadrul Proiectului pe o perioadă de cel puțin
3 ani după împlinirea perioadei de implementare a Proiectului. În cazul nerespectării acestei obligații,
Beneficiarul se obligă să restituie AMPOSDRU contravaloarea echipamentelor achiziționate și lucrărilor
efectuate în cadrul Proiectului, în termen de maximum 30 de zile de la data constatării de către
AMPOSDRU sau OIPOSDRU delegat a încălcării acestei obligații de către Beneficiar.
Regimul juridic al achiziționării bunurilor imobile (clădiri deja construite și terenuri pe care se află
acestea) în cadrul POSDRU este stabilit prin instrucțiune/decizie emisă de AMPOSDRU și alte dispoziții
legale.
Beneficiarul se obligă să asigure sustenabilitatea Proiectului implementat, în conformitate cu cererea
de finanțare prevăzută în anexa 1 la prezentul contract, pentru cel puțin 3 ani de la data finalizării
implementării cererii de finanțare.
(26) Beneficiarul își va asuma integral răspunderea pentru prejudiciile cauzate terților din culpa sa
pe parcursul implementării Proiectului.
(27) Beneficiarul declară pe propria răspundere și garantează că în cadrul Proiectului nu sunt incluse
activități care fac obiectul schemelor de ajutor de stat/de minimis și care pot fi finanțate prin intermediul
acestor scheme. În cazul în care constată că există activități de această natură, va informa în scris
AMPOSDRU sau OIPOSDRU delegat cu privire la acest aspect.
(28) Beneficiarul, conform prevederilor art. 2 alin. (1) din Hotărârea Guvernului nr. 606/2010 privind
stabilirea unor măsuri de accelerare a implementării instrumentelor structurale, pentru asigurarea finanțării
cheltuielilor necesare implementării proiectului finanțat din instrumente structurale, poate constitui garanții
în favoarea unei instituții de credit, sub forma gajării sau ipotecării activelor fixe care fac obiectul
contractului de finanțare, în condițiile legii.
Beneficiarul este obligat să transmită AMPOSDRU sau OIPOSDRU delegat, după caz, o copie a
contractului de credit și gaj/ipotecă în termen de maximum 10 zile lucrătoare de la semnarea acestuia.
Termenii și condițiile specifice conform cărora Beneficiarul poate beneficia de prevederile prezentului
articol se pot stabili prin instrucțiune/decizie emisă de AMPOSDRU.
B. Obligațiile AMPOSDRU și OIPOSDRU delegat
(1) AMPOSDRU/OIPOSDRU delegat, după caz, are obligația de a informa Beneficiarul, în timp util,
cu privire la orice decizie luată care poate afecta implementarea Proiectului.
(2) AMPOSDRU/OIPOSDRU delegat, după caz, are obligația de a informa Beneficiarul cu privire la
rapoartele, concluziile și recomandările care au impact asupra Proiectului acestuia, formulate de către
Comisia Europeană și orice altă autoritate competentă.
(3) AMPOSDRU/OIPOSDRU delegat, după caz, are obligația de a sprijini Beneficiarul prin furnizarea
informațiilor sau clarificărilor pe care acesta le consideră necesare pentru implementarea Proiectului.
(4) AMPOSDRU va efectua transferul prefinanțării, în condițiile prevăzute în prezentul contract, în
termen de maximum 15 zile de la data înregistrării cererii de prefinanțare la AMPOSDRU sau OIPOSDRU
delegat, însoțită de toate documentele solicitate prin prezentul contract. În situația nedepunerii acestor
documente, AMPOSDRU nu va efectua plata prefinanțării.
(5) AMPOSDRU va efectua rambursarea cheltuielilor în termen de maximum 30 de zile
calendaristice de la data înregistrării cererii de rambursare însoțite de toate documentele solicitate prin
prezentul contract. Termenul de 30 de zile calendaristice se suspendă în cazul în care Beneficiarul nu
trimite cererea de rambursare cu respectarea condițiilor prevăzute în prezentul contract. Beneficiarul care
are calitatea de ordonator de credite al bugetului de stat, bugetului asigurărilor sociale de stat sau al
bugetelor fondurilor speciale și Beneficiarul care reprezintă o entitate aflată în subordinea sau în
coordonarea acestuia și care este finanțat integral de la bugetul acestuia va primi din partea AMPOSDRU
sau OIPOSDRU delegat o notificare privind validarea cheltuielilor privind contribuția comunitară la
finanțarea acordată și care au fost declarate prin cererile de rambursare, iar ulterior au fost virate de către
AMPOSDRU ca venit la bugetul din care a fost finanțat proiectul respectiv.
(6) În vederea validării cheltuielilor, AMPOSDRU/OIPOSDRU delegat, după caz, are obligația
verificării tuturor operațiunilor efectuate pentru implementarea Proiectului pe care le consideră necesare,
a cererilor de prefinanțare/rambursare intermediară/rambursare finală și a rapoartelor tehnico-financiare
transmise de către Beneficiar.
Documentele-suport justificative privind cheltuielile declarate vor fi prezentate de către Beneficiar la
solicitarea AMPOSDRU/OIPOSDRU delegat, după caz, în conformitate cu prevederile art. 7.
(7) AMPOSDRU/OIPOSDRU delegat, după caz, monitorizează din punct de vedere tehnic și
financiar, în vederea asigurării legalității, regularității, conformității și realității, toate activitățile aferente
implementării Proiectului care face obiectul prezentului contract.
(8) AMPOSDRU/OIPOSDRU delegat, după caz, are obligația de a efectua verificarea la fața locului
a activităților aferente implementării Proiectului, în conformitate cu prevederile alin. (7), asigurând cel puțin
o vizită de monitorizare pentru fiecare an de implementare a Proiectului.

MONITORUL OFICIAL AL ROMÂNIEI, PARTEA I, Nr. 209/25.III.2011
(9) AMPOSDRU/OIPOSDRU delegat, după caz, are obligația de a răspunde la o solicitare prevăzută
la lit. A alin. (16) în termen de maximum 30 de zile de la primirea acesteia. În cazuri urgente justificate de
către Beneficiar, AMPOSDRU/OIPOSDRU delegat va răspunde solicitării Beneficiarului în termen de
15 zile de la primirea solicitării.
(10) AMPOSDRU va informa despre data închiderii oficiale/parțiale a POSDRU prin intermediul
mijloacelor publice de informare.
ARTICOLUL 10
Subcontractarea și cesiunea

(1) În cazul externalizării/subcontractării unor activități din cadrul Proiectului, responsabilitatea totală
în raport cu AMPOSDRU/OIPOSDRU delegat revine în final Beneficiarului, în conformitate cu dispozițiile
legale.
(2) Valoarea maximă care va face obiectul externalizării nu poate depăși 49% din valoarea
contractului.
(3) Prezentul contract, precum și toate drepturile și obligațiile decurgând din implementarea acestuia
nu pot face obiectul cesiunii totale ori parțiale, novației, subrogației sau al oricărui alt mecanism de
transmisiune și/sau de transformare a obligațiilor și drepturilor prevăzute în prezentul contract de către
Beneficiar.
(4) Managementul Proiectului poate fi externalizat (subcontractat) integral sau parțial.
(5) Beneficiarul are obligația de a respecta prevederile legislației naționale în vigoare în domeniul
achizițiilor publice sau, în cazul în care Beneficiarul nu este autoritate contractantă în sensul legislației
naționale privind atribuirea contractelor de achiziții publice, are obligația respectării instrucțiunilor emise
de AMPOSDRU pentru derularea procedurilor de achiziție în cursul implementării proiectelor contractate.
(6) Subcontractorii nu sunt parteneri sau asociați ai Beneficiarului sau partenerilor în baza prezentului
contract.
(7) Valoarea maximă a externalizării, reglementată la alin. (2), nu include contractele de achiziție
publică care au ca obiect furnizarea de produse (contracte de furnizare), achiziția de imobile și execuția
de lucrări, acestea intrând sub incidența cheltuielilor de tip FEDR și a categoriei de cheltuieli aferente
managementului de proiect (materiale consumabile).
(8) Pentru toate activitățile externalizate (subcontractate), subcontractorii (inclusiv persoane fizice
autorizate) se angajează să furnizeze organismelor de audit și de control, inclusiv
AMPOSDRU/OIPOSDRU delegat, toate informațiile necesare privind activitățile subcontractate. În acest
sens, Beneficiarul are obligația de a asigura disponibilitatea tuturor informațiilor prin contractul încheiat cu
prestatorul sau cu prestatorii.
(9) Prevederile prezentului articol sunt aplicabile și externalizării către persoane fizice autorizate,
întreprinderi individuale, cabinete individuale sau alte forme de organizare echivalente.
ARTICOLUL 11
Nereguli

(1) Prin neregulă se înțelege orice abatere de la legalitate, regularitate și conformitate în raport cu
dispozițiile legale naționale și/sau comunitare, precum și cu prevederile contractelor ori ale altor
angajamente legale încheiate în baza acestor dispoziții, care prejudiciază bugetul general al Comunității
Europene și/sau bugetele administrate de aceasta ori în numele ei, precum și bugetele din care provine
cofinanțarea aferentă printr-o cheltuială necuvenită.
(2) Constatarea neregulilor și recuperarea sumelor plătite necorespunzător se realizează conform
prevederilor legale în domeniu, respectiv Ordonanța Guvernului nr. 79/2003 privind controlul și recuperarea
fondurilor comunitare, precum și a fondurilor de cofinanțare aferente utilizate necorespunzător, aprobată
cu modificări prin Legea nr. 529/2003, cu modificările și completările ulterioare, și Hotărârea Guvernului
nr. 1.306/2007 pentru aprobarea Normelor metodologice de aplicare a Ordonanței Guvernului nr. 79/2003
privind controlul și recuperarea fondurilor comunitare, precum și a fondurilor de cofinanțare aferente
utilizate necorespunzător.
(3) În cazul sumelor plătite necorespunzător de către AMPOSDRU, Beneficiarul are obligația de a
restitui sumele respective în termen de 15 zile de la data transmiterii referatului de restituire de către
AMPOSDRU/OIPOSDRU delegat, în conformitate cu dispozițiile legale. Începând cu ziua a 16-a se vor
calcula majorări de întârziere pentru fiecare zi de întârziere, în procentul stabilit conform dispozițiilor legale
în vigoare la data respectivă.
ARTICOLUL 12
Conflictul de interese și regimul incompatibilităților

(1) Reprezintă conflict de interese orice situație care împiedică părțile contractante să aibă o atitudine
profesionistă, obiectivă și imparțială sau care le împiedică să execute activitățile prevăzute în prezentul
contract într-o manieră profesionistă, obiectivă și imparțială, din motive referitoare la familie, viață
personală, afinități politice ori naționale, interese economice sau orice alte interese. Interesele anterior
menționate includ orice avantaj pentru persoana în cauză, soț/soție, rude ori afini până la gradul al II-lea
inclusiv.

13

14

MONITORUL OFICIAL AL ROMÂNIEI, PARTEA I, Nr. 209/25.III.2011
(2) Părțile contractante se obligă să întreprindă toate diligențele necesare pentru a evita orice conflict
de interese sau incompatibilitate definită de legislația românească și europeană în vigoare și să se
informeze reciproc, cu celeritate, în legătură cu orice situație care dă naștere sau este posibil să dea
naștere unui astfel de conflict.
(3) Dispozițiile alin. (1) și (2) se aplică partenerilor, subcontractorilor, angajaților Beneficiarului,
precum și angajaților AMPOSDRU sau OIPOSDRU delegat implicați în realizarea prevederilor prezentului
contract.
(4) AMPOSDRU și OIPOSDRU delegat își rezervă dreptul de a verifica dacă măsurile luate de
Beneficiar sunt potrivite și au dreptul de a solicita Beneficiarului să ia măsuri suplimentare, dacă este
necesar, pentru evitarea conflictului de interese, sau de a rezilia contractul de plin drept, fără punere în
întârziere, fără intervenția unui tribunal arbitral/unei instanțe judecătorești și fără îndeplinirea altor
formalități, cu excepția transmiterii către Beneficiar a unei simple informări cu privire la rezilierea
prezentului contract, în cazul identificării unui conflict de interese sau unei incompatibilități.
ARTICOLUL 13
Modificări și completări la contract

(1) Orice modificare a prezentului contract se va face cu acordul ambelor părți prin aprobarea unei
notificări sau prin încheierea unui act adițional, cu excepția modificărilor determinate de schimbări în
legislația națională și/sau europeană, care vor intra în vigoare la data menționată în actul normativ
respectiv, fără a fi necesar în prealabil acordul Beneficiarului. În situația modificărilor determinate de
schimbări în legislația națională, AMPOSDRU sau OIPOSDRU delegat va notifica Beneficiarul în acest
sens. Modelul-cadru de notificare ce vizează modificări determinate de schimbări în legislația națională
și/sau europeană va fi elaborat și aprobat prin instrucțiune/decizie la nivelul AMPOSDRU.
(2) Beneficiarul trebuie să informeze AMPOSDRU/OIPOSDRU delegat, după caz, despre orice
situație care poate determina întârzierea executării prezentului contract, în termen de 5 zile de la data la
care a luat cunoștință de aceasta. Beneficiarul poate solicita, cu cel puțin 30 de zile înainte de sfârșitul
perioadei de implementare a Proiectului, prelungirea duratei de implementare a Proiectului, cu respectarea
duratei maxime de implementare a Proiectului specificate în Ghidul solicitantului aferent Proiectului
finanțat, fără a afecta bugetul Proiectului. Beneficiarul va transmite solicitarea însoțită de documente
justificative.
(3) În situații bine justificate, atunci când există dificultăți în atingerea indicatorilor stabiliți, inclusiv
în selectarea numărului de persoane propus de Beneficiar în cadrul grupului/grupurilor-țintă, așa cum a
fost specificat în cadrul cererii de finanțare prevăzute în anexa 1 la prezentul contract, Beneficiarul va
putea solicita prin act adițional o modificare sau o reducere a indicatorilor propuși pentru grupul/grupurilețintă într-un procent de maximum 25% din valoarea stabilită inițial pentru fiecare grup-țintă, acolo unde este
cazul. Această reducere a numărului de persoane din cadrul grupului/grupurilor-țintă va determina și o
reducere corespunzătoare a valorii totale eligibile a Proiectului. Corectarea erorilor de
redactare/introducere a cifrelor în sistemul informatic, introducerea de noi categorii de grupuri-țintă sau
modificarea caracteristicilor grupului-țintă nu intră sub incidența prezentului alineat și fac obiectul unei
propuneri de act adițional la prezentul contract, justificată corespunzător.
ARTICOLUL 14
Forța majoră

(1) Prin forță majoră se înțelege acel eveniment imprevizibil, insurmontabil și imposibil de înlăturat,
independent de voința părților, intervenit după data semnării prezentului contract, care împiedică
executarea în tot sau în parte a acestuia și care exonerează de răspundere partea care îl invocă.
(2) Pot constitui cauze de forța majoră evenimente cum ar fi: calamități naturale (cutremure, inundații,
alunecări de teren), război, revoluție, embargo.
(3) Partea care invocă forță majoră are obligația de a notifica celeilalte părți cazul de forță majoră,
în termen de 5 zile de la data apariției, și de a dovedi existența situației de forță majoră, în termen de cel
mult 15 zile, în baza unui certificat eliberat de autoritățile competente. De asemenea, are obligația de a
comunica data încetării situației de forță majoră, în termen de 5 zile.
(4) Părțile au obligația de a lua orice măsuri care le stau la dispoziție în vederea limitării consecințelor
acțiunii de forță majoră.
(5) Dacă partea care invocă forța majoră nu procedează la notificarea începerii și încetării cazului
de forță majoră, în condițiile și termenele prevăzute, va suporta toate daunele provocate celeilalte părți prin
lipsa notificării.
(6) Executarea prezentului contract va fi suspendată de la data apariției cazului de forță majoră pe
perioada de acțiune a acesteia, fără a prejudicia drepturile ce se cuvin părților.
(7) În cazul în care forța majoră și/sau efectele acesteia obligă la suspendarea executării prezentului
contract pe o perioadă mai mare de 3 luni, părțile se vor întâlni într-un termen de cel mult 10 zile de la
expirarea acestei perioade, pentru a conveni asupra modului de continuare, modificare sau reziliere a
prezentului contract.

MONITORUL OFICIAL AL ROMÂNIEI, PARTEA I, Nr. 209/25.III.2011
ARTICOLUL 15
Încetarea și suspendarea contractului

(1) În situația în care Beneficiarul, din motive imputabile acestuia, nu a început implementarea
Proiectului în termen de 3 luni de la data precizată la art. 2 alin. (2), prezentul contract se consideră reziliat
de plin drept, fără îndeplinirea altor formalități și fără intervenția instanței judecătorești, cu excepția unei
simple notificări de informare a Beneficiarului asupra rezilierii contractului.
(2) AMPOSDRU/OIPOSDRU delegat, după caz, va rezilia prezentul contract de plin drept, fără
intervenția instanței judecătorești și fără îndeplinirea altor formalități, cu excepția unei simple notificări de
informare a Beneficiarului asupra rezilierii contractului, dacă se constată neconcordanță între starea de
fapt dovedită și cele declarate de către Beneficiar în cererea de finanțare, referitor la faptul că Proiectul
nu face obiectul unei alte finanțări din fonduri publice naționale și/sau comunitare și/sau nu a mai beneficiat
de finanțare din alte programe naționale ori comunitare. În acest caz, Beneficiarul este obligat să restituie
integral sumele primite, în termen de 10 zile de la data constatării neconcordanței menționate anterior. De
asemenea, după împlinirea termenului de 10 zile menționat anterior, Beneficiarul va plăti și penalități în
cuantum de 0,1% pentru fiecare zi de întârziere până la restituirea integrală a sumelor primite, penalități
calculate la valoarea sumelor primite de Beneficiar.
(3) În cazul nerespectării prevederilor prezentului contract de către Beneficiar, inclusiv în situația
prevăzută la alin. (1), după notificarea prealabilă a Beneficiarului, AMPOSDRU/OIPOSDRU delegat, după
caz, poate dispune rezilierea de plin drept a prezentului contract fără intervenția instanței și fără
îndeplinirea altor formalități, cu excepția unei simple notificări de informare a Beneficiarului asupra rezilierii
contractului. În situația rezilierii, Beneficiarul va fi obligat la restituirea în întregime a sumelor deja primite
în cadrul prezentului contract din asistența financiară nerambursabilă, la plata de majorări de întârziere
și/sau daune-interese.
(4) Anterior rezilierii prezentului contract, AMPOSDRU poate suspenda plățile ca o măsură de
precauție, după notificarea prealabilă a Beneficiarului.
(5) În cazul în care prezentul contract este reziliat din culpa Beneficiarului, acesta poate fi exclus de
la participarea la selecția publică de proiecte și de la acordarea finanțării nerambursabile pentru o perioadă
de 2 ani.
(6) Dacă partenerul transnațional nu furnizează documentele-suport solicitate în timp de 30 de zile
de la data semnării prezentului contract, AMPOSDRU/OIPOSDRU delegat poate decide să declare
contractul reziliat de plin drept, fără intervenția instanței și fără îndeplinirea altor formalități, cu excepția
unei simple notificări de informare a Beneficiarului asupra rezilierii contractului.
(7) Prin derogare de la prevederile alin. (1)—(6), prezentul contract se consideră reziliat de plin
drept, fără îndeplinirea altor formalități și fără intervenția instanței judecătorești, cu excepția unei simple
notificări de informare a Beneficiarului asupra rezilierii contractului, în situația în care AMPOSDRU dispune
în acest sens prin instrucțiune/decizie.
ARTICOLUL 16
Legea aplicabilă

(1) Prevederile prezentului contract vor fi interpretate, înțelese și aplicate în conformitate cu legislația
comunitară și/sau națională în vigoare.
(2) Prezentul contract este guvernat de legea română.
ARTICOLUL 17
Anexele la contract

(1) Următoarele documente sunt anexate la prezentul contract și constituie parte integrantă a
acestuia:
— anexa 1 — Cererea de finanțare;
— anexa 2 — Bugetul Proiectului;
— anexa 3 — Acord de parteneriat;
— anexa 4 — CV-urile echipei de management și echipei de implementare, dacă este cazul.
(2) În cazul unui conflict între prevederile anexelor și cele ale prezentului contract, prevederile
contractului prevalează.
(3) AMPOSDRU va comunica prin instrucțiuni modele și formate de formulare pentru aplicarea
prevederilor prezentului contract.
ARTICOLUL 18
Dispoziții finale

(1) Proprietatea, titlurile și drepturile de proprietate intelectuală și industrială privind rezultatele
Proiectului, raportările și alte documente legate de acesta vor rămâne la Beneficiar. Beneficiarul va acorda
AMPOSDRU/OIPOSDRU delegat, după caz, dreptul de a utiliza gratuit și după cum consideră necesar
toate documentele rezultate în urma Proiectului, oricare ar fi forma acestora, dacă nu se încalcă drepturile
existente de proprietate industrială și intelectuală.
(2) AMPOSDRU își rezervă dreptul de a reduce parțial sau total finanțarea, dacă această diminuare
este cauzată de dificultăți în cadrul bugetului de stat. În acest sens, semnarea prezentului contract nu

15

16

MONITORUL OFICIAL AL ROMÂNIEI, PARTEA I, Nr. 209/25.III.2011
reprezintă în mod automat obligația necondiționată a AMPOSDRU de a finanța, până la finalizarea
Proiectului, valoarea angajată în cazul menționat mai sus. Riscul financiar asumat de Beneficiar va fi luat
în calcul la semnarea prezentului contract, la modificarea sau prelungirea acestuia. Acordarea prezentei
finanțări nu presupune obligația AMPOSDRU/OIPOSDRU delegat, după caz, de a acorda și alte finanțări
similare în viitor.
(3) AMPOSDRU și OIPOSDRU delegat își rezervă dreptul de a diminua corespunzător finanțarea
acordată, în situația în care indicatorii tehnici ai Proiectului prevăzuți în cererea de finanțare sunt
neîndepliniți și/sau nerealizați conform cererii de finanțare aprobate.
(4) În cazul în care una dintre prevederile prezentului contract nu mai produce efecte juridice,
celelalte prevederi rămân valabile, iar părțile semnatare vor proceda în așa fel încât să înlocuiască prin
notificare sau schimb de adrese scrise clauza fără efecte juridice cu una permisă de lege, care să aibă
scopul avut de clauza ce nu mai produce efecte juridice.
(5) Termenul zi reprezintă zi calendaristică, dacă nu se specifică în mod distinct.
(6) În eventualitatea unui litigiu între AMPOSDRU/OIPOSDRU delegat, după caz, și Beneficiar,
survenit în executarea sau în legătură cu executarea, interpretarea și cu aplicarea în orice mod a
prezentului contract, se vor depune toate diligențele pentru soluționarea acestuia pe cale amiabilă. În
situația în care nu se poate ajunge la o înțelegere pe cale amiabilă în termen de 30 de zile de la data
solicitării uneia dintre părțile contractante, litigiul se supune spre soluționare instanțelor judecătorești
competente din România.
(7) Procentul aferent cheltuielilor generale de administrație reglementat în bugetul Proiectului,
indiferent de formă, va fi citit și luat în considerare ca fiind de maximum 5%, 7%, 15%, în funcție de specific;
este permisă modificarea sumelor prevăzute pentru cheltuieli generale de administrație, prin act adițional,
în conformitate cu prevederile art. 9 lit. B.
(8) Prezentul contract constituie titlu executoriu.
(9) Prezentul contract a fost încheiat în două exemplare originale în limba română, un exemplar
pentru AMPOSDRU/OIPOSDRU delegat și un exemplar pentru Beneficiar.
Autoritatea de management pentru
Programul Operațional Sectorial
pentru Dezvoltarea Resurselor Umane
Reprezentant legal

Reprezentant legal

Director general,
Semnătura
......................
Data
........................

Gabriel S. Popa

Beneficiar

Semnătura
......................
Data
........................

..

..

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 209/25.III.2011 conține 16 pagini.

Prețul: 3,20 lei

&JUYDGY|521704]
ISSN 1453—4495

