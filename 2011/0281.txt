PARTEA I

Anul 179 (XXIII) — Nr. 281

Joi, 21 aprilie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 383 din 23 martie 2011 referitoare la sesizarea de
neconstituționalitate a dispozițiilor art. I pct. 2 referitor
la art. 16 alin. (1), pct. 9 referitor la art. 31 alin. (1),
pct. 25, pct. 37 referitor la art. 72 alin. (5), pct. 40
referitor la art. 79 alin. (4), pct. 51 referitor la art. 94
alin. (2), pct. 52, 66, 70, 75, 78, 84 și art. II alin. (1) din
Legea pentru modificarea și completarea Legii
nr. 53/2003 — Codul muncii, precum și a legii în
ansamblul său ............................................................

2–11

HOTĂRÂRI ALE GUVERNULUI ROMÂNIEI
342. — Hotărâre privind numirea Comisiei pentru
efectuarea cercetării prealabile în vederea declarării
utilității publice pentru lucrarea de interes național
ăMagistrala 5 Drumul Taberei — Pantelimon, tronsonul
Universitate — Pantelimon”........................................

12

388. — Hotărâre pentru modificarea și completarea
Hotărârii Guvernului nr. 760/2009 privind înființarea
Registrului Național al Donatorilor Voluntari de Celule
Stem Hematopoietice ................................................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.116. — Ordin al ministrului culturii și patrimoniului național
privind clasarea în Lista monumentelor istorice, grupa
valorică ăB”, a imobilului Clădire primărie, din
Str. Principală nr. 206, satul/comuna Aita Mare, județul
Covasna ....................................................................

15

ACTE ALE BĂNCII NAȚIONALE A ROMÂNIEI
301. — Ordin privind dispunerea radierii din Registrul
general și din Registrul special al instituțiilor financiare
nebancare a Societății Comerciale ING CREDIT
IFN — S.A. ................................................................

16

2

MONITORUL OFICIAL AL ROMÂNIEI, PARTEA I, Nr. 281/21.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 383
din 23 martie 2011

referitoare la sesizarea de neconstituționalitate a dispozițiilor art. I pct. 2 referitor la art. 16 alin. (1),
pct. 9 referitor la art. 31 alin. (1), pct. 25, pct. 37 referitor la art. 72 alin. (5), pct. 40 referitor la art. 79
alin. (4), pct. 51 referitor la art. 94 alin. (2), pct. 52, 66, 70, 75, 78, 84 și art. II alin. (1)
din Legea pentru modificarea și completarea Legii nr. 53/2003 — Codul muncii,
precum și a legii în ansamblul său
În temeiul prevederilor art. 146 lit. a) din Constituție și al
art. 15 alin. (1) din Legea nr. 47/1992 privind organizarea și
funcționarea Curții Constituționale, republicată, la data de
17 martie 2011, un grup de 113 deputați aparținând grupurilor
parlamentare ale Partidului Național Liberal și Partidului Social
Democrat a solicitat Curții Constituționale să se pronunțe asupra
constituționalității dispozițiilor Legii pentru modificarea și
completarea Legii nr. 53/2003 — Codul muncii, precum și a legii
în ansamblul său.
Sesizarea de neconstituționalitate a fost înregistrată la
Curtea Constituțională sub nr. 1.612 din 17 martie 2011 și
constituie obiectul Dosarului nr. 377A/2011.
La sesizare a fost anexată lista cuprinzând semnăturile celor
113 deputați, și anume: Cristian Mihai Adomniței, Marin
Almăjanu, Sergiu Andon, Teodor Atanasiu, Vasile Berci, ViorelVasile Buda, Daniel-Stamate Budurescu, Cristian Buican,
Mihăiță Calimente, Mircea Vasile Cazan, Mariana Câmpeanu,
Daniel Chițoiu, Tudor-Alexandru Chiuariu, Liviu-Bogdan Ciucă,
Tudor Ciuhodaru, Horia Cristian, Mihai-Aurel Donțu, Gheorghe
Dragomir, George Ionuț Dumitrică, Relu Fenechiu, Damian
Florea, Gheorghe Gabor, Grațiela Leocadia Gavrilescu, Andrei
Dominic Gerea, Alina-Ștefania Gorghiu, Titi Holban, Pavel Horj,
Mircea Irimescu, Nicolae Jolța, Mihai Lupu, Dan-Ștefan
Motreanu, Gheorghe-Eugen Nicolăescu, Ludovic Orban, Viorel
Palașcă, Ionel Palăr, Cornel Pieptea, Gabriel Plăiașu, CristinaAncuța Pocora, Virgil Pop, Octavian-Marius Popa, Călin
Constantin Anton Popescu-Tăriceanu, Ana Adriana Săftoiu, Nini
Săpunaru, Adrian George Scutaru, Ionuț-Marian Stroe, Radu
Stroe, Gigel-Sorinel Știrbu, Gheorghe-Mirel Taloș, Adriana
Diana Tușa, Radu Bogdan Țîmpău, Ioan Țintean, Florin
Țurcanu, Horea-Dorin Uioreanu, Lucia-Ana Varga, Mihai
Alexandru Voicu — deputați aparținând grupului parlamentar al
Partidului Național Liberal — și Victor-Viorel Ponta, Mircea
Dușa, Emil Radu Moldovan, Marian Neacșu, Victor Cristea,
Costică Macaleți, Sonia-Maria Drăghici, Vasile Mocanu, Anghel
Stanciu, Neculai Rățoi, Florin-Costin Pâslaru, Iordache Florin,
Antonella Marinescu, Aurel Vlădoiu, Iuliu Nosa, Ioan Stan,
Eugeniu Radu Coclici, Horia Grama, Cornel Itu, Ion Burnei,
Rodica Nassar, Victor Socaciu, Ion Călin, Viorel Ștefan, Mihai
Tudose, Ioan Cindrea, Angel Tîlvăr, Ioan Damian, Adrian
Mocanu, Eugen Bejinariu, Dan-Mircea Popescu, Cristina Ileana
Dumitrache, Gabriel Petru Vlase, Vasile Popeangă, Iulian
Claudiu Manda, Cristian-Sorin Dumitrescu, Bogdan Nicolae
Niculescu Duvăz, Andrei Dolineaschi, Florentin Gust Băloșin,
Marian Ghiveciu, Mircea-Gheorghe Drăghici, Constantin Niță,
Ion Mocioalcă, Eduard-Stelian Martin, Manuela Mitrea, Doina
Burcău, Florian Popa, Dan Nica, Silvestru-Mircea Lup,
Gheorghe Ciocan, Adrian Solomon, Sorin Ioan Roman, CiprianFlorin Luca, Matei Radu Brătianu, Petre Petrescu, Gheorghe
Antochi, Aurelia Vasile și Dumitru Chiriță — deputați aparținând
grupului parlamentar al Partidului Social Democrat.

Criticile privesc, pe de o parte, aspecte de
neconstituționalitate extrinsecă a Legii pentru modificarea și
completarea Legii nr. 53/2003 — Codul muncii, în ansamblul
său, precum și aspecte de neconstituționalitate intrinsecă a
dispozițiilor acestei legi.
I.1. Cu privire la criticile de neconstituționalitate
extrinsecă, autorii obiecției susțin că procedura de vot a
moțiunii de cenzură depuse cu prilejul angajării răspunderii
Guvernului pentru proiectul Legii pentru modificarea și
completarea Legii nr. 53/2003 — Codul muncii s-a desfășurat
cu încălcarea dispozițiilor art. 36 din Regulamentul ședințelor
comune ale Camerei Deputaților și Senatului. În opinia acestora,
dispozițiile amintite prevăd cvorumul de participare la vot,
cvorum care trebuie să fie de cel puțin jumătate plus unu din
numărul membrilor Camerelor și care se stabilește în funcție de
persoanele care și-au exprimat efectiv votul, iar nu în funcție de
persoanele prezente în sală, dar care nu și-au exprimat votul.
Or, întrucât asupra moțiunii de cenzură au fost exprimate valabil
doar 216 voturi, iar numărul total al parlamentarilor este de 470,
rezultă că nu a fost întrunit cvorumul legal.
I.2. Autorii obiecției de neconstituționalitate susțin că prin
modalitatea de adoptare a legii criticate au fost încălcate
prevederile art. 61 alin. (1) și art. 114 din Constituție. În acest
sens, arată că angajarea răspunderii Guvernului nu este
oportună, întrucât există o majoritate parlamentară care poate
asigura adoptarea legii în procedură obișnuită sau de urgență.
Prin urmare, structura politică a Parlamentului ar fi permis
evitarea procedurii prevăzute de art. 114 din Constituție.
Totodată, se arată că nu există nicio urgență în adoptarea
acestui act normativ prin prisma necesității implementării unor
directive adoptate la nivelul Uniunii Europene, respectiv
Directiva 98/59/CE a Consiliului din 20 iulie 1998 privind
apropierea legislațiilor statelor membre cu privire la concedierile
colective, Directiva 1999/70/CE a Consiliului din 28 iunie 1999
privind acordul-cadru cu privire la munca pe durată determinată,
încheiat între CES, UNICE și CEEP, Directiva 2003/88/CE a
Parlamentului European și a Consiliului din 4 noiembrie 2003
privind anumite aspecte ale organizării timpului de lucru ori
Directiva 2008/104/CE a Parlamentului European și a Consiliului
din 19 noiembrie 2008 privind munca prin agent de muncă
temporară. În acest sens, sunt amintite termenele în care trebuie
implementate aceste directive, termene care, spre exemplu, în
privința Directivei 2008/104/CE a Parlamentului European și a
Consiliului se întind până la data de 5 decembrie 2011, astfel
încât adoptarea legii de implementare nu ar fi fost urgentă. Mai
mult, se arată că nu a existat niciun demers din partea
Guvernului adresat Senatului pentru dezbaterea legii în cauză,
ceea ce a dus la imposibilitatea formulării unor amendamente la
textul legii, precum și la excluderea societății civile de la
dezbaterile privind raporturilor colective și individuale de muncă.

MONITORUL OFICIAL AL ROMÂNIEI, PARTEA I, Nr. 281/21.IV.2011
În același context se arată că dreptul Guvernului de a decide
asupra oportunității și conținutului inițiativei legislative nu este
unul absolut, Curtea Constituțională putând cenzura această
competență prin prisma respectării exigențelor art. 114 din
Constituție. Totodată, absolutizarea dreptului Guvernului de a
apela la procedura angajării răspunderii ar duce la
transformarea acestei autorități în putere legiuitoare, interferând,
astfel, cu atribuțiile de legiferare ale Parlamentului.
I.3. Criticile de neconstituționalitate sunt raportate și la
dispozițiile Legii fundamentale referitoare la obligația respectării
legilor, susținându-se că elaborarea Legii pentru modificarea și
completarea Legii nr. 53/2003 — Codul muncii s-a făcut cu
ignorarea prevederilor art. 5 și 7 din Legea nr. 109/1997 privind
organizarea și funcționarea Consiliului Economic și Social,
precum și celor ale art. 21 și 31 din Legea nr. 24/2000 privind
normele de tehnică legislativă pentru elaborarea actelor
normative. În acest sens, se arată că Guvernul nu a obținut
avizul Consiliului Economic și Social, întrucât acesta nu s-a
putut întruni în mod legal. Astfel, au fost încălcate dispozițiile
art. 141 din Constituție care consacră rolul Consiliului Economic
și Social de organ consultativ al Parlamentului și al Guvernului,
funcțiile acestuia dobândind o semnificație pur formală.
I.4. Autorii obiecției de neconstituționalitate invocă și faptul
că Birourile permanente ale celor două Camere au luat
hotărârea de a interzice accesul publicului la ședința
Parlamentului din 8 martie 2011 — data angajării răspunderii
Guvernului — în condițiile în care, potrivit dispozițiilor art. 139 din
Regulamentul Camerei Deputaților și celor ale art. 116 din
Regulamentul Senatului, o atare hotărâre nu putea fi adoptată
decât în ședința comună, cu votul majorității parlamentarilor
prezenți. Astfel, au fost încălcate dispozițiile art. 1 alin. (1),
art. 64 alin. (1) și art. 68 din Constituție.
II.1. În privința criticilor de neconstituționalitate
intrinsecă se susține, într-un mod general, că prin ansamblul
măsurilor promovate pentru modificarea Codului muncii statul
român se dezice de răspunderea ce îi revine în calitate de stat
social, răspundere ce trebuie să se manifeste inclusiv prin
asigurarea unui anumit nivel de protecție a cetățenilor —
persoane încadrate în muncă — în raport cu angajatorii.
Sunt menționate, în acest sens, dispozițiile care modifică
art. 16 alin. (1), art. 31 alin. (1), art. 52 alin. (1) lit. d), art. 129 și
art. 150 alin. (2) din Codul muncii.
Astfel, se arată că instituirea formei scrise a contractului
individual de muncă ca o condiție ad validitatem cerută la
încheierea unui contract de muncă limitează posibilitatea
salariaților de a proba existența raportului de muncă, cu
consecința restrângerii regimului de protecție instituit de
legislația muncii.
De asemenea, este criticată majorarea duratei maxime a
perioadei de probă și posibilitatea de a dispune încetarea
contractului de muncă printr-o notificare scrisă.
Autorii sesizării critică și dreptul pe care îl dobândește
angajatorul de a stabili în mod discreționar normele de muncă
pentru salariați fără consultarea acestora, fapt ce încurajează
exploatarea abuzivă a forței de muncă, în scopul maximizării
câștigului, fără vreo condiționare privitoare la protecția socială a
muncii.
Totodată, se arată că protecția salariaților este restrânsă și
prin dreptul pe care îl are pentru viitor angajatorul de a respinge
cererea de acordare a concediului fără plată pentru formare
profesională fără a mai consulta sindicatul ori reprezentanții
salariaților.
Un efect asemănător are și modificarea art. 52 alin. (1) lit. d)
din Codul muncii, în sensul în care angajatorul poate dispune
reducerea programului de lucru și a salariului, fără a fi necesar
acordul organizației sindicale ori al reprezentanților salariaților.

3

În același context se arată că prevederile legale criticate nu
mențin o balanță rezonabilă între încrederea cetățenilor în cadrul
normativ existent și interesele pentru a căror satisfacere
operează modificarea acestuia. Astfel, se aduce atingere
dispozițiilor art. 1 alin. (3), art. 41, art. 47 și art. 135 alin. (2) lit. f)
din Constituție.
II.2. Autorii obiecției de neconstituționalitate susțin că
modificările aduse art. 79 alin. (4) din Codul muncii sunt contrare
art. 41 alin. (1) din Constituție. Astfel, se arată că termenul de
preaviz pentru persoanele aflate în poziții de conducere ăpractic
s-a dublat ca durată”, astfel încât acestea vor fi obligate să
rămână în unitatea angajatoare o perioadă mai lungă, fapt ce le
restrânge dreptul la muncă.
II.3. În continuare, autorii obiecției își raportează critica de
neconstituționalitate la prevederile Legii fundamentale care
consacră egalitatea în drepturi a cetățenilor.
— Astfel, se susține că modificările aduse art. 72 alin. (5) din
Codul muncii sunt de natură să discrimineze salariații din
sectorul public în raport cu cei ce își desfășoară activitatea în
sectorul privat, în sensul că cei dintâi nu mai beneficiază de
garanțiile prevăzute de cod în cazul concedierilor colective.
Diferența de tratament juridic este determinată de ă«capitalul»
utilizat de către angajator”.
Totodată, se arată că o atare prevedere legală nu a fost
impusă de necesitatea transpunerii Directivei 98/59/CE a
Consiliului privind apropierea legislațiilor statelor membre cu
privire la concedierile colective, întrucât între dispozițiile art. 1
alin. (2) din acest act normativ și modificările propuse există o
diferență majoră: legiuitorul european a exclus din sfera de
protecție funcționarii publici, în timp ce legiuitorul român a
creat un regim diferit, discriminatoriu, situat în afara drepturilor
constituționale garantate tuturor salariaților din sectorul
public.
— Tot din perspectiva încălcării principiului egalității în
drepturi se arată că dispozițiile art. 95 alin. (2) din Codul muncii,
așa cum au fost modificate prin legea criticată, nesocotesc art. 5
alin. (1) din Directiva 2008/104/CE a Parlamentului European și
a Consiliului. Astfel, aceste dispoziții stabilesc regula potrivit
căreia salariatul temporar beneficiază de garanția plății salariului
minim brut pe țară garantat în plată, în timp ce dispozițiile
europene dispun obligația asigurării unor condiții de bază de
angajare și de muncă cel puțin egale acelora care s-ar aplica
lucrătorilor în cazul în care aceștia ar fi recrutați direct de
întreprinderea utilizatoare pentru același loc de muncă. Așa
fiind, se încalcă principiul egalității de tratament în materie de
remunerație între salariații temporari și cei ai utilizatorului care
desfășoară o muncă identică.
Totodată, modificările aduse art. 94 alin. (2) din Codul muncii
au eliminat dreptul salariatului temporar de a beneficia de un
salariu între două misiuni, acordat de agentul de muncă
temporar.
— În același context se susține că prin modificările aduse
art. 223 alin. (2) și art. 229 din Codul muncii sunt restrânse
măsurile de protecție împotriva concedierilor reprezentanților
salariaților, fiind eliminate interdicțiile de concediere a acestora
pentru motive ce nu țin de persoana salariatului și pentru
necorespundere profesională. Neconstituționalitatea acestor
dispoziții legale este văzută, însă, prin prisma faptului că liderii
sindicali au un grad mai mare de protecție decât reprezentanții
salariaților, întrucât cei dintâi beneficiază în continuare de
prevederile mai favorabile ale art. 10 alin. (1) din Legea
sindicatelor nr. 54/2003. Astfel, se ajunge la concluzia că, în mod
nejustificat și cu încălcarea art. 16 alin. (1) și (2) din Constituție,
este sancționată lipsa organizării în sindicat.

4

MONITORUL OFICIAL AL ROMÂNIEI, PARTEA I, Nr. 281/21.IV.2011

II.4. Se susține că prin modificarea rolului Consiliului
Economic și Social se aduce atingere dispozițiilor art. 141 din
Constituție. Astfel, se exclude competența de a asigură dialogul
social, Consiliul dobândind, pentru viitor, doar atribuția realizării
dialogului tripartit la nivel național.
II.5. Critica de neconstituționalitate vizează și dispozițiile
art. II din Legea pentru modificarea și completarea Legii
nr. 53/2003 — Codul muncii, potrivit cărora contractele colective
de muncă și actele adiționale încheiate în intervalul de la data
intrării în vigoare a legii și până la data de 31 decembrie 2011 nu
pot prevedea o durată de valabilitate care să depășească data
de 31 decembrie 2011. În acest sens, autorii sesizării susțin că
impunerea unui termen maxim de încheiere a contractelor
colective de muncă limitează dreptul la negocieri colective
prevăzut de art. 41 alin. (5) din Constituție. De asemenea, se
arată că legiuitorul nu oferă nicio garanție asupra faptului că
această limitare a aplicării în timp va fi înlăturată la data de
31 decembrie 2011.
Cu privire la interdicția statelor de a institui limitări ale
dreptului la negociere colectivă, sunt invocate dispozițiile
Convenției Organizației Internaționale a Muncii nr. 98/1949
privind aplicarea dreptului de organizare și negociere colectivă
și ale Convenției Organizației Internaționale a Muncii
nr. 154/1981 privind promovarea negocierii colective, precum și
ăun set de principii privind negocierea colectivă” elaborat de
Comitetul pentru Libertate Sindicală al Consiliului de
Administrație al Biroului Internațional al Muncii.
Toate acestea, în opinia autorilor obiecției de
neconstituționalitate, demonstrează încălcarea art. 41 alin. (5) și
art. 53 din Constituție.
II.6. În final, sunt enumerate o serie de prevederi ale unor
acte internaționale pretins a fi încălcate prin modificările aduse
dispozițiilor art. 72 alin. (5), art. 79 alin. (4), art. 95 alin. (2),
art. 215 și art. 229 din Codul muncii, precum și prin art. II al legii
modificatoare a Codului muncii, fără însă a se motiva în mod
concret încălcările aduse acestora.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Guvernului, pentru
a comunica punctul lor de vedere.
Președintele Camerei Deputaților a transmis Curții
Constituționale, cu Adresa nr. 51/1.275 din 18 martie 2010,
punctul său de vedere, în care se arată că sesizarea de
neconstituționalitate este neîntemeiată.
Astfel, cu privire la aspectele de neconstituționalitate
invocate privind procedura de vot a moțiunii de cenzură depuse
cu prilejul angajării răspunderii Guvernului pentru proiectul Legii
pentru modificarea și completarea Legii nr. 53/2003 — Codul
muncii, se arată că aprecierea condițiilor de cvorum se face
având în vedere numărul de parlamentari efectiv prezenți, iar nu
al celor care și-au exprimat votul. Or, potrivit acestui criteriu,
condițiile de cvorum au fost întrunite.
Referitor la pretinsa încălcare a art. 1 alin. (4) și art. 114 din
Constituție, sunt invocate considerentele Deciziei Curții
Constituționale nr. 1.525/2010, prin care s-a statuat că
angajarea răspunderii de către Guvern nu poate fi cenzurată de
Parlament sub aspectul oportunității sale.
De asemenea, este citată Decizia nr. 34/1998, în care s-a
statuat că ăangajarea răspunderii este o procedură mixtă, de
control parlamentar, întrucât permite inițierea unei moțiuni de
cenzură, și de legiferare, deoarece proiectul de lege în legătură
cu care Guvernul își angajează răspunderea se consideră
adoptat, dacă o asemenea moțiune nu a fost depusă sau, fiind
inițiată, a fost respinsă”.

În același sens, se subliniază faptul că proiectul de lege este
adoptat tot de către Parlament și nu de Guvern, ca urmare a
respingerii unei moțiuni de cenzură sau a nedepunerii unei
asemenea moțiuni.
În continuare, cu privire la susținerea potrivit căreia Legea
pentru modificarea și completarea Legii nr. 53/2003 — Codul
muncii ar fi fost adoptată cu încălcarea dispozițiilor altor legi, se
arată că o atare critică nu poate fi soluționată de Curtea
Constituțională care este ținută să analizeze doar conformitatea
dintre legi și dispozițiile Constituției.
Cât privește pretinsa încălcare a prevederilor art. 1 alin. (5),
ale art. 64 alin. (1) și art. 68 alin. (2) din Constituție, se
menționează că, potrivit stenogramei ședinței comune a celor
două Camere ale Parlamentului din data de 16 martie 2011, în
care a fost respinsă moțiunea de cenzură formulată în legătură
cu legea criticată pentru neconstituționalitate, nu rezultă că
ședința în cauză ar fi fost declarată secretă.
Cu privire la criticile de neconstituționalitate raportate la
dispozițiile art. 1 alin. (3), ale art. 41 alin. (1), ale art. 47 și ale
art. 135 alin. (2) lit. f) din Constituție, se arată, în esență,
următoarele:
Forma scrisă a contractului de muncă, prevăzută ca
o condiție ad validitatem a acestuia, reprezintă în realitate
o garanție pentru drepturile angajaților, iar nu o limitare a acestor
drepturi.
Durata maximă de probă nu este reglementată de
Constituție. De altfel, majorarea acestei perioade este necesară,
așa cum s-a evidențiat și în procesul de învățământ.
De asemenea, art. 41 din Constituție nu se referă la modul
de stabilire a normelor de muncă, ceea ce înseamnă că acesta
este lăsat la nivelul legii. În plus, în critica modificărilor aduse
art. 129 din Codul muncii, autorii obiecției nu au analizat
ansamblul normelor legale incidente care stabilesc dreptul
sindicatului ori al reprezentanților salariaților de a interveni,
inclusiv prin deschiderea unui conflict de muncă în caz de
opoziție.
Nici posibilitatea angajatorului de a respinge cererea
salariatului de acordare a concediului fără plată nu poate fi
făcută abuziv, chiar dacă nu mai sunt consultați reprezentanții
salariaților, întrucât decizia poate fi atacată pe cale administrativ
ierarhică sau în justiție.
Cât privește posibilitatea de a reduce programul de lucru fără
consultarea reprezentanților salariaților, se arată că autorii
sesizării nu precizează textul constituțional pretins a fi încălcat.
Referitor la majorarea termenului de preaviz, se arată că
aceasta nu este reglementată de Constituție, că tinde la
protejarea drepturilor angajatorului și că nimic nu împiedică
părțile să prevadă un termen mai scurt.
În ceea ce privește criticile de neconstituționalitate raportate
la dispozițiile art. 16 alin. (1) din Constituție, președintele
Camerei Deputaților invocă, în esență, următoarele argumente:
Angajații din sectorul public se află într-o situație diferită față
de cei din sectorul privat, astfel că tratamentul juridic diferit este
justificat.
Directiva 2008/104/CE a Parlamentului European și a
Consiliului miniștrilor prevede posibilitatea statelor membre de a
institui reglementări derogatorii de la normele privind munca prin
agent temporar.
Reprezentanții salariaților se află într-o situație diferită de
liderii sindicali, întrucât numai aceștia din urmă contribuie la
apărarea drepturilor și la promovarea intereselor profesionale,
economice și sociale ale salariaților.
În ceea ce privește critica referitoare la dispozițiile pct. 75 din
Legea pentru modificarea și completarea Legii nr. 53/2003 —
Codul muncii, arată că acestea, în realitate, dezvoltă dispozițiile
art. 141 din Constituție și completează legea organică a

MONITORUL OFICIAL AL ROMÂNIEI, PARTEA I, Nr. 281/21.IV.2011
Consiliului Economic și Social cu o nouă regulă, necesară,
anume ădialogul tripartit la nivel național”.
De asemenea, amintește că niciun text din Constituție nu
reglementează termenele în care se pot face negocierile
colective, ceea ce are ca efect imposibilitatea analizării
conformității art. II din legea criticată cu Legea fundamentală.
Cât privește pretinsa încălcare a dispozițiilor art. 20 din
Constituție, se arată că acest text se referă ăla modul de aplicare
a unor reguli de drept și nicidecum la conformitatea normelor
din Legea criticată cu instrumentele europene sau internaționale
în domeniu.”
Președintele Senatului a transmis Curții Constituționale, cu
Adresa nr. I — 232 din 21 martie 2011, punctul său de vedere,
în care se arată că sesizarea de neconstituționalitate este
întemeiată.
Argumentele invocate sunt, în esență, identice cu cele
susținute de autorii sesizării.
Astfel, susține că Legea pentru modificarea și completarea
Legii nr. 53/2003 — Codul muncii este afectată de vicii de
neconstituționalitate extrinsecă, întrucât angajarea răspunderii
Guvernului nu a fost oportună, ci s-a făcut abuziv, cu încălcarea
atribuțiilor Parlamentului, ca unică autoritate legiuitoare a țării.
De asemenea, sunt înfrânte dispozițiile art. 1 alin. (5) din
Constituție, întrucât legea criticată nu respectă normele de
tehnică legislativă prevăzute de Legea nr. 24/2000.
În ceea ce privește neconstituționalitatea intrinsecă a
dispozițiilor legii modificatoare a Codului muncii, se arată că
aceste dispoziții diminuează protecția asigurată salariaților, aduc
atingere dreptului la muncă și creează discriminări între salariați.
Totodată, modifică rolul Consiliului Economic și Social, ăîn
sensul excluderii din sfera de competență a acestuia a
problematicii dialogului social.”
În sfârșit, arată că art. II din legea criticată prejudiciază grav
dreptul la negocieri colective, fiind afectată însăși substanța
acestui drept.
Guvernul a transmis Curții Constituționale, cu Adresa
nr. 5/1.751/21 martie 2011/E.B., punctul său de vedere, în care
arată că sesizarea de neconstituționalitate nu este întemeiată.
În acest sens, susține că argumentele invocate privind
încălcarea condițiilor de cvorum la votarea moțiunii de cenzură
depuse cu prilejul angajării răspunderii Guvernului pentru
proiectul Legii pentru modificarea și completarea Legii
nr. 53/2003 — Codul muncii vizează, în principal, deficiențe care
țin de modul de aplicare a dispozițiilor unui regulament al
Parlamentului, aspecte ce nu revin competenței Curții
Constituționale, așa cum s-a statuat, de altfel, și prin Decizia
nr. 786/2009, Decizia nr. 413/2010 și Decizia nr. 1.466/2009.
Aceleași argumente sunt valabile și în ceea ce privește criticile
referitoare la încălcarea dispozițiilor art. 1 alin. (1) coroborate cu
art. 64 alin. (1) și art. 68 din Legea fundamentală.
Invocând, de asemenea, jurisprudența Curții Constituționale,
prin deciziile nr. 298/2006 și nr. 375/2005, arată că este lipsită
de fundament și afirmația potrivit căreia Guvernul a încălcat
competența Parlamentului de unică autoritate legiuitoare, de
vreme ce instituția angajării răspunderii Guvernului își găsește
suport juridic în chiar cuprinsul Legii fundamentale. Mai mult,
precizează că, în situația de față, dată fiind importanța deosebită
a proiectului în discuție și necesitatea aplicării imediate a
măsurilor propuse, care urmăresc să flexibilizeze și să adapteze
relațiile de muncă la realitățile socio-economice actuale, în
raport cu evoluția dinamică a pieței muncii, piață care în
contextul crizei economice întâmpină numeroase dificultăți,
Guvernul a fost îndreptățit să uzeze de prerogativa sa
constituțională privind angajarea răspunderii.

5

Cu privire la criticile referitoare la lipsa consultării Consiliului
Economic și Social, susține că acestea privesc, în realitate,
aspecte ce țin de modul de aplicare a unor dispoziții legale
procedurale în activitatea Guvernului, aspecte a căror analiză
nu revine competenței Curții Constituționale.
În ceea ce privește criticile de neconstituționalitate intrinsecă
formulate de autorii sesizării, se arată următoarele:
Modificarea art. 16 din Codul muncii este total în spiritul
art. 41 alin. (2) din Constituție. Astfel, salariatul are un raport de
muncă stabilit și poate beneficia de toate garanțiile legale.
Majorarea perioadei de probă nu împiedică părțile să
stabilească o durată mai redusă. În acest interval, salariatul se
bucură de toate drepturile cuvenite, în condițiile încheierii
contractului individual de muncă în formă scrisă.
Stabilirea de către angajator a normelor de muncă nu se
poate face în mod abuziv, ci conform normativelor în vigoare
sau după consultarea sindicatului.
Posibilitatea angajatorului de a respinge cererea de acordare
a concediului fără plată este limitată doar la situația în care
absența salariatului ar prejudicia grav desfășurarea activității.
De asemenea, decizia de reducere a programului de lucru
nu este una arbitrară, ci condiționată de motive economice,
tehnologice, structurale sau alte motive similare ce depășesc
30 de zile lucrătoare și se poate face după consultarea
prealabilă a sindicatului. Mai mult, aceasta apare ca o măsură
de protecție a salariatului, față de perspectiva disponibilizării
pentru aceleași motive.
Majorarea perioadei de preaviz nu afectează dreptul la
muncă, întrucât angajatul poate înceta raporturile de muncă
plătind daunele cuvenite.
În ceea ce privește critica referitoare la încălcarea principiului
egalității în drepturi a cetățenilor, se arată că de la data intrării
în vigoare a prevederilor de lege criticate nu se vor mai putea
face concedieri colective în sectorul public. Așadar, nu se pune
problema discriminării angajaților din acest sector față de cei din
mediul privat.
Nici modificarea dispozițiilor art. 95 din Codul muncii nu este
de natură să creeze discriminări, ci instituie garanția unui minim
de salariu în cazul muncii prin agent de muncă temporară.
De asemenea, modificările aduse Codului muncii nu creează
discriminări între liderii sindicali și reprezentații salariaților.
Cât privește modificarea dispozițiilor art. 215 din Codul
muncii, arată că aceasta nu contravine art. 141 din Constituție,
Consiliul Economic și Social fiind un organism tripartit care va
realiza dialogul social la nivel național. Propunerea de
modificare vizează componența consiliului, iar nu atribuțiile
acestuia.
Se arată și că dreptul la negocieri colective nu este restrâns,
ci este stabilită doar durata pe care se pot încheia contractele
colective până la apariția legii speciale în domeniu, fără a
impieta asupra posibilității de negociere a unor noi contracte
colective la sfârșitul perioadei de referință. După termenul de
31 decembrie 2011, negocierea contractelor colective de muncă
și a actelor adiționale la acestea se va face în conformitate cu
prevederile legii privind contractul colectiv de muncă în vigoare
la acel moment.
În sfârșit, în ceea ce privește critica de neconstituționalitate
raportată la prevederile art. 20 din Constituție, consideră că
aceasta este inadmisibilă, întrucât nu este motivată.
Curtea a fost legal sesizată și este competentă, potrivit
dispozițiilor art. 146 lit. a) din Constituție și ale art. 1, 10, 15, 16
și 18 din Legea nr. 47/1992, să se pronunțe asupra
constituționalității prevederilor legale criticate.
Obiectul controlului de constituționalitate, astfel cum
rezultă din sesizarea formulată, îl constituie dispozițiile Legii

6

MONITORUL OFICIAL AL ROMÂNIEI, PARTEA I, Nr. 281/21.IV.2011

pentru modificarea și completarea Legii nr. 53/2003 — Codul
muncii. Totuși, din motivarea obiecției de neconstituționalitate,
Curtea constată că aceasta vizează atât o critică de
neconstituționalitate extrinsecă privind legea în ansamblul său,
sub aspectul procedurii de adoptare, cât și o critică de
neconstituționalitate intrinsecă ce privește, în special, art. I pct. 2
care modifică art. 16 alin. (1) din Codul muncii, pct. 9 care
modifică art. 31 alin. (1), pct. 25 care vizează art. 52 alin. (1)
lit. d), pct. 37 referitor la art. 72 alin. (5), pct. 40 care modifică
art. 79 alin. (4), pct. 51 privind art. 94 alin. (2), pct. 52, 66, 70, 75,
78, 84 — care aduc modificări art. 95 alin. (2), art. 129, art. 150
alin. (2), art. 215, art. 223 alin. (2) și art. 229 din Codul muncii —
și art. II alin. (1) din legea criticată.
Textele modificate ale Codului muncii, criticate punctual, au
următorul cuprins:
— Art. 16 alin. (1): ă(1) Contractul individual de muncă se
încheie în baza consimțământului părților, în formă scrisă, în
limba română. Obligația de încheiere a contractului individual
de muncă în formă scrisă revine angajatorului. Forma scrisă
este obligatorie pentru încheierea valabilă a contractului.”;
— Art. 31 alin. (1): ă(1) Pentru verificarea aptitudinilor
salariatului, la încheierea contractului individual de muncă se
poate stabili o perioadă de probă de cel mult 90 de zile
calendaristice pentru funcțiile de execuție și de cel mult 120 de
zile calendaristice pentru funcțiile de conducere.”;
— Art. 52 alin. (1) lit. d): ăd) în cazul întreruperii sau reducerii
temporare a activității, fără încetarea raportului de muncă,
pentru motive economice, tehnologice, structurale sau similare.”;
— Art. 72 alin. (5): ă(5) Prevederile art. 68—712 nu se aplică
salariaților din instituțiile publice și autoritățile publice.”;
— Art. 79 alin. (4): ă(4) Termenul de preaviz este cel convenit
de părți în contractul individual de muncă sau, după caz, cel
prevăzut în contractele colective de muncă aplicabile și nu poate
fi mai mare de 20 de zile lucrătoare pentru salariații cu funcții de
execuție, respectiv nu poate fi mai mare de 45 de zile lucrătoare
pentru salariații care ocupă funcții de conducere.”;
— Art. 94 alin. (2): ă(2) Agentul de muncă temporară poate
încheia cu salariatul temporar un contract de muncă pe durată
nedeterminată, situație în care în perioada dintre două misiuni
salariatul temporar se află la dispoziția agentului de muncă
temporară.”;
— Art. 95 alin. (2): ă(2) Salariul primit de salariatul temporar
pentru fiecare misiune se stabilește prin negociere directă cu
agentul de muncă temporară și nu poate fi mai mic decât salariul
minim brut pe țară garantat în plată.”;
— Art. 129: ăNormele de muncă se elaborează de către
angajator, conform normativelor în vigoare, sau, în cazul în care
nu există normative, normele de muncă se elaborează de către
angajator după consultarea sindicatului reprezentativ ori, după
caz, al reprezentanților salariaților.”;
— Art. 150 alin. (2): ă(2) Angajatorul poate respinge
solicitarea salariatului numai dacă absența salariatului ar
prejudicia grav desfășurarea activității.”;
— Art. 215: ă(1) Consiliul Economic și Social este instituție
publică de interes național, tripartită, autonomă, constituită în
scopul realizării dialogului tripartit la nivel național.
(2) Organizarea și funcționarea Consiliului Economic și
Social se stabilește prin lege specială.”;
— Art. 223 alin. (2): ă(2) Pe toată durata exercitării mandatului
reprezentanții aleși în organele de conducere ale sindicatelor nu
pot fi concediați pentru motive ce țin de îndeplinirea mandatului
pe care l-au primit de la salariații din unitate.”;
— Art. 229: ăPe toată durata exercitării mandatului
reprezentanții salariaților nu pot fi concediați pentru motive ce
țin de îndeplinirea mandatului pe care l-au primit de la salariați.”;

— Art. II: ă(1) Contractele colective de muncă și actele
adiționale încheiate în intervalul de la data intrării în vigoare a
prezentei legi și până la 31 decembrie 2011 nu pot prevedea o
durată de valabilitate care să depășească 31 decembrie 2011.
După această dată, contractele colective de muncă și actele
adiționale se vor încheia pe durate stabilite prin legea specială.”
Dispozițiile constituționale pretins încălcate sunt cele ale
art. 1 alin. (1) și (3)—(5) cu referire la caracterul național,
suveran și independent, unitar, indivizibil, respectiv de stat de
drept și social al României, la separația puterilor în stat și la
obligativitatea respectării Constituției, a supremației sale și a
legilor, art. 16 alin. (1) și (2) privind egalitatea în drepturi, art. 20
referitor la tratatele internaționale privind drepturile omului,
art. 41 privind munca și protecția socială a muncii, art. 47 privind
nivelul de trai, art. 53 privind restrângerea exercițiului unor
drepturi sau al unor libertăți, art. 61 alin. (1) privind rolul
Parlamentului, art. 64 alin. (1) privind organizarea internă a celor
două Camere ale Parlamentului, art. 67 privind actele juridice și
cvorumul legal la nivelul celor două Camere ale Parlamentului,
art. 68 privind caracterul public al ședințelor celor două Camere
ale Parlamentului, art. 114 privind angajarea răspunderii
Guvernului, art. 135 alin. (2) lit. f) privind economia și art. 141
privind Consiliul Economic și Social. Totodată, sunt considerate
ca fiind încălcate și prevederile art. 36 din Regulamentul
ședințelor comune ale Camerei Deputaților și Senatului, aprobat
prin Hotărârea Parlamentului nr. 4/1992, publicat în Monitorul
Oficial al României, Partea I, nr. 34 din 4 martie 1992, cu
modificările și completările ulterioare, precum și ale Legii
nr. 24/2000 privind normele de tehnică legislativă pentru
elaborarea actelor normative, republicată în Monitorul Oficial al
României, Partea I, nr. 260 din 21 aprilie 2010, cu modificările și
completările ulterioare.
Sunt menționate ca fiind încălcate și prevederile art. 7 privind
egalitatea în drepturi, art. 22 privind dreptul la securitate socială,
art. 23 paragraful 1 privind dreptul la muncă și libera alegere a
muncii și art. 25 paragraful 1 privind dreptul la un nivel de trai
corespunzător din Declarația Universală a Drepturilor Omului,
art. 14 privind interzicerea discriminării din Convenția pentru
apărarea drepturilor omului și a libertăților fundamentale,
partea I — pct. 1, 6, 12 și 20 privind dreptul la muncă liberă,
negocieri colective, dreptul la securitate socială, egalitate de
șanse și de tratament în materie de angajare și de profesie, fără
discriminare în funcție de sex — și partea a II-a — art. 1, 6 și 29
privind dreptul la muncă, dreptul de negociere colectivă și
dreptul la informare și la consultare în procedurile de concediere
colectivă — din Carta Socială Europeană revizuită, ratificată prin
Legea nr. 74/1999, publicată în Monitorul Oficial al României,
Partea I, nr. 193 din 4 mai 1999, precum și dispozițiile Convenției
Organizației Internaționale a Muncii nr. 98/1949 privind aplicarea
principiilor dreptului de organizare și negociere colectivă,
ratificată prin Decretul nr. 352/1958 al Prezidiului Marii Adunări
Naționale, publicat în Buletinul Oficial nr. 34 din 29 august 1958,
și ale Convenției Organizației Internaționale a Muncii
nr. 154/1981 privind promovarea negocierii colective, ratificată
prin Legea nr. 112/1992, publicată în Monitorul Oficial al
României, Partea I, nr. 302 din 25 noiembrie 1992.
În fine, se arată că dispozițiile legale criticate contravin și
art. 5 paragraful 1 teza întâi din Directiva nr. 2008/104/CE a
Parlamentului European și a Consiliului din 19 noiembrie 2008
privind munca prin agent de muncă temporară, publicată în
Jurnalul Oficial al Uniunii Europene L 327 din 5 decembrie 2008.
Având în vedere modul în care a fost motivată obiecția de
neconstituționalitate, Curtea urmează a analiza mai întâi
respectarea condițiilor de constituționalitate extrinsecă a Legii
pentru modificarea și completarea Legii nr. 53/2003 — Codul

MONITORUL OFICIAL AL ROMÂNIEI, PARTEA I, Nr. 281/21.IV.2011
muncii, urmând ca, în măsura în care acestea vor fi întrunite, să
examineze criticile de neconstituționalitate intrinsecă a
dispozițiilor legii amintite.
I.1. În ceea ce privește critica de neconstituționalitate vizând
neîntrunirea condițiilor de cvorum la votarea moțiunii de cenzură
depuse cu prilejul angajării răspunderii Guvernului pentru
proiectul Legii pentru modificarea și completarea Legii
nr. 53/2003 — Codul muncii, Curtea constată că aceasta se
raportează la prevederile art. 67 din Constituție, în interpretarea
pe care autorii sesizării o dau acestor prevederi prin prisma art. 36
din Regulamentul ședințelor comune ale Camerei Deputaților și
Senatului. Concluzia la care au ajuns autorii obiecției pe calea
acestei interpretări este că numărul de persoane care își exprimă
opțiunea prin votul cu bile este cel în funcție de care trebuie să se
aprecieze și întrunirea condițiilor de cvorum.
Față de aceste susțineri, Curtea reține, în acord cu
jurisprudența sa, că dispozițiile art. 67 din Constituție
reglementează condițiile de cvorum legal, respectiv numărul de
parlamentari care trebuie să fie prezenți la momentul votului
final. Faptul că textul constituțional amintit nu se referă și la
cvorumul de ședință, adică acela care trebuie să fie întrunit pe
tot parcursul dezbaterilor, este explicat de Curte, prin Decizia
nr. 1.237 din 6 octombrie 2010, publicată în Monitorul Oficial al
României, Partea I, nr. 785 din 24 noiembrie 2010, astfel:
ăaceastă concluzie este întărită și prin dispozițiile art. 75 alin. (1)
din Constituție, care vizează «dezbaterea și adoptarea legii»;
întrucât art. 67 și 76 din Constituție prevăd că numai la
adoptarea legii este nevoie de un anumit cvorum și majoritate de
adoptare, rezultă, fără dubiu, că textul Constituției nu impune
aceleași cerințe și cu privire la dezbaterea legii. Astfel, Curtea
constată că adoptarea legii, ca parte a procesului legislativ,
vizează votul final exercitat de către Parlament asupra
ansamblului legii. În acest sens se pronunță atât doctrina juridică
din România, cât și cea străină”.
În același timp, însă, Curtea constată că dispozițiile art. 113
alin. (1) din Constituție reglementează numărul de voturi ce sunt
necesare pentru ca o moțiune de cenzură să fie adoptată,
stabilindu-se că acesta trebuie să exprime opțiunea majorității
deputaților și senatorilor.
Aspectele reglementate de art. 67 și art. 113 alin. (1) din
Constituție vizează, în mod evident, condiții distincte necesare
adoptării unei moțiuni de cenzură. Astfel, pe de o parte, se
prevede că majoritatea parlamentarilor trebuie să fie prezentă la
ședința comună a celor două Camere ale Parlamentului la
momentul votării moțiunii de cenzură, iar pe de altă parte, se
stabilește că, pentru ca moțiunea de cenzură să fie adoptată,
ea trebuie să întrunească susținerea majorității deputaților și
senatorilor. Aceste două condiții nu se suprapun, cvorumul fiind
o condiție necesară pentru legala desfășurare a procedurii
votului, ce se apreciază anterior acestui moment, în timp ce prin
vot se validează o opțiune politică, ceea ce se constată ulterior
exprimării acesteia prin vot.
Având în vedere cele reținute mai sus, Curtea constată că
îndeplinirea condițiilor de cvorum legal la momentul exprimării
votului de către parlamentari nu poate fi apreciată în funcție de
numărul de voturi exprimate. Astfel, este posibil ca, deși
prezenți, parlamentarii să se abțină de la vot. Instanța de
contencios constituțional nu este în măsură să cenzureze o
astfel de conduită.
Analizând, din perspectiva arătată, condițiile de cvorum la
momentul votării moțiunii de cenzură depusă cu prilejul angajării
răspunderii Guvernului pentru proiectul Legii pentru modificarea
și completarea Legii nr. 53/2003 — Codul muncii, Curtea
constată că, potrivit celor menționate în Procesul-verbal referitor
la rezultatul votului exprimat de către deputați și senatori asupra

7

moțiunii de cenzură inițiate de 210 deputați și senatori,
consemnat în cuprinsul stenogramei ședinței comune a Camerei
Deputaților și Senatului din 16 martie 2011, publicată în
Monitorul Oficial al României, Partea a II-a nr. 26 din 25 martie
2011, la această ședință au participat 389 de parlamentari din
numărul total de 470, dintre care doar 218 și-au exprimat opinia
prin vot. Astfel, potrivit documentelor menționate, au fost
îndeplinite condițiile de cvorum necesare unei legale exprimări
a votului, întrucât acesta s-a desfășurat în prezența unui număr
de parlamentari care acopereau cerințele constituționale,
respectiv cele ale majorității membrilor Camerelor
Parlamentului. Pe de altă parte, opțiunea politică exprimată nu
a întrunit numărul suficient de voturi pentru adoptarea moțiunii
de cenzură.
I.2. În ceea ce privește criticile de neconstituționalitate
referitoare la legitimitatea angajării răspunderii Guvernului
pentru legea examinată, Curtea observă că, prin Decizia
nr. 1.655 din 28 decembrie 2010, publicată în Monitorul Oficial
al României, Partea I, nr. 51 din 20 ianuarie 2011, sintetizând
jurisprudența sa în privința condițiilor în care Guvernul are
îndrituirea constituțională de a-și angaja răspunderea în fața
Parlamentului în conformitate cu art. 114 din Constituție, a
reținut 4 astfel de condiții, respectiv:
— existența unei urgențe în adoptarea măsurilor conținute
în legea asupra căreia Guvernul și-a angajat răspunderea;
— necesitatea ca reglementarea în cauză să fie adoptată cu
maximă celeritate;
— importanța domeniului reglementat;
— aplicarea imediată a legii în cauză.
În privința primei condiții, Curtea constată că Guvernul, în
expunerea de motive la legea criticată, a adus în prim-plan cel
puțin 3 aspecte pentru a justifica urgența adoptării legii în
procedura angajării răspunderii, și anume: 1) evoluția dinamică
a pieței muncii; 2) numeroasele dificultăți întâmpinate în această
evoluție datorate crizei economice; 3) necesitatea unui răspuns
prompt la situația creată. Prin urmare, urgența situației este
motivată prin inexistența unor mecanisme care să permită
evoluția dinamică a pieței muncii, în contextul crizei
economice.
Este dreptul exclusiv al Guvernului ca în cadrul politicii sale
legate de piața muncii să intervină ori de câte ori este necesar;
însă, în momentul în care cadrul legislativ nu mai corespunde
situației economice a țării avută în vedere la adoptarea sa,
producând chiar disfuncționalități în modul de funcționare a
pieței muncii prin îngreunarea inițiativei private, Guvernul nu
doar că are posibilitatea de a interveni, dar și obligația de a corija
efectele posibil negative asupra pieței muncii. Astfel, în
promovarea acestei legi a existat o urgență care să permită
folosirea procedurii prevăzute de art. 114 din Constituție.
În privința celei de-a doua condiții, Curtea reține că această
ămaximă celeritate” trebuie analizată în raport cu momentul
propus al intrării în vigoare a legii criticate. Astfel, Legea pentru
modificarea și completarea Legii nr. 53/2003 — Codul muncii
intră în vigoare, potrivit art. IV din lege, la 30 de zile de la data
publicării în Monitorul Oficial al României, Partea I. Faptul că se
prevede un termen până la data intrării în vigoare nu
echivalează cu acceptarea ideii conform căreia legea nu trebuia
adoptată cu maximă celeritate și ar fi fost adecvată mai degrabă
utilizarea procedurii parlamentare obișnuite sau de urgență. Din
contră, termenul în cauză a fost dat tocmai pentru ca destinatarii
actului normativ, și anume cvasimajoritatea populației țării, să
aibă suficient timp pentru luarea la cunoștință a noilor dispoziții
legale. Este, de fapt, o condiție de previzibilitate a legii care nu
poate fi transformată într-un argument în sensul că Guvernul nu
ar fi avut îndrituirea să folosească un instrument constituțional

8

MONITORUL OFICIAL AL ROMÂNIEI, PARTEA I, Nr. 281/21.IV.2011

care să asigure o maximă celeritate în adoptarea legii. Mai mult,
Curtea observă că predictibilitatea nu exclude urgența
reglementării, întrucât cu cât mai repede era adoptată legea, cu
atât mai repede intră în vigoare.
Nu în ultimul rând, cu privire la argumentul autorilor obiecției
de neconstituționalitate în sensul că exista o majoritate
parlamentară care să asigure adoptarea legii prin folosirea
procedurii obișnuite de legiferare prevăzute de art. 75 din
Constituție sau prin adoptarea sa în procedură de urgență,
conform art. 76 alin. (3) din Constituție, Curtea constată că o
atare susținere este una subiectivă, având în vedere specificul
activității parlamentare.
Așadar, procedura de adoptare folosită reprezintă o soluție
rapidă de natură a contracara efectele negative expuse în
prealabil.
În privința celei de-a treia condiții, Curtea reține că legea
supusă analizei de constituționalitate vizează stabilirea unor
măsuri legislative de amploare într-un domeniu de maximă
importanță, respectiv cel al raporturilor de muncă, fiind
modificate și completate Titlurile I—IV și VI—XIII din Codul
muncii. De asemenea, așa cum s-a arătat și mai sus, legea
criticată se adresează, datorită domeniului reglementat,
cvasimajorității populației țării, precum și tuturor instituțiilor și
autorităților publice, respectiv persoanelor juridice române sau
străine care activează pe teritoriul României.
În fine, în ceea ce privește cel de-al patrulea criteriu
menționat, Curtea observă că aplicarea legii criticate este
imediată. Astfel cum s-a arătat în Decizia nr. 1.655 din
28 decembrie 2010, precitată, Guvernul nu poate prevedea în
textul legii termene scurte de intrare în vigoare, pentru a putea
folosi procedura angajării răspunderii în mod discreționar. În
speță, însă, prevederea datei de intrare în vigoare a legii nu este
animată de motive subiective, ci se dorește ca legea criticată să
constituie un răspuns rapid și energic la cerințele economice
curente. Curtea constată că data intrării în vigoare a legii nu a
fost stabilită pentru a fi, în mod formal, imediată, din contră,
această condiție de temporalitate este susținută în mod obiectiv
și rațional de natura implicațiilor sale economice, dar și sociale.
În concluzie, raportat la cele 4 criterii analizate, Curtea
constată că angajarea răspunderii Guvernului asupra legii
criticate corespunde cerințelor art. 114 din Constituție.
I.3. Cu privire la susținerile privind inexistența avizului
Consiliului Economic și Social, Curtea observă că acesta a fost
solicitat prin Adresa nr. 4.888 din 24 februarie 2011 a
Secretariatului General al Guvernului. Chiar dacă avizul nu a
fost emis de către Consiliul Economic și Social din lipsă de
cvorum, Guvernul, prin solicitarea avizului, a respectat
prevederile constituționale ale art. 141. Este obligația Consiliului
Economic și Social să avizeze proiectele de acte normative care
vizează sfera sa de competență, iar neîndeplinirea acestei
atribuții mai ales în privința actelor normative cu un impact social
major constituie o înțelegere greșită a rolului său legal și
constituțional, fără a fi însă afectată constituționalitatea legii
asupra căreia nu a fost dat avizul Consiliului Economic și Social.
I.4. Referitor la susținerea potrivit căreia Legea pentru
modificarea și completarea Legii nr. 53/2003 — Codul muncii ar
fi viciată în raport cu dispozițiile constituționale referitoare la
autonomia organizării și funcționării Camerelor Parlamentului și
cele privind caracterul public al ședințelor celor două Camere,
Curtea constată că argumentele de neconstituționalitate
vizează, mai degrabă, hotărârea Birourilor permanente prin care
s-a decis caracterul secret al ședințelor decât legea supusă
examinării. Astfel, autorii obiecției arată că această hotărâre s-a
luat cu încălcarea dispozițiilor regulamentare care prevăd modul
în care Camerele pot dispune ca anumite ședințe să fie secrete.

Or, o eventuală încălcare a dispozițiilor regulamentelor celor
două Camere ale Parlamentului prin hotărârea Birourilor
permanente nu poate constitui obiect al analizei Curții
Constituționale în temeiul art. 146 lit. a) din Constituție. În acest
context, trebuie amintit și faptul că art. 68 alin. (2) din Constituție
prevede posibilitatea Camerelor de a hotărî ca anumite ședințe
să fie secrete, fără a detalia însă modalitatea în care se va lua
o astfel de hotărâre.
II.1. Analizând criticile de neconstituționalitate intrinsecă
formulate, Curtea reține că o primă problemă invocată de autorii
sesizării privește, în esență, restrângerea protecției sociale a
statului față de salariați, în sensul instituirii unor măsuri care îi
dezavantajează pe aceștia, afectându-le drepturile de care au
beneficiat până în prezent. În acest sens, sunt invocate
modificările aduse art. 16 alin. (1), art. 31 alin. (1), art. 52 alin. (1)
lit. d), art. 129 și art. 150 alin. (2) din Codul muncii.
Examinând aceste dispoziții, Curtea constată următoarele:
— Schimbarea opticii legiuitorului în sensul ca forma scrisă
să fie o cerință ad validitatem a contractului individual de muncă
nu poate duce în niciun caz la concluzia potrivit căreia statul a
creat un dezechilibru între părțile cocontractante. Este dreptul
exclusiv al legiuitorului de a stabili condițiile cerute în vederea
încheierii unui contract indiferent de natura acestuia. Această
competență a legiuitorului trebuie corelată cu faptul că stabilirea
în materie de contracte a unor excepții de la principiul
consensualismului prevăzut de art. 942 din Codul civil trebuie
să fie justificată în mod obiectiv și rezonabil. Raportat la acest
aspect, Curtea apreciază că încheierea în formă scrisă a
contractului de muncă este justificată de combaterea unor
practici ale angajatorilor prin care, profitând de faptul că forma
scrisă a contractului de muncă era doar un instrumentum
probationis, se sustrăgeau de la plata impozitelor și taxelor
datorate bugetului de stat sau bugetului asigurărilor sociale de
stat datorate prin efectul încheierii contractului de muncă. O
atare conduită se reflecta negativ și în planul protecției sociale
a angajatului care nu beneficia de stagiu de cotizare pentru
perioadele lucrate neînregistrate de către angajator la autoritățile
competente și nici de asigurare de sănătate sau socială.
Mai mult, legiuitorul a adoptat și măsuri de acompaniere a
modificării preconizate la art. 16 din Codul muncii, în sensul
responsabilizării celor două părți cocontractante. Astfel,
dispozițiile art. 276 alin. (1) lit. e) și e1) și art. 2791 alin. (3) din
Codul muncii, așa cum sunt reglementate de Legea pentru
modificarea și completarea Legii nr. 53/2003 — Codul muncii,
sancționează ca fiind contravenție ori infracțiune, după caz,
încălcarea de către angajator a obligației de a încheia contractul
individual de muncă, în condițiile legii.
De altfel, Curtea, în jurisprudența sa, a subliniat importanța
prevederilor referitoare la încheierea contractului individual de
muncă în formă scrisă. În acest sens, prin Decizia nr. 418 din
3 mai 2007, publicată în Monitorul Oficial al României, Partea I,
nr. 346 din 22 mai 2007, a statuat că ăexistența contractului
previne comportamentul abuziv al angajatorului, dar și atitudinea
incorectă a salariatului în îndeplinirea sarcinilor pentru care s-a
angajat. Încadrarea în muncă doar cu forme legale, pe baza
unor contracte individuale de muncă, asigură atât cunoașterea,
cât și exercitarea obligațiilor legale ce le revin celor care folosesc
forță de muncă salarială”. Practic, și din decizia enunțată
transpare necesitatea unei schimbări de optică în privința
modului de încheiere a contractului individual de muncă, întrucât
sintagma ăîncadrarea în muncă doar cu forme legale” se distinge
de situația în care raporturile de muncă se desfășoară în contra
sau cu încălcarea legii. Or, ceea ce se desfășoară împotriva legii
nu poate fi acceptat nici în domeniul raporturilor de muncă,
unde, pe lângă angajat și angajator, un rol precumpănitor, dar

MONITORUL OFICIAL AL ROMÂNIEI, PARTEA I, Nr. 281/21.IV.2011
conex, îl are statul prin prisma acordării în viitor a pensiei sau a
altor forme de ajutor social, precum și a asistenței medicale.
— Referitor la modificarea art. 31 alin. (1) din Codul muncii,
prin efectul căreia este mărită perioada de probă de la 30 la 90
de zile în privința funcțiilor de execuție și de la 90 la 120 de zile
în privința funcțiilor de conducere, Curtea observă că această
soluție legislativă impune perioade relevante prin prisma
angajatorului, în care acesta să poată evalua corespunderea
profesională a angajatului pentru postul în cauză. Fixarea
acestor perioade maximale dă posibilitatea angajatorului de a
aprecia în mod obiectiv prestația profesională a angajatului. În
cazul în care decizia angajatorului se conturează într-un interval
mai scurt decât cel pus la dispoziție de lege, nimic nu îl
împiedică pe acesta să încheie un contract individual de muncă
pe perioadă nedeterminată sau determinată, după caz.
— În ceea ce privește dispozițiile art. 52 alin. (1) lit. d) din
Codul muncii, așa cum au fost modificate prin legea criticată,
Curtea constată că acestea dau posibilitatea angajatorului de a
suspenda contractul individual de muncă și în situația în care
are loc o reducere temporară a activității sale. O atare reducere
nu este una pur subiectivă, în sensul că ar depinde în
exclusivitate de voința angajatorului, ci ea trebuie integrată în
contextul cuprinsului normativ al textului criticat, astfel încât
angajatorul va putea suspenda contractul individual de muncă
numai dacă există un motiv obiectiv în acest sens, ce nu
depinde de voința sa exclusivă. Dacă în mod obiectiv
angajatorul nu ar mai face față economic exigențelor pieței și,
deși și-ar reduce activitatea, el ar fi obligat în continuare să
plătească salariile angajaților pentru munca ce nu mai este
prestată, s-ar ajunge la situația în care dreptul acestuia de
proprietate să fie lezat în mod iremediabil. În același sens sunt,
mutatis mutandis, și considerentele Deciziei Curții
Constituționale nr. 1.276 din 12 octombrie 2010, publicată în
Monitorul Oficial al României, Partea I, nr. 746 din 9 noiembrie
2010, în care s-a statuat că, ăîn lipsa muncii prestate,
angajatorul nu poate fi obligat la plata unei remunerații care să
facă abstracție de această situație concretă și obiectivă.”
În același timp, prevederea expresă a posibilității suspendării
raporturilor de muncă este de natură a preveni măsura mai
drastică a disponibilizărilor pentru perioada în care angajatorul
se confruntă cu probleme economice, tehnologice, structurale
sau altele similare acestora.
Mai mult, măsura dispusă poate fi cenzurată de instanța
judecătorească.
Astfel, nu se poate susține că angajatul ar avea o protecție
mai redusă din partea statului în urma adoptării acestei măsuri
legislative.
— În privința modificărilor aduse art. 129 din Codul muncii,
Curtea constată că acestea restrâng, într-adevăr, o parte dintre
garanțiile de care se bucurau salariații în ceea ce privește
contribuția la elaborarea normelor de muncă și care constituiau
o expresie a prevederilor art. 9 din Constituție, după cum se
arăta și prin Decizia nr. 24 din 22 ianuarie 2003, publicată în
Monitorul Oficial al României, Partea I, nr. 72 din 5 februarie
2003. Prin urmare, potrivit noii reglementări, sindicatul ori
reprezentantul salariaților este doar consultat de către angajator
cu prilejul elaborării normelor de muncă, fără a mai avea, însă,
drept de opoziție. Această restrângere a drepturilor salariaților
cu efectul potențării poziției angajatorului în raporturile de muncă
reprezintă însă o expresie a marjei de apreciere a legiuitorului,
fără să fie încălcate dispozițiile art. 9 din Constituție. În
continuare se menține rolul organizațiilor sindicale, precum și
dreptul lor de a-și exercita liber activitatea, chiar dacă nu mai au
un drept de veto în privința elaborării normelor de muncă, tocmai
pentru că activitatea economică a angajatorului nu este condusă

9

de către sindicat. Desigur, în măsura în care angajatorul
elaborează norme de muncă absurde, acestea se vor reflecta în
contractele individuale de muncă ale angajaților și, în acest fel,
pot apărea conflicte de muncă ce vor fi tranșate de instanțele
judecătorești.
— În fine, în ceea ce privește critica de neconstituționalitate
ce vizează modificările aduse art. 150 alin. (2) din Codul muncii,
Curtea constată, de asemenea, că și aceasta este
neîntemeiată. Astfel, cererea de concediu fără plată pentru
formare profesională are în vedere în mod exclusiv două părți:
salariatul și angajatorul. Faptul că, în noua viziune a legii, nu
mai este nevoie de acordul sindicatului nu înseamnă că nivelul
de protecție al angajatului scade, ci se repoziționează mai
degrabă rolul sindicatului în relația salariat – angajator, fără a
se afecta însă prevederile art. 9 din Constituție. De altfel, nici în
acest caz refuzul angajatorului nu poate fi discreționar, ci doar
justificat de perspectiva afectării grave a activității. În plus, și în
acest caz, un refuz nejustificat al angajatorului poate fi contestat
în fața instanței de judecată.
Curtea constată că, în privința criticilor ce vizează
modificările aduse art. 52 alin. (1) lit. d), art. 129 și art. 150
alin. (2) din Codul muncii, prevederile art. 41 alin. (5) din
Constituție nu sunt incidente, nefiind vorba despre negocierea și
încheierea unor contracte colective de muncă.
Conchizând cu privire la dispozițiile de lege analizate, Curtea
reține că modificările aduse Codului muncii nu sunt de natură a
afecta în mod substanțial protecția de care se bucură salariații
potrivit prevederilor Legii fundamentale. Din contră, așa cum s-a
arătat, unele măsuri, precum prevederea formei scrise ca o
formă ad validitatem a contractului individual de muncă, tind la
ridicarea gradului de protecție a drepturilor salariaților în
raporturile de muncă.
De altfel, în acest context se impune a fi arătat că rolul pe
care trebuie să-l îndeplinească statul prin instituirea unor măsuri
de protecție a salariaților și creșterea calității vieții nu are un
conținut fix, definit. Astfel, acesta poate varia în funcție de
evoluția economică și socială, de condițiile concrete în care se
desfășoară raporturile de muncă. De asemenea, această
protecție nu poate face abstracție de drepturile angajatorilor.
Statul, în funcție de necesitățile sociale, poate contribui prin
măsurile instituite la crearea unui anumit echilibru între drepturile
și interesele părților implicate în raporturile de muncă, echilibru
care poate favoriza mai mult sau mai puțin una dintre părțile
implicate după cum se impune o protecție sporită a salariaților
ori, din contră, o încurajare a activității economice.
Toate aceste măsuri cad în marja de apreciere a legiuitorului
și nu pot fi cenzurate de Curtea Constituțională decât în măsura
în care ar aduce atingere înseși substanței drepturilor
consacrate la nivel constituțional, ceea ce, așa cum s-a
constatat, în speță nu este cazul.
II.2. În ceea ce privește modificarea art. 79 alin. (4) din Codul
muncii în sensul măririi termenului de preaviz, în special a celui
pe care trebuie să îl respecte salariatul cu funcție de conducere,
Curtea constată, în acord cu cele statuate mai sus, că legiuitorul
dispune de o marjă de apreciere în acest domeniu, mai ales că
la încheierea raporturilor de muncă și ulterior, pe perioada
desfășurării acestora, părțile pot negocia o durată de preaviz
mai mică decât cea prevăzută în textul criticat. De asemenea,
Curtea nu poate decide dacă un termen de 30 de zile sau unul
de 45 de zile este mai potrivit, competența instanței
constituționale angajându-se numai când acest termen ar fi unul
împovărător și ar produce un dezechilibru inadmisibil în
raporturile salariat-angajator.
II.3. În privința pretinsei încălcări a principiului egalității în
drepturi prin modificările aduse art. 72 alin. (5) din Codul muncii,

10

MONITORUL OFICIAL AL ROMÂNIEI, PARTEA I, Nr. 281/21.IV.2011

Curtea reține că acestea creează, într-adevăr, un tratament
juridic diferit pentru salariații din instituțiile publice și autoritățile
publice în raport cu ceilalți salariați, în sensul în care acestora nu
le sunt aplicabile dispozițiile codului referitoare la concedierea
colectivă și garanțiile care însoțesc o asemenea măsură. Pentru
a conchide, însă, că această diferență de tratament aduce
atingere dispozițiilor constituționale care consacră egalitatea în
drepturi a cetățenilor este necesar a se analiza dacă cele două
categorii de salariați se află în situații identice ori comparabile
prin prisma normei legale avute în vedere.
Raportat la speța de față, Curtea observă că instituția
concedierii colective, cu tot ceea ce aceasta presupune în
înțelesul Codului muncii, nu se poate aplica la nivelul
personalului din instituțiile și autoritățile publice, având în vedere
situația specifică a acestuia. O atare viziune este justificată de
faptul că, așa cum Curtea arăta și prin Decizia nr. 874 din
25 iunie 2010, publicată în Monitorul Oficial al României,
Partea I, nr. 433 din 28 iunie 2010, sau Decizia nr. 1.658 din
28 decembrie 2010, publicată în Monitorul Oficial al României,
Partea I, nr. 44 din 18 ianuarie 2011, ăcei care sunt angajați în
raporturi de muncă în mediul bugetar sunt legați, în mod
esențial, din punctul de vedere al sursei din care sunt alimentate
salariile/indemnizațiile sau soldele de bugetul public național, de
încasările și de cheltuielile din acest buget, dezechilibrarea
acestuia putând avea consecințe în ceea ce privește diminuarea
cheltuielilor din acest buget. Or, salariile/indemnizațiile/soldele
reprezintă astfel de cheltuieli — mai exact, cheltuieli de
personal. În schimb, în mediul privat raporturile de muncă sunt
guvernate întotdeauna de contractul individual de muncă
încheiat între un angajat și un angajator”.
Cele reținute mai sus nu au semnificația faptului că nu se vor
putea lua măsuri de concediere colectivă la nivelul instituțiilor și
autorităților publice și nici că eventualele măsuri de concediere
colectivă pot fi dispuse de către angajatorul public numai în
virtutea propriei voințe și a propriului act de decizie. Din contră,
măsurile de concediere colectivă în privința personalului din
instituțiile și autoritățile publice al cărui raport de muncă
izvorăște în temeiul unui contract individual de muncă se vor
putea face doar în baza unor reglementări primare speciale,
care vor cuprinde măsuri de acompaniere corespunzătoare, de
natură să nu discrimineze această categorie de salariați față de
salariații din mediul privat.
În aceste condiții, nu se poate susține încălcarea dispozițiilor
art. 16 din Constituție.
În ceea ce privește argumentele autorilor sesizării privind
existența unei neconcordanțe a dispozițiilor interne cu
prevederile art. 1 alin. (2) lit. b) din Directiva 98/59/CE a
Consiliului din 20 iulie 1998 privind apropierea legislațiilor
statelor membre cu privire la concedierile colective, Curtea
reține că, potrivit jurisprudenței sale, spre exemplu, Decizia
nr. 137 din 25 februarie 2010, publicată în Monitorul Oficial al
României, Partea I, nr. 182 din 22 martie 2010, nu are
competența de a analiza conformitatea dreptului național cu
prevederile cuprinse în actele obligatorii adoptate la nivelul
Uniunii Europene.
II.4. În privința modificărilor aduse art. 95 alin. (2) din Codul
muncii, autorii obiecției critică tratamentul discriminatoriu care
se instituie între salariatul temporar și salariații utilizatorului sub
aspectul remunerării, raportându-se la dispozițiile art. 5 alin. (1)
din Directiva 2008/104/CE a Parlamentului European și a
Consiliului din 19 noiembrie 2008 privind munca prin agent de
muncă temporară, privind egalitatea de tratament în ceea ce
privește condițiile de muncă și angajare a salariaților temporari.
Referindu-se mai întâi la aspectele ce privesc competența
instanței de contencios constituțional de a sancționa un text de

lege prin prisma unei eventuale neconcordanțe a acestuia cu
normele legale comunitare, Curtea reține considerentele
Deciziei nr. 137 din 25 februarie 2010, precitată, în care a statuat
că o astfel de competență revine instanței de drept comun, iar
nu Curții Constituționale.
Mai mult, precizând competența sa în această materie,
Curtea reține că nu are atribuția de a interpreta normele
comunitare pentru a clarifica ori stabili conținutul acestora,
întrucât această atribuție revine Curții de Justiție a Uniunii
Europene.
Cu toate acestea, având în vedere locul pe care
reglementările comunitare îl ocupă, potrivit art. 148 alin. (2) din
Constituție, în raport cu legile interne, Curtea este chemată să
invoce în jurisprudența sa actele obligatorii ale Uniunii Europene
de fiecare dată când acestea vor fi relevante cauzei, atât timp
cât conținutul lor nu este echivoc și nu se solicită o interpretare
proprie.
În speța de față, însă, așa cum s-a arătat, autorii sesizării
ridică problema constituționalității prin prisma neconcordanței
normei interne cu dispozițiile comunitare, astfel că o asemenea
critică nu poate constitui obiect al controlului de
constituționalitate.
Analizând conformitatea normelor de lege criticate în raport
cu dispozițiile Legii fundamentale referitoare la egalitatea în
drepturi, Curtea constată că, prin modificările aduse art. 95
alin. (2) din Codul muncii, garanția legală pe care o avea
salariatul temporar de a fi remunerat pentru fiecare misiune cu
un salariu ce nu putea fi inferior celui pe care îl primea salariatul
utilizatorului, care presta aceeași muncă sau una similară, este
înlocuită cu garanția unui salariu minim brut pe țară garantat în
plată.
Noua prevedere nu este de natură să creeze prin însuși
conținutul său un tratament discriminatoriu între cele două
categorii de salariați. Astfel, textul de lege nu face decât să
stabilească drepturile salariale minime de care trebuie să se
bucure salariatul temporar, drepturi ce nu sunt diferite, de altfel,
de cele garantate salariatului utilizatorului. Norma nu obligă la
mai mult, ci lasă părților posibilitatea de a negocia salariul.
În ceea ce privește critica secundară formulată de autorii
sesizării în acest context cu privire la faptul că art. 94 alin. (2) din
Codul muncii, așa cum a fost modificat prin legea criticată, nu
mai prevede condiția ca salariatul să beneficieze între două
misiuni de un salariu plătit de agentul de muncă temporar,
Curtea constată că o asemenea susținere provine din
interpretarea izolată a noii reglementări în contextul dat al vechii
reglementări. Astfel, dacă înainte de modificare, art. 87 din
Codul muncii prevedea că salariatul temporar este încadrat la
agentul de muncă temporar, fiind astfel angajat și salarizat de
către acesta, modificările aduse atât art. 87, cât și art. 94 din
Codul muncii relevă o nouă concepție legislativă în care agentul
de muncă poate încheia cu salariatul temporar un contract de
muncă pe durată nedeterminată, aceasta rămânând însă o
opțiune a părților. În situația în care un astfel de contract se
încheie, va prevedea și salariul, întrucât acesta este un element
constitutiv obligatoriu al contractului, astfel că mențiunea legală
expresă nu mai este necesară. În cazul în care părțile nu
optează pentru încheierea unui astfel de contract, plata unui
salariu nu se justifică, întrucât salariatul nu se află la dispoziția
agentului de muncă temporar.
— În privința modificărilor aduse art. 223 și 229 din Codul
muncii, Curtea constată că ambele texte instituie reglementări
identice atât pentru reprezentații salariaților, cât și pentru
reprezentanții aleși în organele de conducere ale sindicatelor.
Autorii sesizării consideră însă că, în pofida acestei reglementări
unitare, incidența dispozițiilor art. 10 alin. (1) din Legea

MONITORUL OFICIAL AL ROMÂNIEI, PARTEA I, Nr. 281/21.IV.2011

11

sindicatelor nr. 54/2003, publicată în Monitorul Oficial al sarcina legiuitorului să dezvolte această dispoziție
României, Partea I, nr. 73 din 5 februarie 2003, care prevăd constituțională.
drepturi mai largi pentru reprezentanții aleși în organele de
II.6. Cât privește art. II din legea supusă examinării, Curtea
conducere ale organizațiilor sindicale, va face ca, pe viitor, între constată că acesta conține o reglementare tranzitorie, de natură
cele două categorii de reprezentanți ai salariaților să existe să evite, în contextul schimbărilor legislative ce au loc în materia
diferențe de tratament. Astfel, liderilor sindicali li se vor aplica dreptului muncii, perpetuarea ulterior datei de 31 decembrie
dispozițiile Legii sindicatelor, în timp ce reprezentanților 2011 a unor prevederi ale contractelor colective de muncă ce
salariaților li se vor aplica dispozițiile mai puțin favorabile ale nu mai sunt conforme legislației în vigoare la acea dată. Din
Codului muncii.
conținutul normativ al aceluiași text de lege se reține că
Problema pe care o ridică autorii obiecției de legiuitorul ordinar sau delegat va adopta o lege specială care va
neconstituționalitate la rangul de critică de neconstituționalitate reglementa durata pe care vor putea fi încheiate aceste
este însă mai degrabă una de aplicare și interpretare a legii. contracte colective de muncă după 31 decembrie 2011.
Este evident că, instituind o nouă reglementare unitară, diferită
Aceste prevederi nu conțin nicio interdicție cu privire la
de cea anterioară, legiuitorul nu putea avea în vedere, în același dreptul părților de a negocia prevederile contractului colectiv de
timp, și supraviețuirea unei norme vechi, de natură să genereze muncă valabile până atunci și de la acel moment înainte.
un tratament diferit, cu efecte discriminatorii. În cazul în care
Desigur, dreptul la negocieri colective în materie de muncă și
s-ar fi dorit contrariul, modificarea art. 223 alin. (2) din Codul caracterul obligatoriu al convențiilor colective sunt garantate de
muncii ar apărea atunci ca lipsită de rațiune logică.
Constituție. Așa cum s-a subliniat, însă, în mod constant în
Fără ca aceasta să afecteze constituționalitatea textelor de jurisprudența Curții Constituționale, încheierea convențiilor
lege puse în discuție, Curtea ține să sublinieze importanța unei colective nu se poate face decât cu respectarea legii. În acest
reglementări neechivoce sub aspectul aplicării legilor în timp, sens, pot fi amintite Decizia nr. 292 din 1 iulie 2004, publicată în
reglementare ce impune abrogarea expresă a tuturor Monitorul Oficial al României, Partea I, nr. 787 din 26 august
dispozițiilor al căror efect se dorește a fi încetat.
2004, și Decizia nr. 65 din 20 iunie 1995, publicată în Monitorul
În concluzie, Curtea reține că dispozițiile Legii pentru Oficial al României, Partea I, nr. 129 din 28 iunie 1995. Mai mult,
modificarea și completarea Legii nr. 53/2003 — Codul muncii nu Curtea, prin Decizia nr. 1.414 din 4 noiembrie 2009, publicată în
instituie tratamente juridice diferite contrare dispozițiilor art. 16 Monitorul Oficial al României, Partea I, nr. 796 din 23 noiembrie
alin. (1) și (2) din Constituție.
2009, a statuat că dispozițiile art. 41 alin. (5) din Constituție,
II.5. În continuare, analizând critica de neconstituționalitate a privind caracterul obligatoriu al convențiilor colective, nu exclud
dispozițiilor care modifică art. 215 din Codul muncii, Curtea ăposibilitatea legiuitorului de a interveni, din rațiuni de interes
constată că aceste dispoziții nu tind la modificarea statutului general, pentru modificarea unor dispoziții din contractele
juridic ori a rolului Consiliului Economic și Social, așa cum colective de muncă, reglementând soluții care să răspundă
acesta este consacrat la nivel constituțional. Din contră, nevoilor sociale existente la un moment dat”.
sintagma ăîn scopul realizării dialogului tripartit la nivel național”
În consecință, Curtea constată că dispozițiile art. II din Legea
nu face decât să clarifice modalitatea concretă de realizare a pentru modificarea și completarea Legii nr. 53/2003 — Codul
dialogului social, determinând subiecții între care are loc muncii nu sunt contrare prevederilor Legii fundamentale.
dialogul; astfel, dialogul nu mai apare la nivelul incertitudinilor și
II.7. În sfârșit, întrucât autorii obiecției de neconstituționalitate
intențiilor, ci între Guvern, patronate și sindicate, în domeniile nu își motivează criticile de neconstituționalitate în raport cu
de competență ale Consiliului Economic și Social, astfel cum dispozițiile din actele internaționale invocate în sprijinul obiecției
sunt stabilite prin legea sa de organizare și funcționare.
formulate, Curtea nu are competența de a formula propriile critici
De altfel, art. 141 din Constituție prevede doar: ăConsiliul la care, ulterior, să și răspundă. Astfel, o enumerare a actelor
Economic și Social este organ consultativ al Parlamentului și al internaționale pretins încălcate prin legea criticată nu
Guvernului în domeniile de specialitate stabilite prin legea sa echivalează cu o veritabilă critică de neconstituționalitate, nefiind
organică de înființare, organizare și funcționare”, rămânând în respectate exigențele art. 10 alin. (2) din Legea nr. 47/1992.
Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că dispozițiile art. I pct. 2 referitor la art. 16 alin. (1), pct. 9 referitor la art. 31 alin. (1), pct. 25, pct. 37 referitor la
art. 72 alin. (5), pct. 40 referitor la art. 79 alin. (4), pct. 51 referitor la art. 94 alin. (2), pct. 52, 66, 70, 75, 78, 84 și art. II alin. (1) din
Legea pentru modificarea și completarea Legii nr. 53/2003 — Codul muncii, precum și legea în ansamblul său sunt constituționale
în raport cu criticile formulate.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterile au avut loc la data de 23 martie 2011 și la acestea au participat: Augustin Zegrean, președinte, Aspazia
Cojocaru, Acsinte Gaspar, Petre Lăzăroiu, Mircea Ștefan Minea, Ion Predescu, Puskás Valentin Zoltán și Tudorel Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 281/21.IV.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind numirea Comisiei pentru efectuarea cercetării
prealabile în vederea declarării utilității publice
pentru lucrarea de interes național ăMagistrala 5
Drumul Taberei — Pantelimon,
tronsonul Universitate — Pantelimon”
În temeiul art. 108 din Constituția României, republicată, și al art. 9 din
Legea nr. 33/1994 privind exproprierea pentru cauză de utilitate publică,
Guvernul României adoptă prezenta hotărâre.
Articol unic. — Se numește Comisia pentru efectuarea cercetării prealabile
în vederea declarării utilității publice pentru lucrarea de interes național ăMagistrala 5
Drumul Taberei — Pantelimon, tronsonul Universitate — Pantelimon”, în
componența prevăzută în anexa care face parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul dezvoltării regionale
și turismului,
Elena Gabriela Udrea
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 30 martie 2011.
Nr. 342.

ANEXĂ

COMISIA

pentru efectuarea cercetării prealabile în vederea declarării utilității publice pentru lucrarea de interes național
ăMagistrala 5 Drumul Taberei — Pantelimon, tronsonul Universitate — Pantelimon”
Președinte:

Eugen-Dicones Curteanu

Secretar de stat, Ministerul Dezvoltării Regionale și Turismului

Membri:

Mariana Ioniță

Director general al Direcției generale investiții, achiziții și privatizare, Ministerul
Transporturilor și Infrastructurii

Daniela Pescaru

Director general al Direcției generale de programare bugetară, Ministerul
Finanțelor Publice

Sorin Oprescu

Primarul general al municipiului București

Gheorghe Pătrașcu

Arhitectul-șef al municipiului București, șeful Direcției urbanism și amenajarea
teritoriului, Primăria Municipiului București

Maria Mirela Dinu

Director al Oficiului de Cadastru și Publicitate Imobiliară al Municipiului
București

Neculai Onțanu

Primarul sectorului 2, municipiul București

Liviu Negoiță

Primarul sectorului 3, municipiul București

Cristian Constantin Poteraș

Primarul sectorului 6, municipiul București

MONITORUL OFICIAL AL ROMÂNIEI, PARTEA I, Nr. 281/21.IV.2011

13

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 760/2009
privind înființarea Registrului Național al Donatorilor Voluntari de Celule Stem Hematopoietice
În temeiul art. 108 din Constituția României, republicată, și al art. 67 din Legea nr. 500/2002 privind finanțele publice, cu
modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 760/2009 privind
înființarea Registrului Național al Donatorilor Voluntari de Celule
Stem Hematopoietice, publicată în Monitorul Oficial al României,
Partea I, nr. 555 din 10 august 2009, se modifică și se
completează după cum urmează:
1. Titlul se modifică și va avea următorul cuprins:
ăH O T Ă R Â R E
privind înființarea Registrului Național al Donatorilor
Voluntari de Celule Stem Hematopoietice și pentru
aprobarea înființării unei activități finanțate integral
din venituri proprii”
2. Articolul 2 se modifică și va avea următorul cuprins:
ăArt. 2. — Principalele activități ale Registrului sunt:
a) coordonarea metodologică a activităților de recrutare, testare
și donare de celule stem hematopoietice de la donatori neînrudiți;
b) crearea și gestionarea unei baze de date informatice pe
teritoriul României privind persoanele fizice care și-au dat
acceptul pentru a dona celule stem, în care să fie prevăzute
datele personale, medicale și de histocompatibilitate;
c) identificarea donatorilor compatibili de celule stem
hematopoietice;
d) interconectarea obligatorie cu organismele similare
internaționale;
e) activitatea de cercetare în domeniul transplantului de
celule stem.”
3. Articolul 3 se modifică și va avea următorul cuprins:
ăArt. 3. — Ministerul Sănătății este autoritatea de
reglementare a activităților de donare de celule stem
hematopoietice de la donatori neînrudiți.”
4. Articolul 4 se modifică și va avea următorul cuprins:
ăArt. 4. — (1) Registrul se finanțează integral de la bugetul de
stat, prin bugetul Ministerului Sănătății.
(2) Se aprobă înființarea unei activități finanțate integral din
venituri proprii, respectiv activitatea de livrare, la cerere, a
informațiilor privind identificarea donatorilor compatibili de celule
stem hematopoietice către structuri similare și unități sanitare
din afara teritoriului României.
(3) Activitatea prevăzută la alin. (2) se încadrează la capitolul
bugetar «Sănătate».
(4) Veniturile proprii din care se finanțează activitatea
prevăzută la alin. (2) provin din:
a) taxa pentru livrarea, la cerere, a informațiilor privind
identificarea donatorilor compatibili de celule stem
hematopoietice către structuri similare și unități sanitare din
afara teritoriului României;
b) difuzarea datelor și a informațiilor statistice referitoare la
transplantul de celule stem hematopoietice și realizarea de
lucrări statistice în afara celor cuprinse în planul anual aprobat;
c) fonduri obținute în cadrul colaborărilor, programelor sau
proiectelor internaționale;
d) dobânzile încasate, în condițiile legii, la disponibilitățile
bănești și la depozitele constituite din veniturile activității
prevăzute la alin. (2);
e) donații și sponsorizări.
(5) Veniturile obținute din activitatea prevăzută la alin. (2) se
utilizează pentru acoperirea cheltuielilor aferente activității finanțate
integral din venituri proprii și pentru dezvoltarea acestei activități.
(6) În cazul cheltuielilor comune cu activitățile finanțate din
bugetul de stat, sumele aferente activității prevăzute la alin. (2)

se determină pe bază de chei de repartizare, stabilite de
conducerea instituției.
(7) Bugetul de venituri și cheltuieli al activității prevăzute la
alin. (2) se aprobă odată cu bugetul instituției, execuția de casă se
realizează prin Trezoreria Statului, conform prevederilor legale în
vigoare, iar raportarea execuției de casă se efectuează în
conformitate cu instrucțiunile emise de Ministerul Finanțelor Publice.
(8) Excedentul anual, rezultat din execuția bugetului de
venituri și cheltuieli al activității prevăzute la alin. (2), se
reportează în anul următor și se utilizează cu aceleași destinații.
(9) În situația în care, la momentul înființării activității
finanțate integral din venituri proprii prevăzute la alin. (2),
aceasta nu dispune de fonduri suficiente, în baza
documentațiilor temeinic fundamentate, ordonatorul principal de
credite poate acorda împrumuturi, fără dobândă, din bugetul
propriu, pe bază de convenții, potrivit legii.”
5. Articolul 5 se modifică și va avea următorul cuprins:
ăArt. 5. — (1) Registrul își desfășoară activitatea conform
principiilor confidențialității și anonimatului, în condițiile legii.
(2) Prelucrarea datelor cu caracter personal ale donatorilor
voluntari de celule stem hematopoietice se face numai în
vederea atingerii scopurilor pentru care acestea au fost
colectate și cu respectarea prevederilor Legii nr. 677/2001
pentru protecția persoanelor cu privire la prelucrarea datelor cu
caracter personal și libera circulație a acestor date, cu
modificările și completările ulterioare.
(3) În înțelesul prezentei hotărâri, datele cu caracter personal
ale donatorilor voluntari de celule stem hematopoietice care fac
obiectul prelucrării de către Registru conform prevederilor
alin. (2) sunt următoarele:
a) numele și prenumele;
b) codul numeric personal;
c) adresa de domiciliu;
d) grupa sanguină și Rh-ul;
e) date care reflectă profilul de histocompatibilitate, și anume:
genele HLA clasa I (HLA-A, HLA-B, HLA-C) și HLA clasa II
(HLA-DR, HLA-DQ, HLA-DP), cu alelele corespunzătoare.”
6. La articolul 6, alineatul (1) se modifică și va avea
următorul cuprins:
ăArt. 6. — (1) Registrul își desfășoară activitatea fără a
exercita niciun fel de constrângere în vederea obținerii de donări
de celule stem hematopoietice pentru utilizare terapeutică.”
7. Articolul 7 se modifică și va avea următorul cuprins:
ăArt. 7. — Registrul are, în principal, următoarele atribuții:
a) înființează și gestionează baza de date informatică
securizată cu donatorii voluntari de celule stem hematopoietice,
cu respectarea prevederilor Legii nr. 506/2004 privind
prelucrarea datelor cu caracter personal și protecția vieții private
în sectorul comunicațiilor electronice, cu modificările și
completările ulterioare;
b) realizează interconectarea structurilor cu responsabilități
în domeniu, în vederea stabilirii unei comunicări eficiente la nivel
național;
c) implementează sistemul de management al calității la
nivelul structurilor proprii;
d) verifică periodic standardele de lucru ale structurilor din
cadrul acestuia;
e) propune spre avizare Ministerului Sănătății campanii
pentru promovarea donării de celule stem hematopoietice
pentru utilizare terapeutică;

14

MONITORUL OFICIAL AL ROMÂNIEI, PARTEA I, Nr. 281/21.IV.2011

f) promovează activitatea de donare de celule stem
hematopoietice;
g) implementează și verifică respectarea standardelor de
calitate și securitate în cadrul activității de recrutare și testare a
donatorilor de celule stem neînrudiți, precum și al activității de
donare de celule stem hematopoietice, conform standardelor
europene în domeniu;
h) colectează și analizează cele mai noi date în domeniu,
pentru monitorizarea riscurilor cu influență directă asupra calității
activității de donare de celule stem hematopoietice;
i) asigură, la cerere, consultanță de specialitate și informații
legate de activitatea de donare de celule stem hematopoietice
instituțiilor cu activitate în domeniu;
j) propune Ministerului Sănătății proiecte de acte normative
în domeniul de competență;
k) se interconectează cu instituțiile similare internaționale, în
vederea găsirii unor donatori compatibili;
l) elaborează și implementează, inclusiv prin cooperare cu
instituțiile de specialitate din țară și din străinătate, programe de
formare și perfecționare profesională a personalului medicosanitar implicat în activitățile de recrutare, testare și donare de
celule stem hematopoietice;
m) colaborează cu autoritatea națională competentă în
domeniul securității sanitare a produselor de origine umană
pentru utilizare terapeutică;
n) inițiază, desfășoară, coordonează sau avizează, după caz,
activități de cercetare în domeniu;
o) elaborează și propune spre aprobare ministrului sănătății,
prin ordin, protocoale privind standardele de calitate și securitate
sanitară a donării de celule stem hematopoietice în scop terapeutic;
p) definește și supraveghează măsurile necesare pentru
trasabilitatea celulelor stem hematopoietice donate pentru
utilizare terapeutică, de la donator la primitor și invers, care sunt
păstrate cel puțin 30 de ani în baza de date a Registrului;
q) prezintă ministrului sănătății, trimestrial și anual sau ori de
câte ori este cazul, rapoarte privind activitatea desfășurată;
r) asigură contravaloarea transportului intern și internațional
al celulelor stem compatibile până la unitatea sanitară solicitantă
unde se găsește pacientul;
s) suportă contravaloarea serviciilor de căutare în alte
registre;
t) asigură contravaloarea transportului efectuat la solicitarea
sa pentru donatorul selecționat;
u) exercită și alte atribuții în domeniu, potrivit legii.”
8. La articolul 8, după alineatul (2) se introduc două noi
alineate, alineatele (3) și (4), cu următorul cuprins:
ă(3) Activitatea financiar-contabilă este asigurată de un
director financiar-contabil, numit pe bază de concurs, prin ordin
al ministrului sănătății.
(4) Până la ocuparea prin concurs a funcțiilor de director
general și director financiar contabil, numirea temporară a
persoanelor prevăzute la alin. (1) și (3) se realizează prin ordin
al ministrului sănătății, cu respectarea prevederilor legale.”

9. Articolul 9 se modifică și va avea următorul cuprins:
ăArt. 9. — (1) Activitățile de recrutare, testare și donare se
realizează cu respectarea prevederilor Legii nr. 95/2006 privind
reforma în domeniul sănătății, cu modificările și completările
ulterioare, după cum urmează:
a) activitatea de recrutare, prin centrele de transfuzie
sanguină teritoriale județene și al municipiului București;
b) activitățile de testare primară a histocompatibilității, prin
laboratoarele de HLA și imunologie acreditate;
c) activitățile de testare virusologică și histocompatibilitate,
prin laboratoarele din structura Institutului Național de
Hematologie Transfuzională «Prof. dr. C.T. Nicolau»;
d) activitatea de donare, prin secțiile sau compartimentele cu
paturi de profil din structura unităților sanitare, acreditate în
condițiile legii.
(2) Activitățile de recrutare, testare și donare se desfășoară în
conformitate cu protocoalele elaborate de Registru, avizate de
Consiliul științific și supuse aprobării prin ordin al ministrului sănătății.
(3) În vederea îndeplinirii atribuțiilor prevăzute la art. 7,
Registrul poate încheia cu terții protocol de colaborare și/sau
contract de prestări de servicii, după caz, în condițiile legii”.
10. Articolele 10 și 11 se abrogă.
11. Articolul 12 se modifică și va avea următorul cuprins:
ăArt. 12. — (1) În cadrul Registrului funcționează Consiliul
științific, format din 5 personalități recunoscute în domeniul
activității de testare, donare și transplant de celule stem
hematopoietice.
(2) Componența nominală a Consiliului științific este stabilită
prin ordin al ministrului sănătății, la propunerea Registrului.
(3) Directorul general al Registrului este membru de drept al
Consiliului științific.
(4) Consiliul științific este condus de către un președinte de
ședință, desemnat din rândul membrilor acestuia.
(5) Atribuțiile Consiliului științific sunt stabilite prin
regulamentul de organizare și funcționare al Registrului.”
12. Articolul 14 se abrogă.
13. Articolul 15 se modifică și va avea următorul cuprins:
ăArt. 15. — Măsurile de inspecție și control privind calitatea
și securitatea sanitară în domeniul activităților de recrutare,
testare și donare de celule stem hematopoietice intră în
atribuțiile autorității naționale competente în domeniul securității
sanitare a produselor de origine umană pentru utilizare
terapeutică, conform legii.”
14. La articolul 16, alineatul (1) se modifică și va avea
următorul cuprins:
ăArt. 16. — (1) Structura organizatorică a Registrului și
regulamentul de organizare și funcționare al acestuia se aprobă
prin ordin al ministrului sănătății.”
Art. II. — Ordinul ministrului sănătății prevăzut la art. 16
alin. (1) din Hotărârea Guvernului nr. 760/2009, cu modificările și
completările aduse prin prezenta hotărâre, se va emite în termen
de 30 de zile de la data intrării în vigoare a prezentei hotărâri.
Art. III. — Hotărârea Guvernului nr. 760/2009 privind înființarea
Registrului Național al Donatorilor Voluntari de Celule Stem
Hematopoietice, publicată în Monitorul Oficial al României, Partea I,
nr. 555 din 10 august 2009, cu modificările și completările aduse
prin prezenta hotărâre, se va republica în Monitorul Oficial al
României, Partea I, dându-se textelor o nouă numerotare.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 13 aprilie 2011.
Nr. 388.

15

MONITORUL OFICIAL AL ROMÂNIEI, PARTEA I, Nr. 281/21.IV.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI PATRIMONIULUI NAȚIONAL

ORDIN
privind clasarea în Lista monumentelor istorice, grupa valorică ăB”, a imobilului Clădire primărie,
din Str. Principală nr. 206, satul/comuna Aita Mare, județul Covasna
În conformitate cu dispozițiile art. 16 alin. (2) din Normele metodologice de clasare și inventariere a monumentelor istorice,
aprobate prin Ordinul ministrului culturii și cultelor nr. 2.260/2008, cu modificările și completările ulterioare,
în temeiul prevederilor art. 13 alin. (1) pct. 2 lit. a) și alin. (3) și ale art. 33 alin. (1) lit. d) din Legea nr. 422/2001 privind
protejarea monumentelor istorice, republicată, cu modificările ulterioare, precum și ale art. 11 alin. (1) și (4) din Hotărârea Guvernului
nr. 90/2010 privind organizarea și funcționarea Ministerului Culturii și Patrimoniului Național, cu modificările și completările ulterioare,
ministrul culturii și patrimoniului național emite prezentul ordin.
Art. 1. — (1) Imobilul Clădire primărie, din Str. Principală
nr. 206, satul/comuna Aita Mare, județul Covasna, se clasează
ca monument istoric, grupa valorică ăB”, cod în Lista
monumentelor istorice CV-II-m-B-21020.
(2) Coordonatele punctelor de contur ale zonei de protecție
a monumentului istoric sunt date în anexa care face parte
integrantă din prezentul ordin.
Art. 2. — Direcția patrimoniu cultural din cadrul Ministerului
Culturii și Patrimoniului Național comunică prezentul ordin

Direcției pentru Cultură și Patrimoniul Național a Județului
Covasna pentru ducere la îndeplinire.
Art. 3. — Direcția pentru Cultură și Patrimoniul Național a
Județului Covasna va îndeplini procedurile de comunicare în
termen de cel mult 30 de zile de la data publicării prezentului
ordin.
Art. 4. — Prezentul ordin se publică în Monitorul Oficial al
României, Partea I.

Ministrul culturii și patrimoniului național,
Kelemen Hunor
București, 4 martie 2011.
Nr. 2.116.
ANEXĂ

ZONA DE PROTECȚIE

a monumentului istoric Clădire primărie, din Str. Principală nr. 206, satul/comuna Aita Mare, județul Covasna
Coordonate puncte de contur
Nr.
pct.

Nr.
pct.

Coordonate Stereo 70

Coordonate Stereo 70

—

N (m)

E (m)

—

N (m)

E (m)

1
2
3
4
5
6
7
8
9
10
11
12
13
14
15
16
17
18
19

496379
496365
496361
496341
496307
496285
496273
496269
496258
496247
496219
496214
496210
496207
496194
496242
496277
496286
496283

543564
543569
543560
543570
543591
543552
543529
543531
543511
543498
543512
543505
543498
543500
543380
543452
543428
543425
543412

20

496291

543411

21

496330

543402

22

496367

543395

23

496385

543393

24

496384

543408

25

496388

543418

26

496406

543418

27

496420

543420

28

496426

543419

29

496429

543438

30

496432

543450

31

496429

543450

32

496430

543466

33

496444

543464

34

496449

543524

35

496449

543546

36

496407

543557

37

496397

543562

16

MONITORUL OFICIAL AL ROMÂNIEI, PARTEA I, Nr. 281/21.IV.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind dispunerea radierii din Registrul general și din Registrul special
al instituțiilor financiare nebancare a Societății Comerciale ING CREDIT IFN — S.A.
Având în vedere fuziunea dintre Societatea Comercială ING LEASE ROMANIA IFN — S.A. (societate absorbantă) și
Societatea Comercială ING CREDIT IFN — S.A. (societate absorbită),
în baza art. 28 alin. (1) lit. d) din Legea nr. 93/2009 privind instituțiile financiare nebancare,
în temeiul art. 35 din Legea nr. 312/2004 privind Statutul Băncii Naționale a României și al prevederilor Hotărârii
Parlamentului României nr. 35/2009 pentru numirea Consiliului de administrație al Băncii Naționale a României,
guvernatorul Băncii Naționale a României emite următorul ordin:
Articol unic. — Se dispune radierea din Registrul general și din
Registrul special, ținute la Banca Națională a României, a Societății
Comerciale ING CREDIT IFN — S.A., cu sediul în municipiul
București, Str. Tipografilor nr. 11—15, aripa B4, parter, sectorul 1,

înregistrată la oficiul registrului comerțului sub nr. J40/15031/2007,
cod unic de înregistrare 22232648, înscrisă în Registrul general și
în Registrul special la secțiunea k) ăActivități multiple de creditare”
sub nr. RG-PJR-41-110218, respectiv nr. RS-PJR-41-110053.

Guvernatorul Băncii Naționale a României,
Mugur Constantin Isărescu
București, 30 martie 2011.
Nr. 301.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 281/21.IV.2011 conține 16 pagini.

Prețul: 3,20 lei

&JUYDGY|522428]
ISSN 1453—4495

