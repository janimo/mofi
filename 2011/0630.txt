Anul 179 (XXIII) — Nr. 630

PARTEA I

Luni, 5 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 707 din 31 mai 2011 referitoare la excepția de
neconstituționalitate a dispozițiilor art. 581 din Codul
de procedură civilă ....................................................

2–3

Decizia nr. 717 din 31 mai 2011 referitoare la excepția de
neconstituționalitate a dispozițiilor art. 92 alin. 4 și
art. 94 din Codul de procedură civilă..........................

3–5

Decizia nr. 719 din 31 mai 2011 referitoare la excepția de
neconstituționalitate a dispozițiilor art. 4041 și art. 4042
din Codul de procedură civilă ....................................

5–7

Decizia nr. 723 din 2 iunie 2011 referitoare la excepția de
neconstituționalitate a dispozițiilor art. 581 din Codul
de procedură civilă ....................................................

7–8

Decizia nr. 724 din 2 iunie 2011 referitoare la excepția de
neconstituționalitate a dispozițiilor art. 305 și art. 315
alin. 1 din Codul de procedură civilă ..........................

8–10

Decizia nr. 768 din 16 iunie 2011 referitoare la excepția de
neconstituționalitate a dispozițiilor art. 3671 din Codul
de procedură civilă ....................................................

10–11

Decizia nr. 841 din 23 iunie 2011 referitoare la excepția de
neconstituționalitate a dispozițiilor art. 676 din Codul
civil ............................................................................

12–13

Decizia nr. 848 din 23 iunie 2011 referitoare la excepția de
neconstituționalitate a dispozițiilor art. 1085 alin. 1 și
alin. 3 din Codul de procedură civilă ..........................

13–14

Decizia nr. 852 din 23 iunie 2011 referitoare la excepția de
neconstituționalitate a dispozițiilor art. 129 alin. 5 din
Codul de procedură civilă ..........................................

14–15

2

MONITORUL OFICIAL AL ROMÂNIEI, PARTEA I, Nr. 630/5.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 707
din 31 mai 2011

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Mitică Ifrim în Dosarul nr. 9.660/231/2010 al
Judecătoriei Focșani. Excepția formează obiectul Dosarului
Curții Constituționale nr. 3.673D/2010.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 4.336D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Lucian Moise.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.673D/2010 și
nr. 4.336D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 4.336D/2010 la
Dosarul nr. 3.673D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 28 iulie 2010, pronunțată în Dosarul
nr. 9.660/231/2010, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 581 din Codul de procedură civilă, excepție
ridicată de Mitică Ifrim.
Prin Încheierea din 7 septembrie 2010, pronunțată în Dosarul
nr. 10.225/231/2010, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 581 din Codul de procedură civilă, excepție
ridicată de Lucian Moise.
În motivarea excepției de neconstituționalitate autorii
acesteia consideră că procedura instituită de art. 581 din Codul
de procedură civilă permite instanței să stabilească anumite
măsuri fără a analiza fondul cauzei, în baza unui probatoriu

insuficient și, uneori, fără citarea părților, încălcându-se astfel
prevederile art. 21, 24 și 44 din Legea fundamentală.
Judecătoria
Focșani
arată
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul arată că excepția de neconstituționalitate este
neîntemeiată. În acest sens face referire la jurisprudența în
materie a Curții Constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctul de vedere al Guvernului, concluziile
reprezentantului Ministerului Public, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 581 din Codul de procedură civilă, cu următorul
conținut: ăInstanța va putea să ordone măsuri vremelnice în
cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult 48
de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În susținerea neconstituționalității acestor dispoziții, autorii
excepției invocă prevederile constituționale ale art. 21 referitoare
la accesul liber la justiție, art. 24 referitoare la dreptul la apărare
și art. 44 referitoare la dreptul de proprietate privată. De
asemenea, sunt invocate și prevederile art. 6 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, astfel cum a
fost formulată, Curtea constată că, în numeroase cauze, s-a
pronunțat asupra textelor de lege criticate, stabilind că acestea
sunt constituționale.
Astfel, prin Decizia nr. 426 din 10 mai 2007, publicată în
Monitorul Oficial al României, Partea I, nr. 391 din 11 iunie 2007,
Curtea a reținut că dispozițiile criticate instituie o procedură
specială potrivit căreia instanța de judecată poate dispune, prin

MONITORUL OFICIAL AL ROMÂNIEI, PARTEA I, Nr. 630/5.IX.2011
ordonanță președințială, luarea unor măsuri cu caracter
vremelnic a căror urgență este justificată de necesitatea evitării
prejudicierii unor drepturi sau interese legitime. Totodată, Curtea
a constatat că, prin procedura de urgență instituită de art. 581
din Codul de procedură civilă, nu numai că nu se aduce vreo
îngrădire dreptului persoanei la apărarea drepturilor, a libertăților
și a intereselor sale legitime, ci, dimpotrivă, se creează
posibilitatea pentru cel vătămat într-un drept legitim de a se
adresa justiției în cazuri grabnice, pentru păstrarea unui drept
care s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
De asemenea, prin Decizia nr. 729 din 13 septembrie 2007,
publicată în Monitorul Oficial al României, Partea I, nr. 745 din

3

2 noiembrie 2007, și prin Decizia nr. 996 din 6 noiembrie 2007,
publicată în Monitorul Oficial al României, Partea I, nr. 869 din
19 decembrie 2007, Curtea a statuat că art. 581 din Codul de
procedură civilă nu restrânge dreptul la apărare, posibilitatea
atacării cu recurs a ordonanței președințiale, ca și cea a
contestării executării acesteia constituind un argument
suplimentar în sensul deplinei respectări a acestui drept
constituțional.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 581 din Codul de procedură civilă, excepție
ridicată de Mitică Ifrim în Dosarul nr. 9.660/231/2010 și de Lucian Moise în Dosarul nr. 10.225/231/2010, ambele dosare ale
Judecătoriei Focșani.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 717
din 31 mai 2011

referitoare la excepția de neconstituționalitate a dispozițiilor art. 92 alin. 4 și art. 94
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 92 alin. 4 și art. 94 din Codul de procedură
civilă, excepție ridicată de Jane Reason și David Morley în
Dosarul nr. 504/112/2009 al Înaltei Curți de Casație și Justiție —
Secția comercială.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2011, pronunțată în Dosarul
nr. 504/112/2009, Înalta Curte de Casație și Justiție — Secția
comercială a sesizat Curtea Constituțională pentru
soluționarea excepției de neconstituționalitate a
dispozițiilor art. 92 alin. 4 și art. 94 din Codul de procedură
civilă.
Excepția a fost ridicată de Jane Reason și David Morley
într-un dosar având ca obiect soluționarea unui recurs.
În motivarea excepției de neconstituționalitate autorii
acesteia consideră că reglementările criticate sunt
neconstituționale, întrucât modul de comunicare a actelor de
procedură de către agentul procedural, fără a exista un control
asupra modului concret în care acesta și-a îndeplinit atribuțiile,
încalcă dreptul la un proces echitabil și dreptul la apărare,

4

MONITORUL OFICIAL AL ROMÂNIEI, PARTEA I, Nr. 630/5.IX.2011

justițiabilii pierzându-și uneori posibilitatea de valorificare a
drepturilor substanțiale, întrucât nu iau cunoștință de termenele
de judecată. În condițiile în care afișarea actelor de procedură se
face pe un spațiu public, la care are acces orice trecător, fie el
interesat sau nu, șansele ca actele comunicate să parvină
destinatarului sunt relativ mici, mai ales în situația în care
clădirea pe care se face afișarea este în reconstrucție totală,
cum este cazul și în speța dedusă judecății.
De asemenea, prin faptul că terțe persoane au acces la actul
de procedură, și implicit, la cunoașterea conținutului acestuia,
se încalcă dreptul la viață intimă, familială și privată, precum și
secretul corespondenței. Întrucât citarea unei persoane sau
comunicarea actelor de procedură se face fără a se ține seama
de posibilitățile concrete ale acesteia de a lua la cunoștință
despre cele comunicate, se încalcă dreptul la un proces echitabil
și dreptul la apărare. Mai mult, se încalcă și principiul egalității
în drepturi, având în vedere că există părți care iau cunoștință
personal de cele dispuse de instanțele de judecată.
În opinia autorilor excepției, dispozițiile art. 94 din Codul de
procedură civilă încalcă dispozițiile constituționale privind
accesul liber la justiție, dreptul la apărare și dreptul de
proprietate, prin formularea echivocă a situațiilor în care agentul
procedural este obligat să depună citația sau comunicarea la
grefa instanței, precum și enumerarea lor exemplificativă, textul
legal neîndeplinind nici criteriul de claritate prevăzut de
Convenția pentru apărarea drepturilor omului și a libertăților
fundamentale, în înțelesul dat de jurisprudența Curții Europene
a Drepturilor Omului. Astfel, în sprijinul susținerilor lor, autorii
excepției de neconstituționalitate invocă hotărârile instanței de la
Strasbourg pronunțate în cauzele Silver și alții contra Regatului
Unit al Marii Britanii din 1983, Mendel contra Suediei din 2009
și Golder contra Regatului Unit al Marii Britanii din 1975.
Înalta Curte de Casație și Justiție — Secția comercială
apreciază că excepția este neîntemeiată. Astfel, prevederile
art. 94 alin. 4 din Codul de procedură civilă constituie excepții de
la regula generală a înmânării direct și personal a citației sau a
oricărui alt act de procedură, prevăzută de art. 92 alin. 1 din
Codul de procedură civilă, comunicarea prin afișare fiind
operantă numai în situațiile în care destinatarul, aflându-se la
domiciliu, nu vrea să primească citația, ori, primind-o, nu voiește
să semneze adeverința de primire sau, în cazul în care
negăsindu-se la domiciliu, persoanele îndreptățite să primească
actul procedural refuză sau ele însele sunt lipsă.
Prevederile art. 94 din Codul de procedură civilă
reglementează și enumeră, de asemenea, situațiile excepționale
în care actul de procedură, respectiv citația, se poate depune la
grefa instanței, această modalitate fiind operantă numai pe baza
celor constatate personal de către agentul procedural.
Mai mult, textele criticate au în vedere o situație cu caracter
de excepție și urmăresc să prevină și să limiteze eventualele
abuzuri în exercitarea drepturilor procesuale, de natură să
determine tergiversarea soluționării cauzei, pe calea menținerii
cu rea-credință a unei permanente lipse de procedură, o atare
concluzie rezultând din economia întregului art. 92 din Codul de
procedură civilă, care prevede suficiente garanții de natură să
asigure respectarea dreptului la apărare sau ocrotirea vieții
private a persoanei.
Totodată, prevederile legale criticate nu sunt de natură a
afecta vreun drept constituțional, ci reprezintă modalități
derogatorii de îndeplinire a procedurii de citare, determinate de
situația obiectiv diferită a persoanelor citate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 92
alin. 4 și art. 94 din Codul de procedură civilă, prevederi care au
următorul conținut:
— Art. 92 alin. 4: ăDacă persoanele arătate în alineatul
precedent nu voiesc ori nu pot să semneze adeverința de
primire, agentul va încheia proces-verbal, lăsând citația în mâna
lor; dacă cei arătați nu voiesc să primească citația sau sunt lipsă,
agentul va afișa citația, fie pe ușa locuinței celui citat, fie, dacă
nu are indicația apartamentului sau camerei locuite, pe ușa
principală a clădirii, încheind de asemenea proces-verbal despre
toate acestea.”;
— Art. 94: ăCând comunicarea actelor de procedură nu se
poate face din cauză că s-a dărâmat clădirea, a devenit de
nelocuit sau din alt motiv asemănător, agentul va depune actul
la grefa instanței, care va înștiința din timp partea despre
această împrejurare, dispozițiile art. 95 fiind aplicabile în mod
corespunzător.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea în fața legii, art. 21
alin. (1) privind liberul acces la justiție, art. 24 privind dreptul la
apărare, art. 26 privind viața intimă, familială și privată, art. 28
privind secretul corespondenței, art. 53 privind restrângerea
exercițiului unor drepturi sau al unor libertăți și art. 124 privind
înfăptuirea justiției, precum și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale, ca și art. 1 paragraful 1 din Protocolul adițional la
Convenție.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, în ceea ce privește dispozițiile art. 92 alin. 4 din Codul
de procedură civilă, prin Decizia nr. 455 din 2 decembrie 2003,
publicată în Monitorul Oficial al României, Partea I, nr. 3 din
5 ianuarie 2004, Curtea a statuat că dispozițiile legale criticate
constituie excepții de la regula generală a înmânării în mod
direct și personal a citației sau a oricărui alt act de procedură,
prevăzută de art. 92 alin. 1 din Codul de procedură civilă,
comunicarea prin afișare fiind operantă numai în situațiile în care
destinatarul, aflându-se la domiciliu, nu vrea să primească
citația, ori, primind-o, nu voiește să semneze adeverința de
primire sau, în cazul în care, negăsindu-se la domiciliu,
persoanele îndreptățite să primească actul procedural refuză
sau ele însele sunt lipsă.
Așa fiind, Curtea a considerat că aceste excepții nu sunt de
natură a afecta vreun drept constituțional, ci reprezintă
modalități derogatorii de îndeplinire a procedurii de citare,
determinate de situația obiectiv diferită a persoanelor citate.
Mai mult, Curtea a constatat că este neîntemeiată critica
autorului excepției referitoare la faptul că afișarea citației, pe de
o parte, creează o incertitudine asupra primirii citației de către

MONITORUL OFICIAL AL ROMÂNIEI, PARTEA I, Nr. 630/5.IX.2011
persoana respectivă, care, în necunoștință de cauză, nu își
poate exercita dreptul la apărare, iar pe de altă parte
nesocotește viața privată a persoanei, precum și secretul
corespondenței. Astfel, Curtea a reținut că textul criticat are în
vedere o situație cu caracter de excepție și urmărește să prevină
și să limiteze eventualele abuzuri în exercitarea drepturilor
procesuale, de natură să determine tergiversarea soluționării
cauzei, pe calea menținerii cu rea-credință a unei permanente
lipse de procedură. O atare concluzie rezultă din economia
întregului articol 92 din Codul de procedură civilă, care prevede
suficiente garanții de natură să asigure respectarea dreptului la
apărare sau ocrotirea vieții private a persoanei.
Totodată, obligația părților de a-și exercita drepturile
procesuale cu respectarea dispozițiilor stabilite de lege,
referitoare la comunicarea actelor de procedură, reprezintă
expresia aplicării principiului privind dreptul persoanei la
judecarea procesului său în mod echitabil și într-un termen
rezonabil, potrivit prevederilor art. 6 paragraful 1 din Convenția
pentru apărarea drepturilor omului și a libertăților fundamentale,
instituirea unor reglementări care să prevină abuzurile servind
unei bune administrări a justiției, precum și necesității aplicării și
respectării drepturilor și garanțiilor procesuale ale părților.
Aceeași concluzie reiese și din Decizia nr. 234 din 9 martie
2010, publicată în Monitorul Oficial al României, Partea I, nr. 241
din 15 aprilie 2010.

5

Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față, inclusiv în privința art. 94 din Codul de procedură
civilă.
De altfel, partea care are suspiciuni cu privire la siguranța
comunicării actelor de procedură ori în legătură cu confidențialitatea
îndeplinirii respectivei proceduri poate solicita — în scris — instanței
să nu i se comunice niciun act în formele reglementate de textele
criticate, angajându-se să depună diligențele necesare pentru
luarea la cunoștință a termenelor de judecată ori a altor acte de
procedură; în cazul în care partea este asistată sau reprezentată de
un avocat ori are domiciliul ales la sediul biroului avocațial (ca în
cauza de față), temerile părții (formulate în motivarea excepției) pot
fi înlăturate prin solicitarea — adresată, de asemenea, instanței —
de a se comunica actele de procedură la domiciliul ales. În acest
fel ar putea fi ușor evitată atât o eventuală incertitudine cu privire la
primirea citației, cât și realizarea unei publicități care i-ar putea
dăuna părții. În condițiile existenței unor asemenea posibilități (care
pun în evidență și valorifică principiul disponibilității în procesul civil)
nu se mai poate invoca încălcarea prevederilor constituționale la
care sunt raportate dispozițiile legale criticate.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 92 alin. 4 și art. 94 din Codul de procedură
civilă, excepție ridicată de Jane Reason și David Morley în Dosarul nr. 504/112/2009 al Înaltei Curți de Casație și Justiție — Secția
comercială.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 719
din 31 mai 2011

referitoare la excepția de neconstituționalitate a dispozițiilor art. 4041 și art. 4042
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 4041 și art. 4042 din Codul de procedură civilă,
excepție ridicată de Adina Laura Ciontoș în Dosarul
nr. 33.636/299/2009 al Judecătoriei Sectorului 1 București, care
formează obiectul Dosarului nr. 501D/2011 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.

6

MONITORUL OFICIAL AL ROMÂNIEI, PARTEA I, Nr. 630/5.IX.2011

Președintele dispune a se face apelul și în Dosarul
nr. 502D/2011, care are ca obiect excepția de neconstituționalitate
a dispozițiilor art. 4041 și ale art. 4042 din Codul de procedură
civilă, excepție ridicată de Camelia Friciu în Dosarul
nr. 33.738/299/2009 al Judecătoriei Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Având în vedere identitatea de obiect a excepției de
neconstituționalitate în dosarele mai sus menționate, Curtea, din
oficiu, pune în discuție conexarea Dosarului nr. 502D/2011 la
Dosarul nr. 501D/2011.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 502D/2011 la
Dosarul nr. 501D/2011 care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 29 martie 2011, pronunțate în dosarele
nr. 33.636/299/2009 și nr. 33.738/299/2009, Judecătoria
Sectorului 1 București a sesizat Curtea Constituțională cu
excepția de neconstituționalitate a art. 4041 și art. 4042 din
Codul de procedură civilă.
Excepția a fost invocată de Adina Laura Ciontoș și de
Camelia Friciu în dosare având ca obiect soluționarea unor
contestații la executare, respectiv suspendarea executării.
În motivarea excepției de neconstituționalitate autorii
consideră că reglementările criticate sunt neconstituționale,
întrucât îngrădesc dreptul la apărare al creditorului, având în
vedere că desființarea actelor de executare silită nu este de
natură să determine, în mod automat, restabilirea situației
anterioare, cu atât mai mult cu cât restabilirea situației anterioare
nu presupune numai ca executarea silită să fie nelegală, ci și ca
aceasta să fie efectuată fără un drept, respectiv fără un titlu
executoriu. De asemenea, se permite debitorului să obțină un
titlu executoriu împotriva creditorului fără a se recurge la
competența de drept comun a instanțelor judecătorești.
Totodată, se mai afirmă că, pentru a se respecta principiul
egalității cetățenilor în fața legii și dreptul la un proces echitabil,
este necesar ca restabilirea situației anterioare să se poată
dispune doar în cadrul unui proces separat, distinct.
Judecătoria Sectorului 1 București apreciază că excepția
este neîntemeiată, deoarece restabilirea situației anterioare, prin
întoarcerea executării, se dispune după ce instanța verifică
îndeplinirea condițiilor legale în acest sens.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 4041 și ale art. 4042 din Codul de procedură civilă, care au
următorul conținut:
— Art. 4041: ăÎn toate cazurile în care se desființează titlul
executoriu sau însăși executarea silită, cel interesat are dreptul
la întoarcerea executării, prin restabilirea situației anterioare
acesteia.
Bunurile asupra cărora s-a făcut executarea se vor restitui
celui îndreptățit.
În cazul în care executarea silită s-a făcut prin vânzarea unor
bunuri mobile, întoarcerea executării se va face prin restituirea
de către creditor a sumei rezultate din vânzare, actualizată în
funcție de rata inflației, cu excepția situației când își găsește
aplicare art. 449.”;
— Art. 4042: ăÎn cazul în care instanța judecătorească a
desființat titlul executoriu sau actele de executare, la cererea
celui interesat, va dispune, prin aceeași hotărâre, și asupra
restabilirii situației anterioare executării.
Dacă instanța care a desființat hotărârea executată a dispus
rejudecarea în fond a procesului și nu a luat măsura restabilirii
situației anterioare executării, această măsură se va putea
dispune de instanța care rejudecă fondul.
Dacă nu s-a dispus restabilirea situației anterioare executării
în condițiile alin. 1 și 2, cel îndreptățit o va putea cere instanței
judecătorești competente potrivit legii.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) privind egalitatea în fața legii,
art. 21 alin. (1), (2) și (3) privind accesul liber la justiție, art. 24
alin. (1) privind dreptul la apărare, art. 53 alin. (1) privind
restrângerea exercițiului unor drepturi și al unor libertăți și
art. 129 alin. (1) privind folosirea căilor de atac, din Constituția
României.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 627 din 28 aprilie 2009, publicată în
Monitorul Oficial al României, Partea I, nr. 447 din 30 iunie 2009,
precum și prin Decizia nr. 467 din 28 octombrie 2004, publicată
în Monitorul Oficial al României, Partea I, nr. 1.084 din
22 noiembrie 2004, a reținut că dispozițiile art. 4041 din Codul de
procedură civilă se referă exclusiv la cazurile în care a fost
desființat titlul executoriu sau însăși executarea silită.
Desființarea acestor acte putea fi dispusă numai de instanța
judecătorească, în urma examinării temeiniciei și legalității lor.
La soluționarea cererii de întoarcere a executării, de asemenea,
numai instanțele judecătorești sunt competente să stabilească
dacă cel care o solicită este sau nu îndreptățit să obțină
restituirea bunului ori a valorii luate prin executarea silită. În
această privință, art. 4041 alin. 2 din Codul de procedură civilă
prevede că ăBunurile asupra cărora s-a făcut executarea se vor
restitui celui îndreptățit”. Creditorul are dreptul neîngrădit de a
cere în justiție valorificarea creanțelor sale și, la nevoie,
executarea silită a acestora, iar debitorul și orice altă persoană
interesată au dreptul să conteste, tot în justiție, titlul executoriu
și executarea silită însăși.
Pe de altă parte, în jurisprudența sa, prin Decizia nr. 227
din 18 mai 2004, publicată în Monitorul Oficial al României,
Partea I, nr. 482 din 28 mai 2004, Curtea a statuat că procedura
contestației la executare asigură garanții suficiente pentru
protecția dreptului de proprietate al tuturor părților implicate în

MONITORUL OFICIAL AL ROMÂNIEI, PARTEA I, Nr. 630/5.IX.2011
proces, prin însuși faptul că le oferă posibilitatea de a contesta
executarea, de a solicita suspendarea acesteia, iar, în cazul
admiterii contestației și desființării titlului executoriu sau a însăși
executării silite, persoanele interesate au dreptul la întoarcerea
executării prin restabilirea situației anterioare acesteia.

7

Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în deciziile menționate, precum și
considerentele pe care acestea se întemeiază își mențin
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4041 și art. 4042 din Codul de procedură
civilă, excepție ridicată de Adina Laura Ciontoș și de Camelia Friciu în dosarele nr. 33.636/299/2009, respectiv nr. 33.738/299/2009
ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 723
din 2 iunie 2011

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Comisia locală de aplicare a legii fondului funciar
Berevoiești, în cea ce privește art. 581 alin. 1—3, și de Pavel
Sachelarie, în ceea ce privește art. 581 alin. 4, în Dosarul
nr. 5.434/280/2010 al Judecătoriei Pitești — Secția civilă.
La apelul nominal se prezintă personal partea Octavian
Malancioiu, constatându-se lipsa celorlalte părți, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul părții prezente, care expune situația de fapt în care
aceasta se află, fără a face aprecieri cu privire la excepția de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
cu referire la jurisprudența Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 31 mai 2010, pronunțată în Dosarul
nr. 5.434/280/2010, Judecătoria Pitești — Secția civilă a
sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă, excepție ridicată de Comisia locală de
aplicare a legii fondului funciar Berevoiești, în cea ce privește
art. 581 alin. 1—3, și de Pavel Sachelarie, în cea ce privește art.
581 alin. 4 cu ocazia judecării unei cauze civile având ca obiect
sistarea unor lucrări, pe calea ordonanței președințiale.
În motivarea excepției de neconstituționalitate autorii
acesteia susțin, în esență, că prevederile criticate sunt
neconstituționale, deoarece dau posibilitatea instanței să
procedeze la judecarea cauzei fără citarea părților, reclamantul
având o poziție privilegiată. Fără a examina fondul, judecarea
ordonanței președințiale se transformă într-o procedură ăextrem
de sumară”, ce se finalizează printr-o hotărâre care are caracter
executoriu, împrejurare de natură a aduce atingere dreptului la
apărare.
Judecătoria Pitești — Secția civilă opinează că excepția
este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 630/5.IX.2011

Președinții celor două Camere ale Parlamentului,
Guvernul și Avocatului Poporului nu au comunicat punctele
lor de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul conținut:
ăInstanța va putea să ordone măsuri vremelnice în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care nu
s-ar putea repara, precum și pentru înlăturarea piedicilor ce s-ar
ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult 48
de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”

În opinia autorilor excepției de neconstituționalitate,
prevederile criticate contravin prevederilor constituționale ale
art. 21 alin. (3) privind dreptul la un proces echitabil și la
soluționarea cauzelor într-un termen rezonabil, art. 20 referitoare
la tratatele internaționale privind drepturile omului și art. 24
privind dreptul la apărare și dispozițiilor art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, se reține că
asupra constituționalității textului de lege criticat Curtea s-a
pronunțat în numeroase cauze, prin raportare la aceleași
prevederi din Constituție ca și cele invocate în cauza de față.
Astfel, prin Decizia nr. 536 din 27 aprilie 2010, publicată în
Monitorul Oficial al României, Partea I, nr. 354 din 28 mai 2010,
prin Decizia nr. 244 din 4 martie 2008, publicată în Monitorul
Oficial al României, Partea I, nr. 288 din 14 aprilie 2008, Curtea
a statuat că prin procedura de urgență instituită de art. 581 din
Codul de procedură civilă nu numai că nu se aduce vreo
îngrădire dreptului oricărei persoane de a se adresa justiției
pentru apărarea drepturilor, a libertăților și a intereselor sale
legitime, ci, dimpotrivă, se creează o posibilitate în plus pentru
cel vătămat într-un drept legitim de a se adresa justiției, prin
cerere de ordonanță președințială, și aceasta în cazuri grabnice,
pentru păstrarea unui drept care s-ar păgubi prin întârziere,
pentru prevenirea unei pagube iminente și care nu s-ar putea
repara, precum și pentru înlăturarea piedicilor ce s-ar ivi cu
prilejul unei executări.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 581 din Codul de procedură civilă, excepție
ridicată de Comisia locală de aplicare a legii fondului funciar Berevoiești, în ceea ce privește art. 581 alin. 1—3, și de Pavel
Sachelarie, în ceea ce privește art. 581 alin. 4, în Dosarul nr. 5.434/280/2010 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 724
din 2 iunie 2011

referitoare la excepția de neconstituționalitate a dispozițiilor art. 305 și art. 315 alin. 1
din Codul de procedură civilă
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător

Puskás Valentin Zoltán
Ionița Cochințu

— judecător
— magistrat-asistent

Cu participarea reprezentantului Ministerului Public, procuror
Antonia Constantin.

MONITORUL OFICIAL AL ROMÂNIEI, PARTEA I, Nr. 630/5.IX.2011
Pe rol se află soluționarea excepției de neconstituționalitate
a dispozițiilor art. 305 și art. 315 alin. 1 din Codul de procedură
civilă, excepție ridicată de Societatea Comercială ăFabet” —
S.A. din Tulcea în Dosarul nr. 1.491/1.259/2009 al Tribunalului
Comercial Argeș.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale,
în ce privește art. 305 din Codul de procedură civilă, iar referitor
la art. 315 alin. 1 arată că prin Legea nr. 202/2010 a fost introdus
alin. 31 la art. 315 din Codul de procedură civilă, text care a adus
rezolvare obiecțiilor autorului excepției.
C U R T E A,

având în vedere actele și lucrările dosarului, constată
următoarele:
Prin Încheierea din 19 martie 2010, pronunțată în Dosarul
nr. 1.491/1.259/2009, Tribunalul Comercial Argeș a sesizat
Curtea Constituțională cu excepția de neconstituționalitate
a dispozițiilor art. 305 și art. 315 alin. 1 din Codul de
procedură civilă, excepție ridicată de Societatea Comercială
ăFabet” — S.A. din Tulcea.
În motivarea excepției de neconstituționalitate autorul
acesteia susține, în esență, că prin prevederile pretins a fi
neconstituționale ăse creează un cadru legislativ limitativ în ceea
ce privește administrarea de probe utile cauzei, independent de
voința părților și contrar principiilor de drept ce ar trebui să
guverneze cadrul procesual civil, și dă o libertate instanței,
libertate care încalcă drepturile și libertățile fundamentale ale
cetățenilor, în ceea ce privește atribuirea caracterului de mijloc
de probă nou de către instanța de judecată pe baza unei simple
cronologii a actelor și faptelor din cadrul procesual, făcându-se
astfel abstracție de adevăr și justiție” și instituindu-se o îngrădire
a accesului liber la justiție, așa cum este garantat de Constituție,
de Convenția pentru apărarea drepturilor omului și a libertăților
fundamentale și de Declarația Universală a Drepturilor Omului.
Tribunalul Comercial Argeș opinează că cele două texte
de lege criticate nu aduc nicio îngrădire accesului liber la justiție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatului Poporului nu au comunicat punctele
lor de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 305 și art. 315 alin. 1 din Codul de procedură
civilă, care au următorul cuprins:

9

— Art. 305: ăÎn instanța de recurs nu se pot produce probe
noi, cu excepția înscrisurilor, care pot fi depuse până la
închiderea dezbaterilor.”;
— Art. 315 alin. 1: ăÎn caz de casare, hotărârile instanței de
recurs asupra problemelor de drept dezlegate, precum și asupra
necesității administrării unor probe sunt obligatorii pentru
judecătorii fondului.”
În opinia autorului excepției de neconstituționalitate, aceste
texte de lege contravin prevederilor constituționale ale art. 20
referitoare la tratatele internaționale privind drepturile omului,
art. 21 alin. (3) privind dreptul la un proces echitabil și la
soluționarea cauzelor într-un termen rezonabil, art. 53 privind
restrângerea exercițiului unor drepturi sau al unor libertăți,
art. 124 alin. (2) care prevede că ăJustiția este unică, imparțială
și egală pentru toți”, art. 126 alin. (1) privind instanțele
judecătorești, precum și prevederilor art. 1, art. 6 paragraful 1 și
art. 13 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, se rețin
următoarele:
Din motivarea autorului acesteia reiese că acesta este
nemulțumit de faptul că prin prevederile criticate se creează un
cadru legislativ limitativ în ceea ce privește administrarea unor
probe noi la instanța de recurs, cu excepția înscrisurilor, care
pot fi depuse până la închiderea dezbaterilor.
Referitor la excepția de neconstituționalitate a dispozițiilor
art. 305 din Codul de procedură civilă, Curtea s-a mai pronunțat
în numeroase cauze, constatând constituționalitatea acestora,
sub aspectul unor critici similare cu cele invocate în prezenta
cauză, de exemplu, prin Decizia nr. 164 din 8 februarie 2011,
publicată în Monitorul Oficial al României, Partea I, nr. 261 din
13 aprilie 2011, prin Decizia nr. 130 din 3 februarie 2009,
publicată în Monitorul Oficial al României, Partea I, nr. 278 din
28 aprilie 2009, sau prin Decizia nr. 1.526 din 17 noiembrie
2009, publicată în Monitorul Oficial al României, Partea I, nr. 57
din 26 ianuarie 2010. Curtea a statuat că reglementarea
condițiilor și a procedurii de exercitare a căilor de atac reprezintă
prerogativa exclusivă a legiuitorului, în conformitate cu art. 126
din Constituție, și nu încalcă drepturile fundamentale ale
justițiabililor. Atât în sistemul nostru procesual, cât și în alte țări,
legea poate exclude folosirea unor căi de atac sau poate limita
utilizarea anumitor instrumente procesuale aflate la îndemâna
părților, cum sunt probele, fără ca prin aceasta să se încalce
litera sau spiritul Legii fundamentale.
Soluția pronunțată cu acele prilejuri și argumentele pe care
acestea s-au bazat își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.
Mai mult, Curtea observă că, prin art. I pct. 31 din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, a fost introdus alin. 31 la art. 315
din Codul de procedură civilă, potrivit căruia, ăÎn cazul rejudecării
după casare, cu reținere sau cu trimitere, sunt admisibile orice
probe prevăzute de lege”, reglementare care nu face altceva
decât să dea satisfacție criticilor ridicate de autor.

10

MONITORUL OFICIAL AL ROMÂNIEI, PARTEA I, Nr. 630/5.IX.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 305 și art. 315 alin. 1 din Codul de procedură
civilă, excepție ridicată de Societatea Comercială ăFabet” — S.A. din Tulcea în Dosarul nr. 1.491/1.259/2009 al Tribunalului
Comercial Argeș.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 768
din 16 iunie 2011

referitoare la excepția de neconstituționalitate a dispozițiilor art. 3671 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 3671 din Codul de
procedură civilă, excepție ridicată de Societatea Comercială
ăGabriela Style” — S.R.L. din Pitești în Dosarul
nr. 2.824/325/2010 al Judecătoriei Timișoara și care formează
obiectul Dosarului Curții Constituționale nr. 2160D/2010.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzei și arată că în dosar
a fost depusă o cerere din partea autorului excepției prin care
solicită Curții Constituționale acordarea unui nou termen de
judecată, în vederea angajării unui apărător.
Reprezentantul Ministerului Public solicită respingerea cererii
formulate.
Deliberând, Curtea Constituțională respinge cererea de
amânare, deoarece autorul cererii nu a învederat motive
temeinice care să justifice acordarea unui nou termen pentru
pregătirea apărării, având suficient timp de la data invocării
excepției, 30 aprilie 2010, până în prezent.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența Curții
Constituționale, respectiv Decizia nr. 737/2009.
C U R T E A,

având în vedere actele și lucrările dosarului, reține următoarele:
Prin Încheierea din 30 aprilie 2010, pronunțată în Dosarul
nr. 2.824/325/2010, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 3671 din Codul de procedură civilă, excepție
ridicată de Societatea Comercială ăGabriela Style” — S.R.L. din
Pitești într-o cauză având ca obiect o cerere de învestire cu
formulă executorie.
În motivarea excepției de neconstituționalitate autorul
acesteia arată că dispozițiile art. 3671 din Codul de procedură
civilă sunt neconstituționale, întrucât permit învestirea cu
formulă executorie a unor hotărâri arbitrale fără ca instanța
judecătorească să verifice regularitatea respectivelor hotărâri.
Mai mult, lipsa citării la termenul de judecată, precum și lipsa
căii de atac împotriva încheierii de învestire constituie
argumente suficiente care demonstrează încălcarea
prevederilor constituționale referitoare la dreptul la un proces
echitabil.
Judecătoria
Timișoara
apreciază
excepția
de
neconstituționalitate ca fiind neîntemeiată. Liberul acces la
justiție presupune accesul la mijloacele procedurale prin care
justiția se înfăptuiește, fiind de competența exclusivă a
legiuitorului instituirea regulilor de desfășurare a procesului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

MONITORUL OFICIAL AL ROMÂNIEI, PARTEA I, Nr. 630/5.IX.2011
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției îl reprezintă prevederile art. 3671 din Codul
de procedură civilă, care au următorul conținut: ăLa cererea părții
câștigătoare, hotărârea arbitrală se învestește cu formulă
executorie.
Încheierea de învestire se dă de către instanța
judecătorească prevăzută de art. 342, fără citarea părților, în
afară de cazul în care există îndoieli cu privire la regularitatea
hotărârii arbitrale, când se vor cita părțile.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 4 alin. (2) privind egalitatea între cetățeni, art. 16
alin. (1) referitoare la egalitatea în drepturi și art. 21 alin. (1) și (3)
privind accesul liber la justiție.
Examinând excepția de neconstituționalitate, Curtea
constată că a mai analizat constituționalitatea prevederilor din
Codul de procedură civilă referitoare la arbitraj prin raportare la
textele constituționale invocate în cauza de față. Astfel, prin
Decizia nr. 8 din 9 ianuarie 2007, publicată în Monitorul Oficial
al României, Partea I, nr. 73 din 31 ianuarie 2007, sau prin
Decizia nr. 637 din 28 aprilie 2009, publicată în Monitorul Oficial
al României, Partea I, nr. 514 din 27 iulie 2009, Curtea a reținut
că ăarbitrajul constituie o excepție de la principiul potrivit căruia
înfăptuirea justiției se realizează prin instanțele judecătorești și
reprezintă acel mecanism juridic eficient, menit să asigure o
judecată imparțială, mai rapidă și mai puțin formală,
confidențială, finalizată prin hotărâri susceptibile de executare
silită.
Arbitrajul se organizează și se desfășoară potrivit convenției
arbitrale încheiate între părți, cu respectarea principiului libertății

11

de voință a acestora, sub rezerva respectării ordinii publice, a
bunelor moravuri, precum și a dispozițiilor imperative ale legii,
așa cum prevede art. 341 din Codul de procedură civilă. Prin
urmare, părțile pot stabili, prin convenția arbitrală sau printr-un
act adițional încheiat ulterior, normele privind constituirea
tribunalului arbitral, numirea, revocarea și înlocuirea arbitrilor,
termenul și locul arbitrajului, normele de procedură pe care
tribunalul arbitral trebuie să le urmeze în judecarea litigiului și, în
general, orice alte norme privind buna desfășurare a arbitrajului.
În cazul în care părțile nu au convenit asupra unor asemenea
norme, tribunalul arbitral va putea reglementa procedura ce
urmează să fie aplicată.
Așa fiind, Curtea observă că incidența dispozițiilor legale
criticate este subsecventă acordului de voință intervenit între
părțile care au încheiat convenția arbitrală și care au optat
pentru soluționarea litigiului de către un tribunal arbitral.
Împrejurarea că autorul excepției a achiesat la soluționarea
litigiului pe această cale, deși cunoștea sau ar fi trebuit să
cunoască dispozițiile legale referitoare la judecarea litigiului de
o asemenea instituție, precum și consecințele juridice ale
aplicării lor, nu îl îndreptățește să se prevaleze de
necunoașterea legii și deci lipsește de temei critica reglementării
în cauză.”
Pe de altă parte, Curtea a reținut că, ăîn concordanță cu
natura arbitrajului, art. 367 din Codul de procedură civilă
stabilește regula generală a executării hotărârilor arbitrale, și
anume îndeplinirea de bunăvoie de către partea împotriva
căreia s-a pronunțat. În consecință, învestirea cu formulă
executorie intervine numai atunci când hotărârea arbitrală nu
este executată de bunăvoie, prin încălcarea de către debitor a
obligației pe care și-a asumat-o semnând convenția arbitrală.
Atunci când se anulează o hotărâre arbitrală în condițiile art. 364
din Codul de procedură civilă, procesul arbitral se încheie cu o
hotărâre judecătorească, în acest caz urmând a fi învestită cu
formulă executorie hotărârea judecătorească. Dacă însă
acțiunea în anulare se respinge, se va învesti hotărârea arbitrală
asupra căreia a fost exercitat deja controlul judecătoresc.
Rezultă că problema condițiilor specifice ale învestirii cu formula
executorie a hotărârilor arbitrale se pune numai în cazul în care
nu s-a intentat o acțiune în anulare.”
Considerentele reținute de Curte în deciziile menționate sunt
valabile și în prezenta cauză, întrucât nu au intervenit elemente
noi, de natură a reconsidera jurisprudența Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3671 din Codul de procedură civilă, excepție
ridicată de Societatea Comercială ăGabriela Style” — S.R.L. din Pitești în Dosarul nr. 2.824/325/2010 al Judecătoriei Timișoara.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

12

MONITORUL OFICIAL AL ROMÂNIEI, PARTEA I, Nr. 630/5.IX.2011
CURTEA CONSTITUȚIONALĂ

D E C I Z I A Nr. 841
din 23 iunie 2011

referitoare la excepția de neconstituționalitate a dispozițiilor art. 676 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 din Legea privind impozitul progresiv pe
succesiuni din 28 iulie 1921, excepție ridicată de Mia Silvia
Condor și de Gabriel Dan Chiș în Dosarul nr. 1.636/187/2007 al
Judecătoriei Salonta.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 iulie 2010, pronunțată în Dosarul
nr. 1.636/187/2007, Judecătoria Salonta a sesizat Curtea
Constituțională cu excepția de neconstituționalitate a art. 4
din Legea privind impozitul progresiv pe succesiuni din
28 iulie 1921.
Excepția a fost invocată de Mia Silvia Condor și de Gabriel
Dan Chiș, într-un dosar având ca obiect dezbaterea unei
succesiuni.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale, deoarece nu mai corespund principiilor
actualei Constituții a României. Astfel, norma așază un impozit
injust împotriva unor categorii de moștenitori (cei de până la
gradul 4) și îngrădește dreptul firesc la moștenire al celorlalte
categorii de moștenitori (de la gradul 5 la gradul 12), pe care îi
scutește de plata unui impozit, îngrădindu-le dreptul la
moștenire. Astfel, impozitele nu mai sunt așezate just și echitabil
și restrâng exercițiul dreptului natural la moștenire pe alte
considerente decât cele prevăzute de Legea fundamentală.
Judecătoria Salonta apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 din Legea privind impozitul progresiv pe
succesiuni din 28 iulie 1921, publicată în Monitorul Oficial nr. 91
din 28 iulie 1921. Din notele scrise ale autorului rezultă însă că,
în realitate, acesta critică pentru neconstituționalitate dispozițiile
art. 676 din Codul civil. În aceste condiții, Curtea urmează a
analiza constituționalitatea prevederilor art. 676 din
secțiunea a V-a ăDespre succesiunile colaterale” a capitolului IV —
ăDespre succesiunile neregulate” din Codul civil, astfel cum au
fost modificate prin art. 4 din Legea asupra impozitului progresiv
pe succesiuni din 28 iulie 1921 și potrivit cărora, pe linie
colaterală, rudele succed până la al patrulea grad inclusiv.
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 46 privind dreptul la moștenire, art. 53 privind
restrângerea exercițiului unor drepturi sau al unor libertăți și
art. 56 privind contribuțiile financiare.
Examinând excepția de neconstituționalitate, Curtea
constată că s-a mai pronunțat asupra dispozițiilor legale
criticate, prin raportare la critici similare, constatând că acestea
sunt constituționale. Astfel, prin Decizia nr. 911 din 23 iunie
2009, publicată în Monitorul Oficial al României, Partea I, nr. 544
din 5 august 2009, Curtea a reținut că în legislația română
instituția moștenirii este concepută, în cadrul devoluțiunii legale,
ca o moștenire de familie. În unele cazuri însă legăturile de
rudenie pot fi foarte îndepărtate, ceea ce ar înlătura caracterul
de succesiune de familie recunoscut instituției moștenirii, astfel
încât, în mod corect, legiuitorul a limitat, pe linie colaterală,
vocația succesorală legală la gradul al patrulea inclusiv, cu
respectarea proximității gradelor de rudenie.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluția deciziei
menționate își păstrează valabilitatea și în cauza de față.
Curtea constată că dispozițiile art. 676 din Codul civil se
referă la dreptul de moștenire al rudelor și nu la impozitul pe
masa succesorală, astfel încât Curtea nu poate reține incidența
art. 56 din Constituție.

MONITORUL OFICIAL AL ROMÂNIEI, PARTEA I, Nr. 630/5.IX.2011

13

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 676 din Codul civil, excepție ridicată de Mia
Silvia Condor și de Gabriel Dan Chiș în Dosarul nr. 1.636/187/2007 al Judecătoriei Salonta.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 848
din 23 iunie 2011

referitoare la excepția de neconstituționalitate a dispozițiilor art. 1085 alin. 1 și alin. 3
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate a
dispozițiilor art. 1085 alin. 1 și alin. 3 din Codul de procedură
civilă, excepție ridicată de Asociația ă21 Decembrie 1989” din
București în Dosarul nr. 8.452/3/2007 al Tribunalului București —
Secția a IV-a civilă.
La apelul nominal se prezintă pentru Școala Națională de
Studii Politice și Administrative, doamna avocat Ana-Maria
Gușanu, lipsind celelalte părți, față de care procedura de citare
a fost legal îndeplinită.
Cauza fiind în stare de judecată, președintele acordă
cuvântul reprezentantului părții prezente, care solicită admiterea
excepției de neconstituționalitate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 24 martie 2009, pronunțată în Dosarul
nr. 8.452/3/2007, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate art. 1085 alin. 1 și alin. 3 din Codul de
procedură civilă.
Excepția a fost invocată de Asociația ă21 Decembrie 1989”
din București într-un dosar având ca obiect anularea unui act
administrativ.
În motivarea excepției de neconstituționalitate autorul
acesteia susține că dispozițiile legale criticate sunt

neconstituționale, întrucât permit judecătorului care a pronunțat
încheierea prin care s-a aplicat amenda judiciară să judece și
cererea de reexaminare, acesta neputând să-și anuleze propria
hotărâre.
De asemenea, se apreciază că cererea de reexaminare
împotriva amenzii judiciare trebuie să se facă de o altă instanță
sau de un alt judecător, iar orice amendă trebuie să fie
contestată în cadrul a cel puțin două căi de atac.
Tribunalul București — Secția a IV-a civilă apreciază că,
dacă s-ar fi prevăzut mai multe căi de atac împotriva încheierii
prin care s-a dispus amenda judiciară, s-ar fi prelungit foarte
mult soluționarea unui proces civil, ceea ce ar fi afectat fondul
cauzei.
Faptul că împotriva încheierii de stabilire a amenzii sau
despăgubirii se poate face cerere de reexaminare, iar aceasta
se soluționează de către instanța de judecată ori de președintele
instanței de executare care a aplicat amenda sau despăgubirea,
nu poate constitui o încălcare a vreunei prevederi
constituționale, întrucât instanța nu soluționează fondul litigiului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1085 alin. 1 și alin. 3 din Codul de procedură

14

MONITORUL OFICIAL AL ROMÂNIEI, PARTEA I, Nr. 630/5.IX.2011

civilă, care au următorul conținut: ăÎmpotriva încheierii prevăzute
la art. 1084 cel obligat la amendă sau despăgubire va putea face
numai cerere de reexaminare, solicitând, motivat, să se revină
asupra amenzii ori despăgubirii sau să se dispună reducerea
acestora.” [...]
ăCererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 20 — Tratatele internaționale privind drepturile
omului și art. 21 — Accesul liber la justiție. De asemenea, sunt
considerate a fi încălcate și prevederile art. 6 privind dreptul la
un proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai făcut obiectul
controlului de constituționalitate. Astfel, prin Decizia nr. 260 din
20 martie 2007, publicată în Monitorul Oficial al României,
Partea I, nr. 301 din 7 mai 2007 și Decizia nr. 525 din 27 aprilie
2010, publicată în Monitorul Oficial al României, Partea I, nr. 353
din 28 mai 2010, Curtea, respingând excepția de
neconstituționalitate ca neîntemeiată, a statuat că
reglementarea criticată a fost adoptată de legiuitor în cadrul
competenței sale constituționale, astfel cum este consacrată
prin art. 126 alin. (2) și art. 129 din Constituție, potrivit cărora

ăCompetența instanțelor judecătorești și procedura de judecată
sunt prevăzute numai prin lege”, iar ăÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”.
De asemenea, faptul că împotriva încheierii de stabilire a
amenzii sau despăgubirii se poate face numai cerere de
reexaminare, aceasta soluționându-se de către instanța de
judecată ori de președintele instanței de executare care a aplicat
amenda sau despăgubirea, nu poate constitui o încălcare a
vreunei prevederi constituționale, întrucât instanța nu
soluționează fondul litigiului. Cererea se judecă în camera de
consiliu, cu citarea părților, în temeiul art. 85 din Codul de
procedură civilă, și se soluționează prin încheiere irevocabilă.
Există în acest caz doar posibilitatea de a reveni asupra amenzii
sau despăgubirii, în scopul de a ușura situația persoanei
obligate la plata acesteia, reexaminarea apărând ca o cale
specifică de retractare. Pe această cale nu se realizează un
control judiciar propriu-zis, iar faptul că aceeași instanță care a
pronunțat hotărârea judecă și cererea de reexaminare nu este
de natură să influențeze aprecierea judecătorilor, întrucât
aspectele analizate pe calea reexaminării sunt diferite de cele
examinate în fond.
Curtea apreciază că nu au intervenit elemente noi, de natură
să justifice reconsiderarea jurisprudenței în materie, astfel încât
soluțiile și considerentele deciziilor amintite își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1085 alin. 1 și alin. 3 din Codul de procedură
civilă, excepție ridicată de Asociația ă21 Decembrie 1989” din București în Dosarul nr. 8.452/3/2007 al Tribunalului București —
Secția a IV-a civilă.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 852
din 23 iunie 2011

referitoare la excepția de neconstituționalitate a dispozițiilor art. 129 alin. 5
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 129 alin. 5 din Codul de procedură civilă,

excepție ridicată de Asociația ăAnticorupția” din București în
Dosarul nr. 2.650/120/2009 al Tribunalului Brașov — Secția
comercială, de contencios administrativ și fiscal.
La apelul nominal se prezintă, pentru partea Consiliul
Județean Dâmbovița, domnul consilier juridic Claudiu Cătălin
Toader, lipsind celelalte părți, față de care procedura de citare a
fost legal îndeplinită.
Cauza fiind în stare de judecată, președintele acordă
cuvântul reprezentantului Consiliului Județean Dâmbovița, care
solicită respingerea ca neîntemeiată a excepției de
neconstituționalitate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 630/5.IX.2011
C U R T E A,

având în vedere actele și lucrările dosarului, reține următoarele:
Prin Încheierea din 6 septembrie 2010, pronunțată în Dosarul
nr. 2.650/120/2009, Tribunalul Brașov — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 129 alin. 5 din Codul de procedură civilă.
Excepția a fost invocată de Asociația ăAnticorupția” din
București, într-un dosar având ca obiect plângerea formulată
împotriva refuzului de comunicare a unor informații de interes
public.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât instanța nu este obligată să respecte,
în același timp, și prevederile art. 1.169 din Codul civil,
administrarea probelor trebuind să fie legată de respectarea
principiilor egalității în drepturi și accesului liber la justiție.
Tribunalul Brașov — Secția comercială, de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile părții prezente și ale
procurorului, dispozițiile de lege criticate raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 129 alin. 5 din Codul de procedură civilă, care la
data ridicării excepției de neconstituționalitate, aveau următorul
conținut: ăJudecătorii au îndatorirea să stăruie, prin toate
mijloacele legale, pentru a preveni orice greșeală privind aflarea
adevărului în cauză, pe baza stabilirii faptelor și prin aplicarea
corectă a legii, în scopul pronunțării unei hotărâri temeinice și
legale. Ei vor putea ordona administrarea probelor pe care le
consideră necesare, chiar dacă părțile se împotrivesc.”
Ulterior sesizării Curții, prevederile art. 129 alin. 5 din Codul
de procedură civilă au fost modificate prin art. I pct. 13 din Legea
nr. 202/2010 privind unele măsuri pentru accelerarea soluționării

15

proceselor, publicată în Monitorul Oficial al României, Partea I,
nr. 714 din 26 octombrie 2010, și au în prezent următorul
conținut: ăJudecătorii au îndatorirea să stăruie, prin toate
mijloacele legale, pentru a preveni orice greșeală privind aflarea
adevărului în cauză, pe baza stabilirii faptelor și prin aplicarea
corectă a legii, în scopul pronunțării unei hotărâri temeinice și
legale. Dacă probele propuse nu sunt îndestulătoare pentru
lămurirea în întregime a procesului, instanța va dispune ca
părțile să completeze probele. De asemenea, judecătorul poate,
din oficiu, să pună în discuția părților necesitatea administrării
altor probe, pe care le poate ordona chiar dacă părțile se
împotrivesc.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi și în art. 21 —
Accesul liber la justiție.
Examinând excepția de neconstituționalitate, Curtea
constată că, ulterior sesizării sale, dispozițiile art. 129 alin. 5 din
Codul de procedură civilă au fost modificate prin Legea
nr. 202/2010. Noul text preia soluția legislativă criticată de
autorul excepției, el fiind de imediată aplicare, astfel încât Curtea
se va pronunța asupra textului legislativ în noua redactare.
Analizând critica de neconstituționalitate, Curtea reține că
s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 260 din 6 martie 2008, publicată în
Monitorul Oficial al României, Partea I, nr. 379 din 19 mai 2008,
Curtea a constatat că legiuitorul român a optat pentru instituirea
rolului activ al judecătorului în procesul civil, pornind de la
premisa că justiția constituie un serviciu public al cărui scop este
nu numai soluționarea conflictelor dintre părți, ci și restabilirea
ordinii de drept, ceea ce este în deplină concordanță cu
prevederile art. 124 din Constituție referitor la înfăptuirea justiției.
Pe de altă parte însă, intervenția judecătorului în virtutea rolului
său activ este limitată de principiul disponibilității.
Pornind de la aceste considerente, Curtea a constatat că nu
poate fi reținută critica privind încălcarea dreptului la apărare al
părților, între modalitățile în care rolul activ al judecătorului se
poate manifesta înscriindu-se, de exemplu, și încuviințarea
probelor după trecerea termenului stabilit de lege, în situația
când partea nu a solicitat proba din neștiință sau din cauza lipsei
de pregătire. Totodată, consacrarea rolului activ al judecătorului
are ca scop asigurarea unui echilibru procesual între părți și
respectarea principiului egalității acestora.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin decizia menționată, cât și considerentele
acesteia sunt valabile și în prezenta cauză, inclusiv în ceea ce
privește art. 16 și art. 21 din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 129 alin. 5 din Codul de procedură civilă,
excepție ridicată de Asociația ăAnticorupția” din București în Dosarul nr. 2.650/120/2009 al Tribunalului Brașov — Secția comercială,
de contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 630/5.IX.2011 conține 16 pagini.

Prețul: 3,20 lei

&JUYDGY|525917]
ISSN 1453—4495

