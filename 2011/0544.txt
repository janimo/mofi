Anul 179 (XXIII) — Nr. 544

PARTEA I

LEGI, DECRETE, HOTĂRÂRI ȘI ALTE ACTE

Luni, 1 august 2011

SUMAR

Nr.

Pagina
DECIZII ALE CURȚII CONSTITUȚIONALE

Nr.

Pagina
stabilirea modului de implementare, a condițiilor
specifice și a criteriilor de eligibilitate pentru aplicarea
schemelor de plăți naționale directe complementare în
sectorul zootehnic la speciile ovine/caprine, în acord
cu reglementările comunitare în domeniu ..................

8

585. — Ordin al ministrului comunicațiilor și societății
informaționale pentru completarea Ordinului ministrului
comunicațiilor și societății informaționale nr. 489/2009
privind normele metodologice de autorizare a centrelor
de date ......................................................................

9

1.788. — Ordin al ministrului muncii, familiei și protecției
sociale pentru aprobarea Metodologiei de selectare și
finanțare a proiectelor în domeniul protecției
persoanelor cu handicap pentru anul 2011 ................

10–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2.435. — Ordin al ministrului culturii și patrimoniului național
pentru acreditarea Muzeului ăVasile Pârvan” ............

12

— Ordin al ministrului agriculturii și dezvoltării rurale
pentru modificarea anexei la Ordinul ministrului
agriculturii și dezvoltării rurale nr. 215/2010 privind
stabilirea modului de implementare, a condițiilor
specifice, a criteriilor de eligibilitate și a termenilor de
referință pentru aplicarea schemelor de plăți naționale
directe complementare în sectorul zootehnic la specia
bovine, în acord cu reglementările comunitare în
domeniu, precum și a anexei la Ordinul ministrului
agriculturii și dezvoltării rurale nr. 98/2010 privind

4.581. — Ordin al ministrului educației, cercetării, tineretului și
sportului privind aprobarea înființării Centrului Național
Universitar de Excelență Târgu Mureș pentru pregătirea
elevelor/studentelor la disciplina sportivă volei ..........

12–15

Decizia nr. 436 din 7 aprilie 2011 referitoare la excepția de
neconstituționalitate a dispozițiilor art. 292 alin. 1 din
Codul de procedură civilă ..........................................

2–3

Decizia nr. 437 din 7 aprilie 2011 referitoare la excepția de
neconstituționalitate a dispozițiilor art. 322 alin. 1 teza
a doua din Codul de procedură civilă ........................

3–4

Decizia nr. 577 din 5 mai 2011 referitoare la excepția de
neconstituționalitate a dispozițiilor art. 33 alin. (2) din
Legea nr. 85/2006 privind procedura insolvenței........

4–6

Decizia nr. 578 din 5 mai 2011 referitoare la excepția de
neconstituționalitate a dispozițiilor art. 1 și art. 14 din
Codul de procedură civilă ..........................................

186.

6–7

ACTE ALE BĂNCII NAȚIONALE A ROMÂNIEI
25. — Circulară privind nivelul ratei dobânzii de referință a
Băncii Naționale a României valabil în luna august
2011............................................................................

15

2

MONITORUL OFICIAL AL ROMÂNIEI, PARTEA I, Nr. 544/1.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 436
din 7 aprilie 2011

referitoare la excepția de neconstituționalitate a dispozițiilor art. 292 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 292 din Codul de procedură civilă, excepție
ridicată de Societatea Comercială ăJad” — S.R.L. din Pitești în
Dosarul nr. 3.113/46/2006 al Tribunalului Argeș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 24 septembrie 2010, pronunțată în
Dosarul nr. 3.113/46/2006, Tribunalul Argeș — Secția civilă a
sesizat Curtea Constituțională cu excepția de
neconstituționalitate a prevederilor art. 292 din Codul de
procedură civilă.
Excepția a fost invocată de Societatea Comercială ăJad” —
S.R.L. din Pitești într-o cauză având ca obiect o obligație de a
face.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât ele limitează părților posibilitatea ca în
apel să se folosească și de alte probe decât cele invocate la
prima instanță.
Prin faptul că legiuitorul limitează dreptul de a se folosi de
probe noi, dar, în același timp, conferă instanței dreptul de a
încuviința numai acele probe ce ar rezulta din dezbateri, se lasă
loc arbitrariului, conferind părții o nesiguranță nejustificată, în
condițiile în care apelul are caracter devolutiv.
Tribunalul Argeș — Secția civilă consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 292 din
Codul de procedură civilă. Examinând notele scrise ale autorului
excepției, Curtea constată că, în realitate, obiectul excepției de
neconstituționalitate îl constituie prevederile art. 292 alin. 1 din
Codul de procedură civilă, care au următorul conținut: ăPărțile
nu se vor putea folosi înaintea instanței de apel de alte motive,
mijloace de apărare și dovezi decât de cele invocate la prima
instanță sau arătate în motivarea apelului ori în întâmpinare.
Instanța de apel poate încuviința și administrarea probelor a
căror necesitate rezultă din dezbateri.”
În opinia autorului excepției de neconstituționalitate,
prevederile legale criticate contravin dispozițiilor cuprinse în
art. 16 privind egalitatea în drepturi, art. 21 privind accesul liber
la justiție, art. 24 privind dreptul la apărare, art. 124 alin. (2)
privind înfăptuirea justiției din Constituție, precum și prevederilor
art. 6 paragraful 1 privind dreptul la un proces echitabil și art. 14
privind interzicerea discriminării din Convenția pentru apărarea
drepturilor omului și libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor legale criticate
s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, prin Decizia nr. 169 din 11 mai 2002, publicată în
Monitorul Oficial al României, Partea I, nr. 559 din 30 iulie 2002,
Curtea a statuat că limitarea instituită de legiuitor, prin dispozițiile
art. 292 alin. 1 din Codul de procedură civilă, cu privire la
motivele, mijloacele de apărare și dovezile pe care părțile le pot
utiliza înaintea instanței de apel, exclusiv la cele invocate la
prima instanță sau arătate în motivarea apelului, nu contravine
prevederilor art. 21 din Legea fundamentală, deoarece, ca orice
alt drept, și accesul liber la justiție poate fi exercitat doar în
anumite limite rezonabile, în așa fel încât prin valorificarea lui
să nu se aducă atingere drepturilor altor titulari, în aceeași
măsură ocrotite prin lege. În absența acestei limitări, s-ar oferi
câmp liber arbitrariului și abuzului în exercitarea dreptului,
dându-se posibilitatea reiterării, în scop exclusiv șicanatoriu, a
unor cereri lipsite de relevanță pentru soluționarea cauzei, de
natură să ducă la prelungirea nejustificată a duratei procesului.
Că, într-adevăr, aceasta a fost finalitatea avută în vedere de
legiuitor prin instituirea limitării menționate, rezultă și din faptul
că același text dă posibilitatea instanței de apel să încuviințeze
administrarea probelor a căror necesitate rezultă din dezbateri,
prerogativă de natură a-i asigura deplinul control al derulării
procesului și finalizării sale legale și temeinice, cu luarea în
considerare și a imperativului celerității.

MONITORUL OFICIAL AL ROMÂNIEI, PARTEA I, Nr. 544/1.VIII.2011
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză, inclusiv în privința art. 124
alin. (2) din Constituție.

3

În ceea ce privește invocarea prevederilor art. 16 din
Constituție, Curtea constată că dispozițiile legale criticate se
aplică, în aceeași măsură, tuturor persoanelor prevăzute în
ipoteza acestor norme, fără privilegii și fără discriminări.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 292 alin. 1 din Codul de procedură civilă,
excepție ridicată de Societatea Comercială ăJad” — S.R.L. din Pitești în Dosarul nr. 3.113/46/2006 al Tribunalului Argeș — Secția
civilă.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 437
din 7 aprilie 2011

referitoare la excepția de neconstituționalitate a dispozițiilor art. 322 alin. 1 teza a doua
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 322 alin. 1 teza a doua din Codul de procedură
civilă, excepție ridicată de Cristina Târcoveanu și Eugen Bogdan
Târcoveanu, în Dosarul nr. 4.270/2/2010 al Curții de Apel
București — Secția a III-a civilă și pentru cauze cu minori și
familie.
La apelul nominal se prezintă, pentru autorii excepției
mandatarul Spirache Burlache, precum și doamna avocat
Mihaela Mănuceanu, constatându-se lipsa celorlalte părți, față
de care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului autorilor excepției, doamna avocat
Mihaela Mănuceanu, care solicită admiterea acesteia.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 28 septembrie 2010, pronunțată în
Dosarul nr. 4.270/2/2010, Curtea de Apel București — Secția
a III-a civilă și pentru cauze cu minori și familie a sesizat
Curtea Constituțională cu excepția de neconstituționalitate
a prevederilor art. 322 alin. 1 teza a doua din Codul de
procedură civilă.
Excepția a fost invocată de Cristina Târcoveanu și Eugen
Bogdan Târcoveanu într-o cauză având ca obiect soluționarea
unei cereri de revizuire.
În motivarea excepției de neconstituționalitate autorii
acesteia susțin că dispozițiile art. 322 alin. 1 din Codul de
procedură civilă, potrivit cărora hotărârile din recurs pot fi
atacate cu revizuire doar atunci când evocă fondul, sunt
neconstituționale, întrucât motivele prevăzute pentru exercitarea
căii de atac a revizuirii nu pot fi contestate pe altă cale
procedurală. Prin faptul că hotărârile din recurs pot fi atacate pe
calea revizuirii doar când evocă fondul, se realizează o încălcare
a liberului acces la justiție. O astfel de îngrădire este nejustificată
și constituie, în același timp, și o discriminare.
Curtea de Apel București — Secția a III-a civilă și pentru
cauze cu minori și familie consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 544/1.VIII.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile reprezentantului autorilor
excepției, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 322 alin. 1 teza a doua din Codul de procedură
civilă, care au următorul conținut: ăRevizuirea unei hotărâri
rămase definitivă în instanța de apel sau prin neapelare,
precum și a unei hotărâri dată de o instanță de recurs atunci
când evocă fondul, se poate cere în următoarele cazuri: [...]”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în drepturi, art. 21 privind
accesul liber la justiție și art. 53 privind restrângerea exercițiului
unor drepturi sau al unor libertăți privind dreptul la apărare.
Examinând excepția de neconstituționalitate, Curtea
constată că asupra constituționalității dispozițiilor criticate s-a
pronunțat prin mai multe decizii și, răspunzând unor critici

asemănătoare, a statuat constant că prevederile respective sunt
în acord cu dispozițiile constituționale.
Astfel, prin Decizia nr. 258 din 6 martie 2008, publicată în
Monitorul Oficial al României, Partea I, nr. 380 din 20 mai 2008,
Curtea a reținut că revizuirea este o cale extraordinară de atac
promovată în scopul îndreptării erorilor de fapt. Pentru acest
motiv, ce ține de specificul căii de atac, textul de lege criticat se
referă la hotărâri pronunțate în recurs prin care se evocă fondul.
Curtea nu a putut reține, așadar, critica privind încălcarea
accesului liber la justiție, întrucât, așa cum a statuat Curtea în
jurisprudența sa, acesta nu presupune accesul la toate
structurile judecătorești și la toate căile de atac.
Totodată, nu a putut fi reținută nici încălcarea principiului
egalității în drepturi, de vreme ce părțile se află în situații juridice
diferite determinate de modul în care a fost soluționat recursul.
În final, Curtea a reținut că interesul legat de stabilitatea
hotărârilor judecătorești definitive, precum și a raporturilor
juridice la care se referă impune ca legea să stabilească riguros
și limitativ cazurile și motivele pentru care se poate exercita
calea de atac a revizuirii.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.
Având în vedere că nu a avut loc vreo încălcare a drepturilor
fundamentale invocate, Curtea mai reține că dispozițiile art. 53
din Constituție nu sunt incidente în cauza de față.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 322 alin. 1 teza a doua din Codul de
procedură civilă, excepție ridicată de Cristina Târcoveanu și Eugen Bogdan Târcoveanu în Dosarul nr. 4.270/2/2010 al Curții de
Apel București — Secția a III-a civilă și pentru cauze cu minori și familie.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 577
din 5 mai 2011

referitoare la excepția de neconstituționalitate a dispozițiilor art. 33 alin. (2)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Mihaela Senia Costinescu

— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

MONITORUL OFICIAL AL ROMÂNIEI, PARTEA I, Nr. 544/1.VIII.2011
Pe rol se află pronunțarea asupra excepției de
neconstituționalitate a dispozițiilor art. 33 alin. (2) din Legea
nr. 85/2006 privind procedura insolvenței, excepție ridicată de
Societatea Comercială ăSilvertrans” — S.R.L. din Târgu Mureș
în Dosarul nr. 888/1.371/2010 al Tribunalului Comercial Mureș —
Falimente și care formează obiectul Dosarului Curții
Constituționale nr. 1.421D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea comercială nr. 1.241 din 7 aprilie 2010,
pronunțată în Dosarul nr. 888/1.371/2010, Tribunalul
Comercial Mureș — Falimente a sesizat Curtea
Constituțională cu excepția de neconstituționalitate a
dispozițiilor art. 33 alin. (2) din Legea nr. 85/2006 privind
procedura insolvenței, excepție ridicată de Societatea
Comercială ăSilvertrans” — S.R.L. din Târgu Mureș într-o cauză
având ca obiect deschiderea procedurii insolvenței.
În motivarea excepției de neconstituționalitate autorul
arată că neconstituționalitatea dispozițiilor art. 33 alin. (2) din
lege se fundamentează pe faptul că termenul de 10 zile în care
debitorul poate formula contestație la cererea de deschidere a
procedurii insolvenței este un termen extrem de scurt, care
afectează ăposibilitatea rezonabilă” a unei persoane de a-și
prezenta punctul de vedere în fața tribunalului în condiții care
să nu o dezavantajeze față de celelalte părți ale procesului. Or,
în cadrul procedurii insolvenței, diferența de tratament juridic
dintre creditor și debitor apare cu evidență, aducând atingere
principiului egalității în drepturi, respectiv dreptului la un proces
echitabil și dreptului la apărare al debitorului. Restrângerea
suferită de aceste drepturi nu îndeplinește condițiile prevăzute
de art. 53 din Constituție, astfel că dispozițiile criticate contravin
și acestor prevederi constituționale.
Tribunalul Comercial Mureș — Falimente apreciază
excepția de neconstituționalitate ca neîntemeiată, textul de lege
criticat fiind în deplină concordanță cu dispozițiile constituționale
invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 33 alin. (2) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, texte de lege care au

5

următorul conținut: ăÎn termen de 10 zile de la primirea copiei,
debitorul trebuie fie să conteste, fie să recunoască existența
stării de insolvență. Dacă debitorul contestă starea de
insolvență, iar contestația sa este ulterior respinsă, el nu va mai
avea dreptul să solicite reorganizarea judiciară.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — egalitatea în drepturi, art. 21 — accesul
liber la justiție, art. 24 — dreptul la apărare și art. 53 privind
restrângerea exercițiului unor drepturi și al unor libertăți. De
asemenea, sunt invocate și prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că, asupra dispozițiilor legale criticate, supuse unor
critici similare și raportate la unele dintre prevederile
constituționale invocate de autorul excepției, instanța
constituțională s-a mai pronunțat prin mai multe decizii,
respingând criticile formulate.
Astfel, prin Decizia nr. 1.247 din 18 noiembrie 2008, publicată
în Monitorul Oficial al României, Partea I, nr. 857 din
19 decembrie 2008, și prin Decizia nr. 59 din 14 ianuarie 2010,
publicată în Monitorul Oficial al României, Partea I, nr. 184 din
23 martie 2010, Curtea a constatat că prevederile art. 33 alin. (2)
din Legea nr. 85/2006 au în vedere, de fapt, doar interzicerea
debitorului de a mai solicita reorganizarea judiciară după ce
anterior a contestat existența stării de insolvență, iar contestația
i-a fost respinsă. Curtea a reținut că garantarea libertății
economice trebuie să aibă loc, în mod egal, pentru toți cei care
desfășoară o activitate economică, astfel încât garantarea
drepturilor comercianților debitori nu poate aduce prejudicii
drepturilor creditorilor. Prin urmare, limitarea exercițiului unor
drepturi ale debitorilor care nu și-au exercitat voluntar obligațiile
de plată apare ca justificată cu prilejul desfășurării procedurii
insolvenței ce urmărește tocmai acoperirea pasivului acestora
prin satisfacerea creanțelor creditorilor.
Restrângerea anumitor drepturi ale debitorului nu duce însă
la dispariția totală a acelor drepturi. Astfel, debitorul are
posibilitatea de a opta între acceptarea soluției cu privire la
deschiderea procedurii insolvenței și propunerea unui plan de
reorganizare sau contestarea soluției de deschidere a procedurii
insolvenței, contestare care însă nu trebuie să tindă spre o
simplă tergiversare a cauzei. În plus, chiar dacă va fi respinsă
contestația, un plan de reorganizare va putea fi propus de
administratorul-judiciar sau de către creditori. Astfel, legea pune
la dispoziție mai multe căi prin care debitorul își poate valorifica
drepturile sale.
Cu privire la critica de neconstituționalitate raportată la
prevederile art. 21 din Constituție, Curtea s-a pronunțat prin
Decizia nr. 78 din 8 februarie 2007, publicată în Monitorul Oficial
al României, Partea I, nr. 117 din 16 februarie 2007, reținând că
o atare critică este lipsită de temei, întrucât accesul liber la
justiție, ca de altfel orice drept fundamental, consacrat ca atare
de Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte
subiecte de drept. Stabilirea de către legiuitor a acestor limite
nu aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
În fine, prin Decizia nr. 142 din 25 februarie 2010, publicată
în Monitorul Oficial al României, Partea I, nr. 166 din 15 martie
2010, Curtea a reținut, raportat la critica de neconstituționalitate
ce vizează termenul de 10 zile în care debitorul trebuie să
conteste cererea creditorului de a cere deschiderea procedurii,
că acesta este un termen de decădere scurt, stabilit de legiuitor
în considerarea faptului că procedura insolvenței trebuie să se
desfășoare cu celeritate. Mai mult, este o prevedere legală care

6

MONITORUL OFICIAL AL ROMÂNIEI, PARTEA I, Nr. 544/1.VIII.2011

atrage atenția părților asupra gradului de diligență ridicat pe care
trebuie să îl manifeste atunci când se pune problema începerii
procedurii.

Considerentele și soluțiile deciziilor menționate sunt valabile
și în cauza de față, întrucât nu au intervenit elemente noi de
natură a determina o reconsiderare a jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 33 alin. (2) din Legea nr. 85/2006 privind
procedura insolvenței, excepție ridicată de Societatea Comercială ăSilvertrans”— S.R.L. din Târgu Mureș în Dosarul
nr. 888/1.371/2010 al Tribunalului Comercial Mureș — Falimente.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 578
din 5 mai 2011

referitoare la excepția de neconstituționalitate a dispozițiilor art. 1 și art. 14
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 1 și art. 14 din Codul de
procedură civilă, excepție ridicată de Moses Drimer în Dosarul
nr. 2.605/300/2009 al Judecătoriei Sectorului 2 București și care
formează
obiectul
Dosarului
Curții
Constituționale
nr. 1.432D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 19 aprilie 2010, pronunțată în Dosarul
nr. 2.605/300/2009, Judecătoria Sectorului 2 București a
sesizat Curtea Constituțională cu excepția de
neconstituționalitate a dispozițiilor art. 1 și art. 14 din Codul
de procedură civilă, excepție ridicată de Moses Drimer într-o
cauză având ca obiect cererea privind anularea unui act.
În motivarea excepției de neconstituționalitate autorul
arată că dispozițiile legale criticate stabilesc competența
materială și teritorială a judecătoriei în raza căreia defunctul a
avut ultimul domiciliu în ceea ce privește soluționarea cererilor
privind moștenirea, cu încălcarea competenței speciale a
instanței de contencios administrativ, care se deduce din
împrejurarea că certificatul de moștenitor este un act
administrativ, emis de un notar public, care are calitatea de
organ de stat, potrivit art. 3 din Legea nr. 36/1995 a notarilor
publici și a activității notariale.
Judecătoria Sectorului 2 București apreciază excepția de
neconstituționalitate ca fiind neîntemeiată. Dispozițiile criticate
reprezintă norme de procedură care stabilesc competența
instanțelor judecătorești, iar reglementarea lor, potrivit art. 126
din Constituție, intră în competența exclusivă a legiuitorului.

MONITORUL OFICIAL AL ROMÂNIEI, PARTEA I, Nr. 544/1.VIII.2011
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției îl reprezintă prevederile art. 1 și art. 14 din
Codul de procedură civilă, care au următorul conținut:
— Art. 1: ăJudecătoriile judecă:
1. în primă instanță, toate procesele și cererile, în afară de
cele date prin lege în competența altor instanțe;
11. În primă și ultimă instanță, procesele și cererile privind
creanțe având ca obiect plata unei sume de bani de până la
2.000 lei inclusiv;
2. plângerile împotriva hotărârilor autorităților administrației
publice cu activitate jurisdicțională și ale altor organe cu astfel de
activitate, în cazurile prevăzute de lege;
3. în orice alte materii date prin lege în competența lor.”;
— Art. 14: ăÎn materie de moștenire, sunt de competența
instanței celui din urmă domiciliu al defunctului:
1. cererile privitoare la validitatea sau executarea dispozițiilor
testamentare;
2. cererile privitoare la moștenire, precum și cele privitoare la
pretențiile pe care moștenitorii le-ar avea unul împotriva altuia;
3. cererile legatarilor sau ale creditorilor defunctului împotriva
vreunuia din moștenitori sau împotriva executorului
testamentar.”

7

În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 — Statul român, art. 11 — Dreptul internațional
și dreptul intern, art. 20 — Tratatele internaționale privind
drepturile omului și în art. 125 — Statutul judecătorilor. De
asemenea, sunt considerate a fi încălcate și prevederile art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea nu
poate reține pretinsa neconstituționalitate a prevederilor art. 1
și art. 14 din Codul de procedură civilă, care reglementează
competența materială și teritorială a instanțelor de judecată în
materia succesiunilor, deoarece delimitarea competenței
materiale între instanțe de grad diferit, precum și stabilirea
competenței teritoriale a instanței celui din urmă domiciliu al
defunctului nu aduc atingere dreptului la un proces echitabil sau
egalității în fața legii. Aceasta, întrucât toți cetățenii aflați în
situații similare beneficiază de aceleași etape ale procesului civil
și pot uza de aceleași mijloace probatorii și acte de procedură
care le asigură egalitatea armelor, în sensul consacrat de art. 6
din Convenția pentru apărarea drepturilor omului și a libertăților
fundamentale.
Mai mult, aceste prevederi legale sunt conforme și cu
dispozițiile art. 126 din Constituție, care prevăd că justiția se
înfăptuiește prin instanțele judecătorești stabilite de lege, iar
competența și procedura de judecată sunt stabilite numai prin
lege.
Referitor la critica distinct formulată față de prevederile
art. 14 din Codul de procedură civilă, dezvoltată pe argumentul
că certificatul de moștenitor ar fi un act administrativ fiscal și, în
consecință, instanța competentă ar fi cea de contenciosadministrativ, nici aceasta nu poate fi reținută, întrucât
dispozițiile legale și jurisprudența, în unanimitate, califică
certificatul de moștenitor ca fiind un act juridic civil, a cărui
eventuală contestare ori verificare este de competența instanței
de drept comun, și anume instanța civilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 și art. 14 din Codul de procedură civilă,
excepție ridicată de Moses Drimer în Dosarul nr. 2.605/300/2009 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

8

MONITORUL OFICIAL AL ROMÂNIEI, PARTEA I, Nr. 544/1.VIII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru modificarea anexei la Ordinul ministrului agriculturii
și dezvoltării rurale nr. 215/2010 privind stabilirea modului
de implementare, a condițiilor specifice, a criteriilor
de eligibilitate și a termenilor de referință pentru aplicarea
schemelor de plăți naționale directe complementare
în sectorul zootehnic la specia bovine, în acord
cu reglementările comunitare în domeniu,
precum și a anexei la Ordinul ministrului agriculturii
și dezvoltării rurale nr. 98/2010 privind stabilirea modului de
implementare, a condițiilor specifice și a criteriilor de
eligibilitate pentru aplicarea schemelor de plăți naționale
directe complementare în sectorul zootehnic
la speciile ovine/caprine, în acord cu reglementările
comunitare în domeniu
Văzând Referatul Direcției generale politici în zootehnie și industrie
alimentară nr. 95.688 din 28 iulie 2011,
luând în considerare Infograma cu nr. 7.188 din 22 iulie 2011, comunicată
Ministerului Agriculturii și Dezvoltării Rurale de către Reprezentanța permanentă
a României la Uniunea Europeană,
în temeiul art. 7 alin. (5) din Hotărârea Guvernului nr. 725/2010 privind
reorganizarea și funcționarea Ministerului Agriculturii și Dezvoltării Rurale, precum
și a unor structuri aflate în subordinea acestuia, cu modificările și completările
ulterioare,
ministrul agriculturii și dezvoltării rurale emite prezentul ordin.
Art. I. — Anexa la Ordinul ministrului agriculturii și dezvoltării rurale
nr. 215/2010 privind stabilirea modului de implementare, a condițiilor specifice, a
criteriilor de eligibilitate și a termenilor de referință pentru aplicarea schemelor de
plăți naționale directe complementare în sectorul zootehnic la specia bovine, în
acord cu reglementările comunitare în domeniu, publicat în Monitorul Oficial al
României, Partea I, nr. 667 din 29 septembrie 2010, cu modificările ulterioare, se
modifică după cum urmează:
1. La articolul 4, partea introductivă a alineatului (1) se modifică și va
avea următorul cuprins:
ăArt. 4. — (1) Pentru a beneficia de prima prevăzută la art. 2, solicitanții
trebuie să depună cererea de solicitare a primei pe exploatație, aferentă fiecărei
exploatații deținute, la centrul local/județean al Agenției de Plăți și Intervenție
pentru Agricultură, respectiv al municipiului București, pe raza căruia se află
înregistrată exploatația, în perioada 15 iulie—31 august 2011, cerere al cărei model
este prevăzut în anexa nr. 1, însoțită de următoarele documente:”.
2. În anexa nr. 1 ăCerere de solicitare a primei pe exploatația de bovine
pentru anul 2011”, la capitolul III, prima liniuță a punctului 2 se abrogă.
Art. II. — În tot cuprinsul anexei la Ordinul ministrului agriculturii și dezvoltării
rurale nr. 98/2010 privind stabilirea modului de implementare, a condițiilor specifice
și a criteriilor de eligibilitate pentru aplicarea schemelor de plăți naționale directe
complementare în sectorul zootehnic la speciile ovine/caprine, în acord cu
reglementările comunitare în domeniu, publicat în Monitorul Oficial al României,
Partea I, nr. 271 din 27 aprilie 2010, cu modificările și completările ulterioare,
sintagma ă31 august 2011” se înlocuiește cu sintagma ă15 septembrie 2011”, iar
sintagma ă30 septembrie 2011” se înlocuiește cu sintagma ă14 octombrie 2011”.
Art. III. — Prezentul ordin se publică în Monitorul Oficial al României, Partea I.
Ministrul agriculturii și dezvoltării rurale,
Valeriu Tabără
București, 29 iulie 2011.
Nr. 186.

9

MONITORUL OFICIAL AL ROMÂNIEI, PARTEA I, Nr. 544/1.VIII.2011
MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
pentru completarea Ordinului ministrului comunicațiilor și societății informaționale nr. 489/2009
privind normele metodologice de autorizare a centrelor de date
În temeiul art. 4 alin. (1) pct. 58 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare, precum și al art. 17 alin. (2) și
art. 27 alin. (1) din Legea nr. 135/2007 privind arhivarea documentelor în formă electronică,
ministrul comunicațiilor și societății informaționale emite prezentul ordin.
Art. I. — Ordinul ministrului comunicațiilor și societății
informaționale nr. 489/2009 privind normele metodologice de
autorizare a centrelor de date, publicat în Monitorul Oficial al
României, Partea I, nr. 435 din 25 iunie 2009, se completează
după cum urmează:
1. La articolul 5, după alineatul (2) se introduc două noi
alineate, alineatele (3) și (4), cu următorul cuprins:
ă(3) Verificările se fac atât asupra declarațiilor conținute în
documentația depusă la autoritate, cât și asupra concordanței
dintre sistemele, procedurile și practicile afirmate și cele
existente în realitate.

(4) Auditul pentru autorizare este realizat de autoritate sau
de o terță parte numită de aceasta, conform normelor
europene pentru acest gen de activitate, prin parcurgerea
procedurii de autorizare a centrului de date prevăzută în anexa
nr. 3.”
2. După anexa nr. 2 se introduce o nouă anexă, anexa
nr. 3, al cărei conținut este prevăzut în anexa care face parte
integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul comunicațiilor și societății informaționale,
Valerian Vreme
București, 9 mai 2011.
Nr. 585.
ANEXĂ
(Anexa nr. 3 la Ordinul nr. 489/2009)

PROCEDURA

de autorizare a centrului de date
Art. 1. — (1) Numirea auditorului se face în urma unui proces
de calificare, pe baza criteriilor stabilite de către autoritate și în
urma selecției acestuia dintre candidații calificați.
(2) În acest scop autoritatea va face public anunțul de
selecție odată cu punerea la dispoziția oricărei părți interesate,
contra cost, a condițiilor de calificare. Anunțul va cuprinde
inclusiv data-limită de depunere a documentației de calificare.
Art. 2. — Orice persoană juridică care a intrat în posesia
condițiilor de calificare prevăzute la art. 1 alin. (2) poate participa
la procesul de calificare.
Art. 3. — Autoritatea verifică documentele de calificare din
partea candidaților și respectarea criteriilor stabilite.
Art. 4. — În termen de 30 de zile de la data primirii cererii
pentru începerea procedurii de autorizare, autoritatea
întocmește și comunică solicitantului autorizării centrului de date
lista candidaților calificați.
Art. 5. — Solicitantul autorizării centrului de date selectează
dintre candidații calificați auditorul care va fi numit de către
autoritate pentru efectuarea auditului de autorizare.
Art. 6. — În urma selecției efectuate de către solicitantul
autorizării centrului de date, autoritatea emite decizia de numire
a auditorului. Numirea auditorului se face prin ordin al ministrului
comunicațiilor și societății informaționale.
Art. 7. — Auditul se realizează pe cheltuiala solicitantului
autorizării centrului de date.

Art. 8. — Pe perioada efectuării auditului, autoritatea poate
solicita orice documente referitoare la activitatea solicitantului
autorizării centrului de date și poate desemna personal propriu
pentru a participa la procesul de audit.
Art. 9. — (1) Rezultatul auditului efectuat asupra activității
furnizorului de servicii de certificare va fi prezentat sub forma
unui raport de audit însoțit de opinia de audit.
(2) Autoritatea își rezervă dreptul de a respinge cererea de
autorizare în urma analizei raportului de audit, precum și în cazul
unei opinii de audit exprimate cu rezerve.
(3) În cazul unor observații referitoare la raportul de audit
prezentat, autoritatea are obligația comunicării acestora atât
furnizorului de servicii de certificare, cât și auditorului, în termen
de 5 zile de la prezentarea raportului.
Art. 10. — Pentru cazurile în care centrul de date este situat
în afara țării, auditarea sistemului se face prin una din
următoarele metode:
a) auditorul român va audita sistemele din străinătate;
b) auditorul român agreează auditarea sistemului din
străinătate de către personal cu calificare similară din acea țară;
c) auditorul român își va baza atestatul pe
documente/atestate emise în țara în care rulează sistemul și
care au un grad de asigurare corespunzător.
Art. 11. — Întreaga documentație legată de procedura de
autorizare este întocmită în limba română.

10

MONITORUL OFICIAL AL ROMÂNIEI, PARTEA I, Nr. 544/1.VIII.2011

MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aprobarea Metodologiei de selectare și finanțare a proiectelor în domeniul protecției
persoanelor cu handicap pentru anul 2011
Având în vedere prevederile:
— Legii nr. 448/2006 privind protecția și promovarea drepturilor persoanelor cu handicap, republicată, cu modificările și
completările ulterioare, ale Hotărârii Guvernului nr. 268/2007 pentru aprobarea Normelor metodologice de aplicare a prevederilor
Legii nr. 448/2006 privind protecția și promovarea drepturilor persoanelor cu handicap, cu modificările și completările ulterioare;
— Hotărârii Guvernului nr. 1.175/2005 privind aprobarea Strategiei naționale pentru protecția, integrarea și incluziunea
socială a persoanelor cu handicap în perioada 2006—2013;
— Legii nr. 350/2005 privind regimul finanțărilor nerambursabile din fonduri publice alocate pentru activități nonprofit de
interes general, cu modificările și completările ulterioare;
— Ordonanței Guvernului nr. 68/2003 privind serviciile sociale, aprobată cu modificări și completări prin Legea nr. 515/2003,
cu modificările și completările ulterioare;
— Ordonanței de urgență a Guvernului nr. 34/2006 privind atribuirea contractelor de achiziție publică, a contractelor de
concesiune de lucrări publice și a contractelor de concesiune de servicii, aprobată cu modificări și completări prin Legea
nr. 337/2006, cu modificările și completările ulterioare,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă Metodologia de selectare și finanțare a
proiectelor în domeniul protecției persoanelor cu handicap
pentru anul 2011, cuprinsă în anexa care face parte integrantă
din prezentul ordin.

Art. 2. — Ministerul Muncii, Familiei și Protecției Sociale, prin
Direcția generală protecția persoanelor cu handicap, va duce la
îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Laurențiu Sebastian Lăzăroiu
București, 6 iulie 2011.
Nr. 1.788.
ANEXĂ

METODOLOGIE

de selectare și finanțare a proiectelor în domeniul protecției persoanelor cu handicap pentru anul 2011
Art. 1. — Proiectele finanțate de Ministerul Muncii, Familiei și
Protecției Sociale, denumit în continuare Autoritatea
finanțatoare, din fonduri publice alocate de la bugetul de stat cu
această destinație vor respecta obiectivele Strategiei naționale
pentru protecția, integrarea și incluziunea socială a persoanelor
cu handicap în perioada 2006—2013 ăȘanse egale pentru
persoanele cu handicap — către o societate fără discriminări”,
aprobată prin Hotărârea Guvernului nr. 1.175/2005.
Art. 2. — (1) Pot primi fonduri necesare finanțării proiectelor
organizații neguvernamentale acreditate ca furnizori de servicii
sociale cu activitate în domeniul protecției persoanelor cu
handicap.
(2) Proiectele pot fi realizate în nume propriu sau în
parteneriat cu alți furnizori de servicii sociale publici ori privați,
acreditați în condițiile legii.
Art. 3. — Sunt finanțate proiecte ce corespund următorului
obiectiv specific stabilit de Autoritatea finanțatoare: asigurarea
serviciilor de sprijin familial, prin înființarea serviciilor sociale de
tip centre de zi, centre de tip respiro/centre de criză, locuințe
protejate, corespunzătoare nevoilor individuale ale persoanelor
cu handicap.

Art. 4. — (1) Finanțarea nerambursabilă a proiectelor se face
exclusiv pe baza selecției publice de proiecte, organizată de
către Autoritatea finanțatoare.
(2) Etapele procedurii de selecție sunt:
a) publicarea anunțului de participare;
b) publicarea pe site-ul propriu, de către Autoritatea
finanțatoare (www.anph.ro), a documentației pentru elaborarea
și prezentarea propunerii de proiect;
c) depunerea propunerilor de proiecte la registratura
Autorității finanțatoare (sediul din Calea Victoriei nr. 194, sectorul 1,
cod 010097, București);
d) verificarea conformității administrative, a eligibilității și
îndeplinirii criteriilor referitoare la capacitatea tehnică și
financiară;
e) evaluarea propunerilor de proiecte din punctul de vedere
al ofertei tehnice și financiare;
f) efectuarea vizitelor de precontractare;
g) comunicarea rezultatelor;
h) încheierea contractelor de finanțare nerambursabilă;
i) publicarea anunțului de atribuire a contractului sau
contractelor de finanțare nerambursabilă.

MONITORUL OFICIAL AL ROMÂNIEI, PARTEA I, Nr. 544/1.VIII.2011
Art. 5. — (1) Autoritatea finanțatoare publică anunțul de
participare la selecția publică de proiecte în Monitorul Oficial al
României, Partea a VI-a, într-un cotidian central și pe site-ul
propriu, www.anph.ro. În anunțul de participare este menționată
data-limită pentru depunerea propunerilor de proiecte.
(2) Data-limită pentru depunerea propunerilor de proiecte
este de 30 de zile calendaristice de la data publicării anunțului
de participare.
(3) Din motive temeinice, Autoritatea finanțatoare are dreptul
de a reduce numărul de zile prevăzut la alin. (2), dar nu la mai
puțin de 15 zile, cu motivația corespunzătoare cuprinsă în
anunțul de participare.
Art. 6. — (1) Numărul de solicitanți la sesiunea de selecție
publică de proiecte nu este limitat.
(2) Autoritatea finanțatoare va repeta procedura de selecție
de proiecte în cazul în care există un singur participant.
(3) În cazul în care, în urma repetării procedurii, numai un
participant a depus propunerea de proiect, Autoritatea
finanțatoare are dreptul de a atribui contractul de finanțare
nerambursabilă acestuia, în condițiile legii.
Art. 7. — (1) Documentația pentru elaborarea și prezentarea
propunerii de proiect este aprobată prin ordin al conducătorului
Autorității finanțatoare și cuprinde, în principal, următoarele
informații:
a) informații generale privind Autoritatea finanțatoare;
b) cerințele minime de calificare solicitate de Autoritatea
finanțatoare și documentele care urmează să fie prezentate de
solicitant pentru îndeplinirea cerințelor respective;
c) termenii de referință;
d) instrucțiuni privind datele-limită care trebuie respectate și
formalitățile care trebuie îndeplinite;
e) instrucțiuni privind modul de elaborare și de prezentare a
propunerii tehnice și financiare;
f) informații privind criteriile aplicate pentru atribuirea
contractului de finanțare nerambursabilă;
g) modelul contractului de finanțare nerambursabilă.
(2) Ulterior publicării în Monitorul Oficial al României, Partea I,
a ordinului de aprobare a prezentei metodologii, Autoritatea
finanțatoare publică pe site-ul www.anph.ro documentația pentru
elaborarea și prezentarea propunerii de proiect.
Art. 8. — Autoritatea finanțatoare are dreptul, prin
corrigendum, să completeze documentația pentru elaborarea și
prezentarea propunerii de proiect și este obligată să comunice
prin postarea pe site-ul www.anph.ro orice astfel de completare,
ultima fiind postată cu maximum 8 zile calendaristice înainte de
data-limită pentru depunerea propunerilor de proiecte.
Art. 9. — Propunerea de proiect se depune la sediul Direcției
generale protecția persoanelor cu handicap din cadrul Autorității
finanțatoare, din municipiul București, Calea Victoriei nr. 194,
sectorul 1, până la data-limită prevăzută în anunțul de
participare, cu respectarea cerințelor din documentația pentru
elaborarea și prezentarea propunerii de proiect.
Art. 10. — (1) Componența nominală a comisiei de evaluare
a proiectelor, denumită în continuare comisie, se stabilește prin
ordin al ministrului muncii, familiei și protecției sociale.
(2) Proiectele depuse sunt selectate de comisie în termen de
20 de zile calendaristice de la data deschiderii propunerilor de
proiect.
(3) În cazuri temeinic motivate, Autoritatea finanțatoare poate
prelungi perioada de evaluare cu cel mult 20 de zile.
(4) În cadrul procesului de selectare, comisia poate solicita
clarificări de la solicitanți.
(5) Departajarea propunerilor de proiecte se realizează în
baza punctajului obținut conform criteriilor aplicate pentru
atribuirea contractului de finanțare nerambursabilă, cuprinse în
documentația pentru elaborarea și prezentarea propunerii de
proiect.

11

(6) Comisia întocmește și înaintează conducătorului
Autorității finanțatoare, spre aprobare, raportul în vederea
atribuirii contractelor de finanțare nerambursabilă, precum și
cuantumul finanțării ce urmează a fi acordat fiecărui proiect, în
limita fondurilor publice alocate în acest sens.
(7) Rezultatul selecției propunerilor de proiecte se publică pe
site și se comunică în scris solicitanților, în termen de cel mult
3 zile lucrătoare de la data aprobării raportului comisiei, cu
precizarea motivelor respingerii.
(8) Depunerea contestațiilor privind rezultatele selecției se
poate face în cel mult 7 zile calendaristice de la data publicării
acestora, urmând ca Autoritatea finanțatoare să le soluționeze
în cel mult 5 zile lucrătoare de la data-limită de depunere a
contestațiilor.
(9) Soluționarea contestațiilor se realizează de o comisie de
contestații a cărei componență nominală este aprobată prin
ordin al conducătorului Autorității finanțatoare.
(10) Pentru fondurile necontractate, Autoritatea finanțatoare
poate iniția o nouă selecție publică de proiecte.
Art. 11. — (1) Contractele de finanțare nerambursabilă se
încheie între Autoritatea finanțatoare, în calitate de finanțator, și
solicitant, în calitate de beneficiar, și se semnează numai după
împlinirea termenului de așteptare de 11 zile calendaristice de la
data transmiterii comunicării privind rezultatul selecției
propunerilor de proiecte.
(2) Modelul-cadru de contract de finanțare nerambursabilă
se constituie anexă la documentația pentru elaborarea și
prezentarea propunerii de proiect.
(3) Contribuția beneficiarului la realizarea proiectului este de
minimum 10%, în bani, din valoarea finanțării nerambursabile
solicitate de la Autoritatea finanțatoare.
(4) Existența unor surse de finanțare, altele decât cele ale
Autorității finanțatoare și ale solicitantului, îl obligă pe solicitant
la menționarea explicită a acestora, a destinației fondurilor și a
cuantumului resurselor atrase.
(5) Pentru aceeași activitate, un solicitant nu poate contracta
decât o singură finanțare nerambursabilă de la Autoritatea
finanțatoare în decursul unui an fiscal.
Art. 12. — Autoritatea finanțatoare are obligația de a
transmite spre publicare în Monitorul Oficial al României, Partea
a VI-a, un anunț de atribuire a contractului sau a contractelor de
finanțare nerambursabilă, nu mai târziu de 30 de zile
calendaristice de la data încheierii.
Art. 13. — (1) Finanțarea nerambursabilă se efectuează în
raport cu realizarea activităților proiectului și cheltuielilor
aferente. Virarea sumelor prevăzute în contractul de finanțare
nerambursabilă se va face, la cererea beneficiarilor, pe măsură
ce aceștia înaintează rapoartele cu privire la activitățile
desfășurate, prevăzute în documentația pentru elaborarea și
prezentarea propunerii de proiect, însoțite de documentele
justificative.
(2) Atunci când, pentru îndeplinirea obligațiilor contractuale,
beneficiarul achiziționează din fonduri publice nerambursabile
produse, lucrări sau servicii, procedura de achiziție este cea
prevăzută de Ordonanța de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, aprobată cu modificări și completări prin Legea
nr. 337/2006, cu modificările și completările ulterioare.
(3) Plata finală de 10% se acordă după îndeplinirea de către
beneficiarul finanțării a tuturor obiectivelor prevăzute în proiect,
prezentarea și validarea raportului final de activitate,
prezentarea și validarea raportului financiar final, dovada folosirii
contribuției angajate prin contractul de finanțare nerambursabilă
și finalizarea de către Autoritatea finanțatoare a etapelor de
monitorizare.

12

MONITORUL OFICIAL AL ROMÂNIEI, PARTEA I, Nr. 544/1.VIII.2011

Art. 14. — (1) Monitorizarea implementării proiectelor și
verificarea rapoartelor financiare referitoare la fondurile alocate
pentru fiecare proiect din cadrul finanțării nerambursabile în
domeniul protecției persoanelor cu handicap se asigură de către
Autoritatea finanțatoare, în conformitate cu metodologia de
monitorizare aprobată prin ordin al conducătorului autorității
finanțatoare.
(2) Metodologia de monitorizare include atribuțiile
responsabililor cu monitorizarea proiectelor finanțate în
domeniul protecției persoanelor cu handicap și circuitul
documentelor în activitatea de monitorizare, precum și
procedura de decontare a cheltuielilor eligibile.

Art. 15. — (1) Finanțarea acordată pentru derularea
proiectelor se suspendă sau se sistează, după caz, în situația în
care Autoritatea finanțatoare constată că fondurile alocate nu au
fost utilizate conform clauzelor prevăzute în contractele de
finanțare încheiate.
(2) Autoritatea finanțatoare poate cere, în condițiile în care
clauzele contractuale nu au fost respectate de către beneficiar,
restituirea, parțială sau integrală, a finanțării.
(3) Pe baza documentelor justificative, Autoritatea
finanțatoare va deconta sumele cheltuite de beneficiar pentru
implementarea proiectului, cu respectarea legislației în vigoare
în domeniul bugetar.

MINISTERUL CULTURII ȘI PATRIMONIULUI NAȚIONAL

ORDIN
pentru acreditarea Muzeului ăVasile Pârvan”
În baza Hotărârii Comisiei Naționale a Muzeelor și Colecțiilor nr. 1.767/DPC
din 31 mai 2011,
în conformitate cu prevederile art. 12 din Criteriile și normelor de acreditare
a muzeelor și a colecțiilor publice, aprobate prin Ordinul ministrului culturii și
cultelor nr. 2.057/2007,
în temeiul:
— dispozițiilor art. 18 alin. (4) din Legea muzeelor și a colecțiilor publice
nr. 311/2003, republicată, cu modificările ulterioare;
— prevederilor art. 11 alin. (4) din Hotărârea Guvernului nr. 90/2010 privind
organizarea și funcționarea Ministerului Culturii și Patrimoniului Național, cu
modificările și completările ulterioare,
ministrul culturii și patrimoniului național emite prezentul ordin.
Art. 1. — Se acreditează Muzeul ăVasile Pârvan” din Bârlad, județul Vaslui.
Art. 2. — Prezentul ordin se publică în Monitorul Oficial al României, Partea I.
Ministrul culturii și patrimoniului național,
Kelemen Hunor
București, 30 iunie 2011.
Nr. 2.435.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea înființării Centrului Național Universitar de Excelență Târgu Mureș
pentru pregătirea elevelor/studentelor la disciplina sportivă volei
Având în vedere Referatul Direcției generale învățământ superior, echivalarea și recunoașterea studiilor și diplomelor
nr. 14.580 din 16 mai 2011,
în conformitate cu prevederile Legii educației naționale nr. 1/2011,
în baza prevederilor Legii educației fizice și sportului nr. 69/2000, cu modificările și completările ulterioare,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă înființarea Centrului Național Universitar
de Excelență Târgu Mureș, unitate sportivă fără personalitate
juridică, pentru pregătirea elevelor/studentelor la disciplina
sportivă volei, în cadrul Clubului Sportiv Universitar Târgu
Mureș.

Art. 2. — Se aprobă Regulamentul de organizare și
funcționare a Centrului Național Universitar de Excelență Târgu
Mureș pentru pregătirea elevelor/studentelor la disciplina
sportivă volei, prevăzut în anexa care face parte integrantă din
prezentul ordin.

MONITORUL OFICIAL AL ROMÂNIEI, PARTEA I, Nr. 544/1.VIII.2011
Art. 3. — Direcția generală învățământ superior, echivalarea
și recunoașterea studiilor și diplomelor, Direcția generală
economic, finanțe, resurse umane și conducerea Clubului

13

Sportiv Universitar Târgu Mureș duc la îndeplinire prevederile
prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 13 iulie 2011.
Nr. 4.581.
ANEXĂ

REGULAMENT

de organizare și funcționare a Centrului Național Universitar de Excelență Târgu Mureș
pentru pregătirea elevelor/studentelor la disciplina sportivă volei
CAPITOLUL I
Dispoziții generale
Art. 1. — (1) Centrul Național Universitar de Excelență Târgu
Mureș, denumit în continuare C.N.U.E. Târgu Mureș, este o
unitate sportivă fără personalitate juridică, specializată în
pregătirea și perfecționarea sportivelor în voleiul feminin de
performanță.
(2) C.N.U.E. Târgu Mureș își desfășoară activitatea în cadrul
Clubului Sportiv Universitar Târgu Mureș, denumit în continuare
C.S.U. Târgu Mureș.
Art. 2. — (1) Scopul C.N.U.E. Târgu Mureș este acela de a
asigura continuitatea pregătirii sportive pentru elevele cu
aptitudini deosebite pentru voleiul de înaltă performanță, în
timpul liceului și după absolvirea acestuia, în cadrul unui centru
de excelență universitar, cu posibilitatea continuării studiilor în
învățământul superior la universitățile din Târgu Mureș.
(2) Obiectul de activitate al C.N.U.E. Târgu Mureș este de a
selecționa, pregăti și perfecționa tinere jucătoare cu calități
deosebite pentru voleiul de înaltă performanță, în vederea
participării la competițiile oficiale și a promovării lor în loturile
naționale și olimpice de volei ale României. În paralel, în cadrul
C.N.U.E. Târgu Mureș se urmărește pregătirea școlară și
universitară, prin asigurarea unui climat educativ corespunzător.
Art. 3. — Activitatea financiar-contabilă se va derula prin
C.S.U. Târgu Mureș, aflat în subordinea Ministerului Educației,
Cercetării, Tineretului și Sportului.
CAPITOLUL II
Organizarea, funcționarea și finanțarea C.N.U.E.
Târgu Mureș
Art. 4. — Statul de funcții și structura organizatorică ale
C.N.U.E. Târgu Mureș sunt cuprinse în statul de funcții și
structura organizatorică ale C.S.U. Târgu Mureș, care se aprobă
anual de Ministerul Educației, Cercetării, Tineretului și Sportului.
Art. 5. — Statul de funcții al C.S.U. Târgu Mureș pentru
C.N.U.E. Târgu Mureș va fi prevăzut cu 4 posturi de antrenori,
dintre care un post va avea competențe de antrenor
coordonator.
Art. 6. — Universitatea de Medicină și Farmacie Târgu
Mureș, denumită în continuare U.M.F. Târgu Mureș, prin

protocolul încheiat cu C.S.U. Târgu Mureș, asigură asistența
medicală de specialitate, medic și kinetoterapeut, pe toată
durata de funcționare a C.N.U.E. Târgu Mureș.
Art. 7. — (1) Conducerea activității C.N.U.E. Târgu Mureș
este asigurată Consiliul de administrație al C.S.U. Târgu Mureș
și de directorul C.S.U. Târgu Mureș.
(2) Consiliul de administrație aprobă strategia și
regulamentul intern ale C.N.U.E. Târgu Mureș, ratifică
programele și planurile de pregătire sportivă.
(3) Consiliul de administrație aprobă bugetul anual al
C.N.U.E. Târgu Mureș, în limita bugetului alocat C.S.U. Târgu
Mureș.
Art. 8. — Pregătirea sportivelor selecționate în C.N.U.E.
Târgu Mureș este asigurată de un colectiv tehnic format dintr-un
antrenor coordonator și 3 antrenori.
Art. 9. — Colectivul tehnic coordonează și răspunde de
întregul proces de instruire sportivă și de educație.
Art. 10. — Colectivul tehnic al C.N.U.E. Târgu Mureș, în
colaborare cu antrenorii federali și antrenorii echipelor naționale
de volei, va constitui un cabinet metodic în cadrul căruia se vor
elabora norme, criterii de selecție, strategii, planuri, metode și
mijloace de pregătire și perfecționare, care vor fi aplicate în
cadrul C.N.U.E. Târgu Mureș, aprobate de Consiliul de
administrație al C.S.U. Târgu Mureș.
Art. 11. — Concepția metodică de pregătire sportivă a
C.N.U.E. Târgu Mureș se va încadra în concepția metodică și
strategia Federației Române de Volei pentru voleiul feminin —
junioare și senioare.
Art. 12. — Activitatea sportiva de performanță în C.N.U.E.
Târgu Mureș se va desfășura pe două grupe de vârstă:
a) grupa de junioare (14 sportive de 16—18 ani), care va
participa la competițiile naționale și internaționale oficiale sub
denumirea de C.S.U. — C.N.U.E. Târgu Mureș;
b) grupa de senioare (14 sportive de 19—24 ani), care va
participa la competițiile naționale și internaționale oficiale sub
denumirea de C.S.U. — C.N.U.E. ăMEDICINA” Târgu Mureș.
Art. 13. — C.S.U. Târgu Mureș va putea avea o echipă
reprezentativă de volei feminin, distinctă de grupa de senioare
a C.N.U.E. Târgu Mureș, care va participa la competiții oficiale,

14

MONITORUL OFICIAL AL ROMÂNIEI, PARTEA I, Nr. 544/1.VIII.2011

în raport cu performanțele sportive realizate, respectiv Divizia
Națională A1 sau Divizia Națională A2.
Art. 14. — Sportivele C.N.U.E. Târgu Mureș vor fi
selecționate de către colectivul tehnic în urma acțiunilor de
selecție organizate în acest scop și a competițiilor naționale și
locale de volei.
Art. 15. — Sportivele selecționate pentru C.N.U.E. Târgu
Mureș care provin de la alte cluburi din țară vor fi transferate pe
perioade determinate, pe linie sportivă, la C.S.U. — C.N.U.E.
Târgu Mureș de la cluburile unde sunt legitimate, conform
legislației în vigoare.
Art. 16. — (1) Transferul sportiv se realizează pe baza unui
contract și a unui acord, încheiate între C.S.U. — C.N.U.E.
Târgu Mureș și Federația Română de Volei și, respectiv, părinții
sau reprezentanții legali ai sportivelor, avizat de Consiliul de
administrație al C.S.U. Târgu Mureș.
(2) Federația Română de Volei, prin Comisia Centrală de
Competiții, va elibera carnete speciale de legitimare pentru
sportivele C.S.U. — C.N.U.E. Târgu Mureș, în care vor fi
menționate cluburile de proveniență a acestora.
(3) Contractul și acordul sportivelor legitimate la C.S.U. —
C.N.U.E. Târgu Mureș vor fi semnate de președintele Consiliului
de administrație al C.S.U. Târgu Mureș și, respectiv, de părinții
sau tutorii legali ai acestora, iar sportivele le vor contrasemna,
după împlinirea vârstei de 16 ani.
(4) Contractele vor cuprinde drepturile și obligațiile părților
semnatare. Aceste contracte vor fi transmise, în copie,
Federației Române de Volei.
Art. 17. — (1) Școlarizarea elevelor și a studentelor se
asigură prin transfer școlar (după caz, din învățământul
preuniversitar sau universitar) la unități de învățământ din
municipiul Târgu Mureș, în același profil sau la unul apropiat
celui de la unitatea de învățământ de la care provin acestea, cu
acordarea unor facilități conform legii: reduceri de frecvență,
sesiuni prelungite de examinare, care să le permită sportivelor
C.N.U.E. Târgu Mureș realizarea unui volum optim de pregătire
sportivă și participarea la competițiile naționale și internaționale
oficiale.
(2) Sportivele C.N.U.E. Târgu Mureș pot beneficia de facilități
legate de frecvența la cursuri, sesiuni deschise și alte facilități,
conform legislației în vigoare.
(3) Sportivele C.N.U.E. Târgu Mureș pot beneficia de facilități
de admitere la instituțiile de învățământ superior, în raport cu
prevederile legale în vigoare.
Art. 18. — Sportivele și colectivul tehnic pot beneficia, pe tot
parcursul activității din C.N.U.E. Târgu Mureș, de toate drepturile
stipulate în normativele financiare legale în vigoare.
Art. 19. — (1) Consiliul de administrație al C.S.U. Târgu
Mureș poate rezilia unilateral contractele sportivelor selecționate
în C.N.U.E. Târgu Mureș, care nu mai corespund cerințelor
voleiului de performanță sau comit abateri disciplinare prevăzute
în Regulamentul de ordine interioară al C.S.U. Târgu Mureș și
al C.N.U.E. Târgu Mureș, situație în care sportivele se vor
întoarce necondiționat la unitățile școlare de proveniență.

(2) Sportivele cu abateri disciplinare vor suporta și sancțiunile
prevăzute în Regulamentul disciplinar al Federației Române de
Volei și în regulamentul de organizare și funcționare al unităților
de învățământ preuniversitar sau, după caz, de instituțiile de
învățământ superior.
(3) Locurile rămase disponibile prin plecarea unor sportive
vor fi completate cu alte sportive selecționate.
Art. 20. — (1) La încheierea activității în cadrul C.S.U. —
C.N.U.E. Târgu Mureș, sportivele se vor putea transfera la un alt
club sportiv, numai în condițiile prevăzute în contractul încheiat
între părți și în conformitate cu regulamentul de transferări al
Federației Române de Volei, cu acordul Federației Române de
Volei. Sumele rezultate din transfer vor fi distribuite în cuantum
de 50% clubului de proveniență care le-a promovat la C.N.U.E.
Târgu Mureș și, respectiv, 50% C.S.U. — C.N.U.E. Târgu
Mureș.
(2) Pe perioada activității în C.S.U. — C.N.U.E. Târgu Mureș,
sportivele pot fi transferate la cluburi din străinătate, numai în
prima ligă a țării respective, cu garantarea, prin contractul
încheiat cu clubul respectiv, a participării obligatorii și
necondiționate a sportivelor respective la convocările Federației
Române de Volei pentru loturile naționale și olimpice ale
României. După încheierea activității la C.N.U.E. Târgu Mureș,
sportivele ies de sub incidența acestei prevederi.
Art. 21. — C.N.U.E. Târgu Mureș beneficiază de acces la
spațiul de cazare și la cantina aflate în patrimoniul U.M.F. Târgu
Mureș, în baza unui protocol încheiat în acest sens între U.M.F.
Târgu Mureș și C.S.U. Târgu Mureș.
Art. 22. — C.N.U.E. Târgu Mureș beneficiază de acces la
bazele sportive din unitățile de învățământ din județul Mureș, în
baza unui protocol încheiat în acest sens între C.S.U. Târgu
Mureș și unitățile de învățământ respective.
Art. 23. — Transferul pe linie școlară al sportivelor eleve
selecționate în C.N.U.E. Târgu Mureș, precum și detașarea
antrenorilor la C.N.U.E. Târgu Mureș din unitățile de învățământ
din județul Mureș sau din țară se fac prin intermediul
Inspectoratul Școlar Județean Mureș.
Art. 24. — Federația Română de Volei asigură următoarele:
a) cheltuielile necesare participării la programe și competiții
la nivel de loturi naționale ale României;
b) un set complet de echipament de reprezentare pentru
sportive și colectivul tehnic nominalizate la loturile naționale;
c) susținătoare de efort și medicamentația pentru sportivele
nominalizate la loturile naționale, pe perioada convocării;
d) o contribuție lunară la indemnizația de efort pentru
sportivele nominalizate la loturile naționale, pe perioada
convocării, conform legii.
Art. 25. — Gestiunea bunurilor patrimoniale și a fondurilor
C.N.U.E. Târgu Mureș se face de către C.S.U. Târgu Mureș,
conform reglementărilor legale în vigoare.
Art. 26. — Destinația fondurilor primite de C.N.U.E. Târgu
Mureș se va realiza în urma aprobării Consiliului de administrație
al C.S.U. Târgu Mureș, în condițiile legii.

15

MONITORUL OFICIAL AL ROMÂNIEI, PARTEA I, Nr. 544/1.VIII.2011
Art. 27. — Efectuarea operațiunilor financiar-contabile
referitoare la fondurile și bunurile alocate C.N.U.E. Târgu Mureș
se face de către compartimentul de specialitate al C.S.U. Târgu
Mureș.
Art. 28. — Organele administrației publice locale pot sprijini
activitatea C.N.U.E. Târgu Mureș; acestea vor primi rapoarte
semestriale legate de gestionarea fondurilor alocate C.N.U.E.
Târgu Mureș.
Art. 29. — C.N.U.E. Târgu Mureș poate atrage resurse
financiare proprii de la sponsori, instituții nonguvernamentale,
pentru realizarea de proiecte în relație cu activitatea acestuia,
independent sau în parteneriat cu alte instituții cointeresate.
Art. 30. — Auditarea activității C.N.U.E. Târgu Mureș se va
realiza conform legii.
CAPITOLUL III
Dispoziții finale
Art. 31. — (1) C.N.U.E. Târgu Mureș își începe activitatea la
data intrării în vigoare a ordinului ministrului educației, cercetării,
tineretului și sportului cu privire la înființarea acestuia și va
funcționa pe termen nelimitat.
(2) Regulamentul intern al C.N.U.E. Târgu Mureș va respecta
prevederile prezentului regulament și actele normative în
vigoare cu incidență în activitatea sa.
(3) Regulamentul intern al C.N.U.E. Târgu Mureș va fi
elaborat și supus spre aprobare Consiliului de administrație al
C.S.U. Târgu Mureș în termen de 30 de zile de la data începerii
activității C.N.U.E. Târgu Mureș.

Art. 32. — (1) Încetarea activității C.N.U.E. Târgu Mureș
poate surveni ca urmare a:
a) deteriorării condițiilor de asigurare financiară și materială
a acestuia;
b) ineficienței procesului de instruire și educație;
c) gestionării necorespunzătoare sau frauduloase a
mijloacelor materiale ori financiare alocate.
(2) Încetarea activității se face la propunerea Consiliului de
administrație al C.S.U. Târgu Mureș sau la propunerea
compartimentului de specialitate din cadrul Ministerului
Educației, Cercetării, Tineretului și Sportului, prin ordin al
ministrului educației, cercetării, tineretului și sportului.
Art. 33. — (1) Proiectul de buget și raportul anual al activității
C.N.U.E. Târgu Mureș se aprobă de Consiliul de administrație al
C.S.U.

Târgu

Mureș

și

se

prezintă

avizare

compartimentelor de specialitate din cadrul Ministerului
Educației, Cercetării, Tineretului și Sportului.
(2) Ministerul Educației, Cercetării, Tineretului și Sportului
exercită supravegherea și controlul activității C.N.U.E. Târgu
Mureș; fiecare instituție parteneră poate exercita supravegherea
și controlul în sfera ei de competență, conform legii; Consiliul de
administrație al C.S.U. Târgu Mureș asigură coordonarea și
controlul curent al activității C.N.U.E. Târgu Mureș.
Art. 34. — Orice modificare a prezentului regulament se face
prin ordin al ministrului educației, cercetării, tineretului și
sportului.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României valabil în luna august 2011
Având în vedere prevederile Legii nr. 312/2004 privind Statutul Băncii
Naționale a României și ținând seamă de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna august 2011, nivelul ratei dobânzii de referință a Băncii Naționale
a României este de 6,25% pe an.
p. președintele Consiliului de administrație al Băncii Naționale a României,
Florin Georgescu
București, 1 august 2011.
Nr. 25.

spre

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 544/1.VIII.2011 conține 16 pagini.

Prețul: 3,20 lei

&JUYDGY|525054]
ISSN 1453—4495

