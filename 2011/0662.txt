Anul 179 (XXIII) — Nr. 662

PARTEA I

LEGI, DECRETE, HOTĂRÂRI ȘI ALTE ACTE

Vineri, 16 septembrie 2011

SUMAR

Pagina
DECIZII ALE CURȚII CONSTITUȚIONALE

Decizia nr. 866 din 23 iunie 2011 referitoare la excepția de
neconstituționalitate a dispozițiilor art. 215 alin. 1—3
din Codul penal ..........................................................

Decizia nr. 680 din 31 mai 2011 referitoare la excepția de
neconstituționalitate a dispozițiilor art. 259 alin. 1 din
Codul penal ................................................................

2–3

Decizia nr. 681 din 31 mai 2011 referitoare la excepția de
neconstituționalitate a dispozițiilor art. 146 și art. 2151
alin. 2 din Codul penal................................................

3–5

Decizia nr. 682 din 31 mai 2011 referitoare la excepția de
neconstituționalitate a dispozițiilor art. 321 alin. 1 din
Codul penal ................................................................
Decizia nr. 690 din 31 mai 2011 referitoare la excepția de
neconstituționalitate a dispozițiilor art. 2781 alin. 1 din
Codul de procedură penală ........................................

5–6

7–8

Decizia nr. 750 din 7 iunie 2011 referitoare la excepția de
neconstituționalitate a dispozițiilor art. 2781 alin. 1 și 9
din Codul de procedură penală ..................................

8–9

Decizia nr. 751 din 7 iunie 2011 referitoare la excepția de
neconstituționalitate a dispozițiilor art. 278 alin. 31 și
art. 2781 din Codul de procedură penală ..................

10–11

Decizia nr. 752 din 7 iunie 2011 referitoare la excepția de
neconstituționalitate a dispozițiilor art. 146 și art. 215
alin. 5 din Codul penal................................................

11–13

Decizia nr. 753 din 7 iunie 2011 referitoare la excepția de
neconstituționalitate a dispozițiilor art. 2781 alin. 8, 9
și 10 din Codul de procedură penală..........................

13–15

Decizia nr. 754 din 7 iunie 2011 referitoare la excepția de
neconstituționalitate a dispozițiilor art. 37 alin. 1 lit. a)
și b) din Codul penal ..................................................

15–17

Decizia nr. 755 din 7 iunie 2011 referitoare la excepția de
neconstituționalitate a dispozițiilor art. 1602 alin. 1 din
Codul de procedură penală ........................................

Pagina

17–19

19–21

Decizia nr. 920 din 7 iulie 2011 referitoare la excepția de
neconstituționalitate a dispozițiilor art. 158 alin. 3 și
art. 306 alin. 1 din Codul de procedură civilă ............

21–23

Decizia nr. 992 din 14 iulie 2011 referitoare la excepția de
neconstituționalitate a dispozițiilor art. 500 alin. 2 din
Codul de procedură civilă ..........................................

23–24

Decizia nr. 994 din 14 iulie 2011 referitoare la excepția de
neconstituționalitate a dispozițiilor art. 131 alin. (4) și
art. 132 alin. (1), (2) și (5) din Legea nr. 31/1990 privind
societățile comerciale ................................................

25–26

Decizia nr. 998 din 14 iulie 2011 referitoare la excepția de
neconstituționalitate a dispozițiilor art. 15 alin. (1) raportat
la art. 4 alin. (1) din Legea nr. 363/2007 privind
combaterea practicilor incorecte ale comercianților în
relația cu consumatorii și armonizarea reglementărilor cu
legislația europeană privind protecția consumatorilor ......

27–28

Decizia nr. 1.037 din 14 iulie 2011 referitoare la excepția de
neconstituționalitate a dispozițiilor art. 59 alin. 1 și 2
din Codul penal, precum și ale art. 57 alin. (1), art. 75
și art. 76 din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ............................

29–30

Decizia nr. 1.048 din 14 iulie 2011 referitoare la excepția de
neconstituționalitate a dispozițiilor art. 322 pct. 5 din
Codul de procedură civilă ..........................................

31–32

2

MONITORUL OFICIAL AL ROMÂNIEI, PARTEA I, Nr. 662/16.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 680
din 31 mai 2011

referitoare la excepția de neconstituționalitate a dispozițiilor art. 259 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 259 alin. 1 din Codul penal, excepție ridicată
de Șandor Robert Codo în Dosarul nr. 211/320./2006 al
Judecătoriei Târgu Mureș.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 5 mai 2010, pronunțată în Dosarul
nr. 211/320./2006, Judecătoria Târgu Mureș a sesizat Curtea
Constituțională cu excepția de neconstituționalitate a
dispozițiilor art. 259 alin. 1 din Codul penal.
Excepția a fost ridicată de Șandor Robert Codo cu ocazia
soluționării unei cauze penale privind trimiterea în judecată
pentru săvârșirea, printre altele, a infracțiunii prevăzute și
pedepsite de art. 259 alin. 1 din Codul penal.
În motivarea excepției de neconstituționalitate autorul
acesteia susține că prevederile art. 259 alin. 1 din Codul penal
încalcă libertatea de exprimare, accesul liber la justiție și dreptul
la un proces echitabil, precum și condițiile și limitele restrângerii
exercițiului unor drepturi sau al unor libertăți, întrucât instituie o
limitare nepermisă a libertății de exprimare și a accesului la
justiție, de natură a aduce atingere înseși existenței acestor
drepturi.
Judecătoria Târgu Mureș apreciază că excepția de
neconstituționalitate este neîntemeiată, deoarece prevederile de
lege criticate nu încalcă dispozițiile din Legea fundamentală
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 259 alin. 1 din Codul penal, având următorul
cuprins: ăÎnvinuirea mincinoasă făcută prin denunț sau plângere,
cu privire la săvârșirea unei infracțiuni de către o anume
persoană, se pedepsește cu închisoare de la 6 luni la 3 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1) și (2) privind accesul liber la justiție, ale
art. 30 alin. (1) și (2) referitoare la libertatea de exprimare și ale
art. 53 alin. (2) privind condițiile și limitele restrângerii exercițiului
unor drepturi sau al unor libertăți, precum și a prevederilor
art. 6 paragraful 1 referitoare la dreptul la un proces echitabil și
ale art. 10 privind libertatea de exprimare din Convenția pentru
apărarea drepturilor omului și a libertăților fundamentale,
respectiv ale art. 10 referitoare la dreptul la un proces echitabil
din Declarația Universală a Drepturilor Omului și ale art. 14
paragraful 1 referitoare la dreptul la un proces echitabil din
Pactul internațional cu privire la drepturile civile și politice.
Examinând excepția de neconstituționalitate, Curtea
constată că prevederile art. 259 alin. 1 din Codul penal au mai
fost supuse controlului de constituționalitate prin raportare la
aceleași dispoziții din Constituție, invocate și în prezenta cauză,
și față de critici similare. Astfel, prin Decizia nr. 270 din
19 decembrie 2000, publicată în Monitorul Oficial al României,
Partea I, nr. 74 din 13 februarie 2001, Curtea a respins ca
neîntemeiată excepția de neconstituționalitate a dispozițiilor de
lege criticate, reținând că o dispoziție legală care incriminează
și sancționează învinuirea mincinoasă a unei persoane cu privire
la săvârșirea unei infracțiuni nu poate fi considerată contrară
prevederilor art. 21 din Constituție, referitoare la accesul liber la
justiție. Învinuirea mincinoasă presupune un denunțător care știe
de la început că învinuirea se referă la o faptă care nu există
sau care nu este săvârșită de persoana învinuită. Prin urmare,
cunoscând acest adevăr, denunțătorul calomnios numai cu
rea-credință poate invoca în susținerea excepției textele
constituționale privitoare la dreptul la acces liber la justiție sau la
libertatea de opinie. Existența infracțiunii de denunțare
calomnioasă presupune cunoașterea de către denunțător a
caracterului mincinos al denunțării, prin care se aduce atingere
înfăptuirii justiției și demnității persoanei învinuite pe nedrept.

MONITORUL OFICIAL AL ROMÂNIEI, PARTEA I, Nr. 662/16.IX.2011
Dacă făptuitorul a fost într-o eroare evidentă asupra situației de
fapt, denunțul său, chiar dacă ar cuprinde afirmații vexatorii la
adresa unei persoane, nu poate constitui temei pentru tragerea
la răspundere penală în baza art. 259 din Codul penal. Accesul
liber la justiție, consacrat prin art. 21 din Constituție, ca drept
fundamental, trebuie exercitat ăcu bună-credință”, potrivit art. 57
din Legea fundamentală, ăfără să încalce drepturile și libertățile
celorlalți”. Or, această bună-credință este exclusă în cazul
persoanei care învinuiește în mod mincinos o altă persoană de
săvârșirea unei infracțiuni, situație care face imposibilă
încălcarea, prin art. 259 alin. 1 din Codul penal, a prevederilor
constituționale cuprinse în art. 21.
Referitor la pretinsa încălcare a prevederilor art. 30 alin. (1)
din Constituție, Curtea a constatat că, invocând
neconstituționalitatea pe acest temei a art. 259 alin. 1 din Codul
penal, autorul excepției ignoră prevederile alin. (6) din același
articol din Legea fundamentală, potrivit cărora ăLibertatea de
exprimare nu poate prejudicia demnitatea, onoarea, viața
particulară a persoanei și nici dreptul la propria imagine”. Or,
denunțătorul calomnios încalcă tocmai această prevedere
constituțională.

3

Prin urmare, Curtea a constatat că dispozițiile art. 259 alin. 1
din Codul penal nu numai că nu contravin prevederilor
constituționale cuprinse în art. 21 referitoare la accesul liber la
justiție și nici celor ale art. 30 alin. (1) referitoare la libertatea de
exprimare, ci sunt în deplină concordanță cu aceste texte ale
Legii fundamentale, fiind expresia în plan penal a sancționării
faptelor prin care se aduce atingere drepturilor și libertăților
fundamentale consfințite în prevederile amintite.
Pentru aceleași motive, dispozițiile art. 259 alin. 1 din Codul
penal nu încalcă nici celelalte prevederi din Constituție și din
actele normative internaționale invocate de autorul excepției.
În același sens este și Decizia nr. 831 din 2 octombrie 2007,
publicată în Monitorul Oficial al României, Partea I, nr. 730 din
29 octombrie 2007.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 259 alin. 1 din Codul penal, excepție ridicată
de Șandor Robert Codo în Dosarul nr. 211/320./2006 al Judecătoriei Târgu Mureș.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 681
din 31 mai 2011

referitoare la excepția de neconstituționalitate a dispozițiilor art. 146 și art. 2151 alin. 2
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 146 și art. 2151 alin. 2 din Codul penal, excepție
ridicată de Constantin Seica în Dosarul nr. 3.110/271/2008 al
Judecătoriei Oradea — Secția penală și care formează obiectul
Dosarului Curții Constituționale nr. 2.987D/2010.
La apelul nominal lipsesc părțile, față de care procedura de
citare este legal îndeplinită.

4

MONITORUL OFICIAL AL ROMÂNIEI, PARTEA I, Nr. 662/16.IX.2011

Președintele dispune a se face apelul și în Dosarul
nr. 3.319D/2010, având ca obiect excepția de neconstituționalitate a dispozițiilor art. 146 și art. 2151 alin. 2 din Codul
penal, excepție ridicată de Adrian-Nicolae Mărcuș în Dosarul
nr. 7.836/182/2009 al Judecătoriei Baia Mare — Secția penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.987D/2010 și nr. 3.319D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 3.319D/2010 la Dosarul
nr. 2.987D/2010, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, jurisprudența în
materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 14 iunie 2010, pronunțată în Dosarul
nr. 3.110/271/2008, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 146 și art. 2151
alin. 2 din Codul penal.
Excepția a fost ridicată de Constantin Seica cu ocazia
soluționării unei cauze penale privind săvârșirea infracțiunilor de
evaziune fiscală și delapidare prevăzute și pedepsite de art. 9
din Legea nr. 241/2005 și art. 2151 din Codul penal.
Prin Încheierea din 8 iulie 2010, pronunțată în Dosarul
nr. 7.836/182/2009, Judecătoria Baia Mare — Secția penală
a sesizat Curtea Constituțională cu excepția de
neconstituționalitate a dispozițiilor art. 146 și art. 2151
alin. 2 din Codul penal.
Excepția a fost ridicată de Adrian-Nicolae Mărcuș cu ocazia
soluționării unei cauze penale privind săvârșirea, printre altele,
a infracțiunii de delapidare prevăzute și pedepsite de art. 2151
din Codul penal.
În motivarea excepției de neconstituționalitate autorii
acesteia susțin că prevederile art. 146 și art. 2151 alin. 2 din
Codul penal încalcă dreptul la un proces echitabil, prezumția de
nevinovăție și principiul legalității pedepsei, deoarece
condiționează încadrarea juridică a faptei săvârșite de
cuantumul unui prejudiciu care nu poate fi stabilit decât prin
hotărâre judecătorească definitivă. Mai arată că, în condițiile
devalorizării monedei naționale, pragul de 200.000 lei, stabilit
pentru determinarea consecințelor deosebit de grave ale unor
infracțiuni de rezultat, nu mai este de actualitate.
Judecătoria Oradea — Secția penală apreciază că
excepția de neconstituționalitate este neîntemeiată, deoarece
textele de lege criticate nu contravin dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorul excepției.
Judecătoria Baia Mare — Secția penală consideră ca fiind
neîntemeiată excepția de neconstituționalitate, întrucât
prevederile art. 146 și art. 2151 alin. 2 din Codul penal nu aduc
nicio atingere dispozițiilor din Legea fundamentală invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru

a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 146 și art. 2151 alin. 2 din Codul penal, având
următorul cuprins:
— Art.146, modificat prin Legea nr. 278/2006 pentru
modificarea și completarea Codului penal, precum și pentru
modificarea și completarea altor legi, publicată în Monitorul
Oficial al României, Partea I, nr. 601 din 12 iulie 2006: ăPrin
consecințe deosebit de grave se înțelege o pagubă materială
mai mare de 200.000 lei sau o perturbare deosebit de gravă a
activității, cauzată unei autorități publice sau oricăreia dintre
unitățile la care se referă art. 145, ori altei persoane juridice sau
fizice.”;
— Art. 2151 alin. 2: ăÎn cazul în care delapidarea a avut
consecințe deosebit de grave, pedeapsa este închisoarea de la
10 la 20 de ani și interzicerea unor drepturi.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (5) privind supremația Constituției, ale art. 21 alin. (3)
referitoare la dreptul la un proces echitabil, ale art. 23 alin. (11)
și (12) privind prezumția de nevinovăție și principiul legalității
pedepsei și ale art. 73 alin. (3) lit. h) referitoare la reglementarea
prin lege organică a infracțiunilor, pedepselor și a regimului
executării acestora, precum și ale art. 11 privind raportul dintre
dreptul internațional și dreptul intern și ale art. 20 referitoare la
prioritatea tratatelor internaționale privind drepturile omului
asupra legilor interne, raportate la prevederile art. 6 privind
dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 146 din Codul penal au mai fost
supuse controlului de constituționalitate prin raportare la
aceleași dispoziții din Constituție și din Convenția pentru
apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 50 din 26 ianuarie 2006, publicată în Monitorul
Oficial al României, Partea I, nr. 188 de 28 februarie 2006,
Curtea a statuat că reglementarea cuprinsă în art. 146 din Codul
penal este necesară cu atât mai mult cu cât legiuitorul a
prevăzut consecințele deosebit de grave ca element
circumstanțial în conținutul agravant al mai multor infracțiuni,
cum ar fi, spre exemplu, furtul calificat, tâlhăria, înșelăciunea,
delapidarea sau distrugerea calificată. Susținerile autorului
excepției cu privire la reaprecierea criteriului valoric care
determină înțelesul expresiei ăconsecințe deosebit de grave”,
deși pot fi reale în condiții de devalorizare a monedei naționale,
nu pot fi reținute. Modificarea conținutului unei norme juridice, în
sensul adaptării ei la realitățile sociale, este o prerogativă
exclusivă a autorității legislative în lumina dispozițiilor art. 61
alin. (1) din Constituție, potrivit cărora ăParlamentul este organul
reprezentativ suprem al poporului român și unica autoritate

MONITORUL OFICIAL AL ROMÂNIEI, PARTEA I, Nr. 662/16.IX.2011
legiuitoare a țării”. Curtea Constituțională, potrivit competenței
sale înscrise în art. 146 din Constituție și în Legea nr. 47/1992,
verifică, în cadrul controlului de constituționalitate a legilor,
conformitatea acestora cu dispozițiile constituționale, fără a
putea modifica sau completa prevederea legală supusă
controlului. De aceea, Curtea Constituțională nu se poate
substitui Parlamentului pentru modificarea limitei valorice
prevăzute la art. 146 din Codul penal.
Cu același prilej, Curtea a constatat că este neîntemeiată
susținerea autorului excepției referitoare la încălcarea
dispozițiilor art. 21 alin. (3) din Constituție, deoarece aplicarea
cerinței procesului echitabil se impune numai în legătură cu
procedura de desfășurare a procesului, iar nu și în ceea ce
privește cadrul juridic sancționator al faptelor, adică în domeniul
dreptului substanțial, reținând că nici din cuprinsul art. 21 alin. (3)
din Constituție și nici din cel al art. 6 al Convenției pentru
apărarea drepturilor omului și a libertăților fundamentale sau al
jurisprudenței Curții Europene a Drepturilor Omului nu se poate
desprinde concluzia că aplicarea cerinței procesului echitabil ar

5

trebui să excedeze necesității asigurării garanțiilor procesuale,
spre a se intra în materii din câmpul dreptului substanțial.
Totodată, având în vedere inexistența, în speță, a unei
hotărâri judecătorești definitive, Curtea nu a reținut nici critica
referitoare la încălcarea art. 23 alin. (11) din Constituție privind
prezumția de nevinovăție, care prevede că, ăPână la rămânerea
definitivă a hotărârii judecătorești de condamnare, persoana
este considerată nevinovată”.
În același sens este și Decizia nr. 534 din 9 aprilie 2009,
publicată în Monitorul Oficial al României, Partea I, nr. 384 din
5 iunie 2009.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 146 și art. 2151 alin. 2 din Codul penal,
excepție ridicată de Constantin Seica în Dosarul nr. 3.110/271/2008 al Judecătoriei Oradea — Secția penală și de Adrian-Nicolae
Mărcuș în Dosarul nr. 7.836/182/2009 al Judecătoriei Baia Mare — Secția penală.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 682
din 31 mai 2011

referitoare la excepția de neconstituționalitate a dispozițiilor art. 321 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 321 alin. 1 din Codul penal, excepție ridicată
de Vasile Constantin în Dosarul nr. 1.636/216/2008 al Curții de
Apel Pitești — Secția penală și pentru cauze cu minori și de
familie.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, jurisprudența în
materie a Curții Constituționale.

6

MONITORUL OFICIAL AL ROMÂNIEI, PARTEA I, Nr. 662/16.IX.2011
C U R T E A,

având în vedere actele și lucrările dosarului, reține următoarele:
Prin Încheierea nr. 247/R din 13 aprilie 2010, pronunțată în
Dosarul nr. 1.636/216/2008, Curtea de Apel Pitești — Secția
penală și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 321 alin. 1 din Codul penal.
Excepția a fost ridicată de Vasile Constantin cu ocazia
soluționării recursului într-o cauză penală privind trimiterea în
judecată pentru săvârșirea infracțiunii de ultraj contra bunelor
moravuri și tulburare a ordinii și liniștii publice, prevăzută și
pedepsită de art. 321 alin. 1 din Codul penal.
În motivarea excepției de neconstituționalitate autorul
acesteia susține că dispozițiile art. 321 alin. 1 din Codul penal
încalcă egalitatea în fața legii și a autorităților publice, libertatea
individuală și unicitatea, imparțialitatea și egalitatea justiției,
întrucât incriminează fapta de ultraj contra bunelor moravuri și
tulburare a ordinii și liniștii publice, pentru care pedeapsa
aplicabilă este închisoarea, fără a face vreo diferențiere sub
aspectul gradului de pericol social, în condițiile în care Legea
nr. 61/1991 [pentru sancționarea faptelor de încălcare a unor
norme de conviețuire socială, a ordinii și liniștii publice] prevede
că fapte identice constituie contravenție și se sancționează cu
amenda.
Curtea de Apel Pitești — Secția penală și pentru cauze
cu minori și de familie apreciază că excepția de
neconstituționalitate este inadmisibilă, deoarece autorul
excepției vizează, în realitate, modificarea textului de lege
criticat.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 321 alin. 1 din Codul penal, modificate prin Legea
nr. 169/2002 privind modificarea și completarea Codului penal,
a Codului de procedură penală și a unor legi speciale, publicată
în Monitorul Oficial al României, Partea I, nr. 261 din 18 aprilie
2002, având următorul cuprins: ăFapta persoanei care, în public,
săvârșește acte sau gesturi, proferează cuvinte ori expresii, sau
se dedă la orice alte manifestări prin care se aduce atingere
bunelor moravuri sau se produce scandal public ori se tulbură,
în alt mod, liniștea și ordinea publică, se pedepsește cu
închisoare de la unu la 5 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) privind egalitatea în fața legii și a autorităților
publice, ale art. 23 alin. (1) referitoare la libertatea individuală și
ale art. 124 alin. (2) privind unicitatea, imparțialitatea și
egalitatea justiției.
Examinând excepția de neconstituționalitate, Curtea
constată că prevederile art. 321 alin. 1 din Codul penal au mai
fost supuse controlului de constituționalitate prin raportare la
dispozițiile art. 16 și art. 124 alin. (2) din Legea fundamentală,
invocate și în prezenta cauză, și față de critici similare. Astfel,
prin Decizia nr. 541 din 9 aprilie 2009, publicată în Monitorul
Oficial al României, Partea I, nr. 301 din 7 mai 2009, Curtea a
respins ca neîntemeiată excepția de neconstituționalitate a
dispozițiilor de lege criticate, reținând că reglementarea cuprinsă
în art. 321 alin. 1 din Codul penal este în spiritul legilor țării și al
normelor de conviețuire socială și, din perspectiva unui viciu de
constituționalitate, este lipsit de relevanță faptul că legiuitorul
face sau nu o distincție clară între dispozițiile art. 321 alin. 1 din
Codul penal și cele ale art. 2 din Legea nr. 61/1991 [devenit
art. 3 după republicarea Legii nr. 61/1991 în Monitorul Oficial al
României, Partea I, nr. 77 din 31 ianuarie 2011].
Sub acest aspect, Curtea a constatat că diferențierea dintre
cele două forme ale ilicitului, determinată de intensitatea și
gravitatea atingerii aduse valorii sociale ocrotite, este atributul
exclusiv al legiuitorului.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.
Pentru motivele arătate mai sus, Curtea nu poate reține nici
încălcarea dispozițiilor art. 23 alin. (1) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 321 alin. 1 din Codul penal, excepție ridicată
de Vasile Constantin în Dosarul nr. 1.636/216/2008 al Curții de Apel Pitești — Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 662/16.IX.2011

7

CURTEA CONSTITUȚIONALĂ

D E C I Z I A Nr. 690
din 31 mai 2011

referitoare la excepția de neconstituționalitate a dispozițiilor art. 2781 alin. 1
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 1 din Codul de procedură penală,
excepție ridicată de Ioan Macea în Dosarul nr. 1.727/33/2009 al
Înaltei Curți de Casație și Justiție — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca inadmisibilă a
excepției de neconstituționalitate, întrucât autorul acesteia
critică, în realitate, modul de interpretare și aplicare a legii.
C U R T E A,

având în vedere actele și lucrările dosarului, reține următoarele:
Prin Încheierea din 25 martie 2010, pronunțată în Dosarul
nr. 1.727/33/2009, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 1 din
Codul de procedură penală.
Excepția a fost ridicată de Ioan Macea cu ocazia soluționării
recursului într-o cauză având ca obiect plângerea împotriva unui
referat de clasare.
În motivarea excepției de neconstituționalitate autorul
acesteia susține că prevederile art. 2781 alin. 1 din Codul de
procedură penală încalcă accesul liber la justiție și dreptul la un
proces echitabil, întrucât limitează actele procurorului care pot
fi atacate în fața judecătorului la ărezoluții” și ăordonanțe”. Arată
că există o practică a reprezentanților Ministerului Public de a da
și alte denumiri actelor de netrimitere în judecată, ceea ce
atrage respingerea ca inadmisibilă a plângerii formulate
împotriva acelor acte ale procurorului.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât prevederile de lege criticate nu încalcă
dispozițiile din Constituție invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2781 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în primă instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1), (2) și (3) privind accesul liber la justiție și
dreptul la un proces echitabil.
Examinând excepția de neconstituționalitate, Curtea
constată că autorul excepției nu formulează veritabile critici de
neconstituționalitate cu privire la dispozițiile art. 2781 alin. 1 din
Codul de procedură penală. Eventualele greșeli de aplicare a
legii, la care face referire în motivarea excepției și care
constituie, în realitate, cauza nemulțumirii autorului excepției, nu
pot constitui, însă, motive de neconstituționalitate a dispozițiilor
de lege criticate și, prin urmare, nu pot fi cenzurate de instanța
de contencios constituțional, fiind de competența instanței de
judecată învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.
Prin urmare, excepția de neconstituționalitate va fi respinsă
ca inadmisibilă.

8

MONITORUL OFICIAL AL ROMÂNIEI, PARTEA I, Nr. 662/16.IX.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2781 alin. 1 din Codul de procedură penală,
excepție ridicată de Ioan Macea în Dosarul nr. 1.727/33/2009 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 750
din 7 iunie 2011

referitoare la excepția de neconstituționalitate a dispozițiilor art. 2781 alin. 1 și 9
din Codul de procedură penală
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 1 și 9 din Codul de procedură
penală, excepție ridicată de Maria-Cristina Vaida (fostă Bică) în
Dosarul nr. 4.106/2/2009 al Înaltei Curți de Casație și Justiție —
Secția penală.
La apelul nominal se prezintă personal autorul excepției,
asistat de apărătorul ales Ovidiu Budușan, cu împuternicire
avocațială la dosar. Lipsesc celelalte părți, față de care
procedura de citare este legal îndeplinită.
Cauza este în stare de judecată.
Președintele acordă cuvântul apărătorului autorului excepției
de neconstituționalitate, care solicită admiterea acesteia,
reiterând argumentele invocate în fața Înaltei Curți de Casație și
Justiție — Secția penală.
Reprezentantul Ministerului Public pune concluzii de
respingere a excepției de neconstituționalitate, întrucât autorul
acesteia solicită, în realitate, modificarea dispozițiilor de lege
criticate.

C U R T E A,

având în vedere actele și lucrările dosarului, reține următoarele:
Prin Încheierea din 27 mai 2010, pronunțată în Dosarul
nr. 4.106/2/2009, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 1 și 9 din
Codul de procedură penală.
Excepția a fost ridicată de Maria-Cristina Vaida (fostă Bică)
cu ocazia soluționării recursurilor într-o cauză având ca obiect
plângerea împotriva unei rezoluții de scoatere de sub urmărire
penală.
În motivarea excepției de neconstituționalitate autorul
acesteia susține că dispozițiile art. 2781 alin. 1 și 9 din Codul de
procedură penală încalcă dreptul la un proces echitabil. În acest
sens, arată că art. 2781 alin. 1 din Codul de procedură penală
prevede accesul la instanță numai pentru persoana vătămată,
aflată într-un raport de drept penal material, și pentru persoanele
ale căror interese legitime au fost vătămate prin actul
procurorului de netrimitere în judecată, persoane care intră doar
într-un raport de drept penal procesual. Consideră că sunt
excluse din categoria titularilor dreptului la plângere împotriva
soluției de netrimitere în judecată persoanele cu privire la care
nu există referiri în dispozitivul rezoluției sau ordonanței
procurorului, deși în considerentele actului de netrimitere în
judecată sunt reținute fapte de natură a atrage răspunderea
penală a persoanelor în cauză, în privința cărora s-a dispus,
însă, disjungerea în faza de urmărire penală. Referitor la
dispozițiile art. 2781 alin. 9 din Codul de procedură penală,
autorul excepției critică faptul că, în cazul prevăzut de art. 2781

MONITORUL OFICIAL AL ROMÂNIEI, PARTEA I, Nr. 662/16.IX.2011
alin. 8 lit. c) din același cod, actul de sesizare a instanței îl
reprezintă plângerea persoanei la care se referă alin. 1 al
art. 2781 din Codul de procedură penală, fără nicio diferențiere
între persoana vătămată și persoana ale cărei interese legitime
au fost vătămate. Susține că o asemenea reglementare nu se
justifică față de exigențele dreptului la un proces echitabil, care
plasează în inima procesului penal, în ceea ce privește
posibilitatea de declanșare a procedurilor, doar persoana
vătămată, aceea care a suferit o vătămare prin infracțiune, nu și
persoana ale cărei interese legitime au fost vătămate prin actul
procurorului de netrimitere în judecată.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât prevederile de lege criticate nu încalcă
dispozițiile din Constituție invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2781 alin. 1 și 9 din Codul de procedură penală,
modificate prin Legea nr. 356/2006 pentru modificarea și

9

completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
precum și ale art. 11 privind raportul dintre dreptul internațional
și dreptul intern și ale art. 20 referitoare la preeminența tratatelor
internaționale privind drepturile omului asupra legilor interne,
raportate la prevederile art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că autorul excepției nu formulează veritabile critici de
neconstituționalitate cu privire la dispozițiile art. 2781 alin. 1 din
Codul de procedură penală, ci este nemulțumit, în realitate, de
modul de aplicare a acestora. Aspectele ce țin de aplicarea legii
nu pot constitui, însă, motive de neconstituționalitate a
dispozițiilor de lege criticate și, prin urmare, nu pot fi cenzurate
de instanța de contencios constituțional, fiind de competența
instanței de judecată învestite cu soluționarea litigiului, respectiv
a celor ierarhic superioare în cadrul căilor de atac prevăzute de
lege.
Referitor la prevederile art. 2781 alin. 9 din Codul de
procedură penală, autorul excepției solicită modificarea
acestora, în sensul reglementării posibilității ca actul de sesizare
a instanței, în cazul prevăzut de art. 2781 alin. 8 lit. c) din același
cod, să îl reprezinte doar plângerea persoanei vătămate, iar nu
și plângerea persoanei ale cărei interese au fost vătămate prin
actul procurorului de netrimitere în judecată. O asemenea
solicitare nu intră, însă, în competența de soluționare a Curții
Constituționale, care, conform art. 2 alin. (3) din Legea nr. 47/1992,
se pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2781 alin. 1 și 9 din Codul de procedură
penală, excepție ridicată de Maria-Cristina Vaida (fostă Bică) în Dosarul nr. 4.106/2/2009 al Înaltei Curți de Casație și Justiție —
Secția penală.
Definitivă și general obligatorie.
Pronunțată în ședința publică din data de 7 iunie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

10

MONITORUL OFICIAL AL ROMÂNIEI, PARTEA I, Nr. 662/16.IX.2011
CURTEA CONSTITUȚIONALĂ

D E C I Z I A Nr. 751
din 7 iunie 2011

referitoare la excepția de neconstituționalitate a dispozițiilor art. 278 alin. 31 și art. 2781
din Codul de procedură penală
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 278 alin. 31 și art. 2781 din Codul de procedură
penală, excepție ridicată de Mihai Brătianu în Dosarul
nr. 2.414/223/2009 al Judecătoriei Drăgășani.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantul Ministerului
Public, care pune concluzii de respingere ca inadmisibilă a
excepției de neconstituționalitate, întrucât autorul acesteia
solicită, în realitate, modificarea dispozițiilor de lege criticate.
C U R T E A,

având în vedere actele și lucrările dosarului, reține următoarele:
Prin Încheierea din 14 mai 2010, pronunțată în Dosarul
nr. 2.414/223/2009, Judecătoria Drăgășani a sesizat Curtea
Constituțională cu excepția de neconstituționalitate a
dispozițiilor art. 278 alin. 31 și art. 2781 din Codul de
procedură penală.
Excepția a fost ridicată de Mihai Brătianu în dosarul mai sus
menționat.
În motivarea excepției de neconstituționalitate autorul
acesteia susține că dispozițiile art. 278 alin. 31 și art. 2781 din
Codul de procedură penală încalcă egalitatea în fața legii și a
autorităților publice și accesul liber la justiție, întrucât rezoluția
sau ordonanța procurorului ierarhic superior prin care este
infirmată soluția de netrimitere în judecată dată de procurorul de
caz nu este comunicată tuturor părților interesate, cu consecința
că învinuitul nu are posibilitatea să formuleze plângere împotriva
acestei soluții nefavorabile lui.
Judecătoria Drăgășani apreciază că excepția de
neconstituționalitate este întemeiată, întrucât prevederile de
lege criticate aduc atingere dispozițiilor art. 21 din Constituție și
ale art. 6 din Convenția pentru apărarea drepturilor omului și a
libertăților fundamentale, deoarece necomunicarea, conform
dispozițiilor art. 278 alin. 31 din Codul de procedură penală, către
toate părțile interesate a rezoluției sau ordonanței procurorului
ierarhic superior prin care este infirmată soluția de netrimitere
în judecată dată de procurorul de caz încalcă principiul egalității
armelor.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2),
ale art. 2, 3, 10 și 29 din Legea nr. 47/1992, să soluționeze
excepția de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 278 alin. 31 și art. 2781 din Codul de procedură
penală, referitoare la plângerea contra actelor procurorului,
respectiv plângerea în fața judecătorului împotriva rezoluțiilor
sau a ordonanțelor procurorului de netrimitere în judecată.
Prevederile art. 278 alin. 31 din Codul de procedură penală au
fost introduse prin Legea nr. 480/2004 pentru modificarea și
completarea Codului de procedură penală, publicată în
Monitorul Oficial al României, Partea I, nr. 1.088 din
23 noiembrie 2004, iar dispozițiile art. 2781 din Codul de
procedură penală au cuprinsul dat prin Legea nr. 356/2006
pentru modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006.
Alineatele 10 și 13 ale aceluiași articol 2781 din Codul de
procedură penală au fost modificate, ulterior sesizării Curții, prin
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, cu păstrarea însă a
soluției legislative atacate.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în fața legii și a autorităților
publice, ale art. 20 referitoare la preeminența tratatelor
internaționale privind drepturile omului asupra legilor interne și
ale art. 21 privind accesul liber la justiție.
Examinând excepția de neconstituționalitate, Curtea
constată că autorul excepției nu formulează veritabile critici de
neconstituționalitate cu privire la dispozițiile art. 278 alin. 31 și
art. 2781 din Codul de procedură penală, ci solicită, în realitate,
completarea acestora, în sensul reglementării posibilității de a
face plângere la judecător și împotriva rezoluțiilor sau
ordonanțelor prin care se soluționează plângerile împotriva
rezoluțiilor sau ordonanțelor de neîncepere a urmăririi penale,
de clasare, de scoatere de sub urmărire penală ori de încetare
a urmăririi penale, în situația în care este infirmat actul de
netrimitere în judecată atacat și se dispune începerea sau
redeschiderea urmăririi penale, după caz. O asemenea
solicitare nu intră însă în competența de soluționare a Curții

MONITORUL OFICIAL AL ROMÂNIEI, PARTEA I, Nr. 662/16.IX.2011
Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.
Totodată, eventualele greșeli de aplicare a legii, la care face
referire autorul excepției, nu pot constitui motive de
neconstituționalitate a dispozițiilor de lege criticate și, prin

11

urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 278 alin. 31 și art. 2781 din Codul de procedură
penală, excepție ridicată de Mihai Brătianu în Dosarul nr. 2.414/223/2009 al Judecătoriei Drăgășani.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 752
din 7 iunie 2011

referitoare la excepția de neconstituționalitate a dispozițiilor art. 146 și art. 215 alin. 5
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 146 și art. 215 alin. 5 din Codul penal, excepție
ridicată de Gheorghe Banhazi în Dosarul nr. 6.136/111/2004 al
Curții de Apel Oradea — Secția penală și pentru cauze cu
minori.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând în acest sens jurisprudența în
materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 4 mai 2010, pronunțată în Dosarul
nr. 6.136/111/2004, Curtea de Apel Oradea — Secția penală
și pentru cauze cu minori a sesizat Curtea Constituțională
cu excepția de neconstituționalitate a dispozițiilor art. 146 și
art. 215 alin. 5 din Codul penal.
Excepția a fost ridicată de Gheorghe Banhazi cu ocazia
soluționării apelului declarat într-o cauză penală privind
trimiterea în judecată pentru complicitate la săvârșirea
infracțiunii de înșelăciune cu consecințe deosebit de grave,
prevăzută de art. 215 alin. 3 și 5 din Codul penal.
În motivarea excepției de neconstituționalitate autorul
acesteia susține că dispozițiile art. 146 și art. 215 alin. 5 din
Codul penal încalcă dreptul la un proces echitabil, prezumția de
nevinovăție, principiul legalității pedepsei și obligativitatea
reglementării prin lege organică a infracțiunilor, pedepselor și a
regimului executării acestora, întrucât condiționează încadrarea
juridică a faptei săvârșite de cuantumul unui prejudiciu ale cărui
existență și întindere nu pot fi stabilite decât prin hotărâre
judecătorească definitivă. De asemenea, arată că, în condițiile
devalorizării monedei naționale, pragul de 200.000 lei, avut în
vedere de legiuitor pentru determinarea consecințelor deosebit
de grave ale unor infracțiuni de rezultat, nu mai este de
actualitate.

12

MONITORUL OFICIAL AL ROMÂNIEI, PARTEA I, Nr. 662/16.IX.2011

Curtea de Apel Oradea — Secția penală și pentru cauze
cu minori apreciază că excepția de neconstituționalitate este
neîntemeiată, întrucât textele de lege criticate nu încalcă
dispozițiile din Constituție și din Convenția pentru apărarea
drepturilor omului și a libertăților fundamentale invocate de
autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 146 și art. 215 alin. 5 din Codul penal, având
următorul cuprins:
— Art. 146, modificat prin Legea nr. 278/2006 pentru
modificarea și completarea Codului penal, precum și pentru
modificarea și completarea altor legi, publicată în Monitorul
Oficial al României, Partea I, nr. 601 din 12 iulie 2006: ăPrin
consecințe deosebit de grave se înțelege o pagubă materială
mai mare de 200.000 lei sau o perturbare deosebit de gravă a
activității, cauzată unei autorități publice sau oricăreia dintre
unitățile la care se referă art. 145, ori altei persoane juridice sau
fizice.”;
— Art. 215 alin. 5: ăÎnșelăciunea care a avut consecințe
deosebit de grave se pedepsește cu închisoare de la 10 la 20 de
ani și interzicerea unor drepturi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
ale art. 23 alin. (11) și (12) privind prezumția de nevinovăție și
principiul legalității pedepsei și ale art. 73 alin. (3) lit. h)
referitoare la reglementarea prin lege organică a infracțiunilor,
pedepselor și a regimului executării acestora, precum și ale
art. 11 privind raportul dintre dreptul internațional și dreptul intern
și ale art. 20 referitoare la prioritatea tratatelor internaționale
privind drepturile omului asupra legilor interne, raportate la
prevederile art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate astfel cum a fost
formulată, Curtea constată că, în esență, critica autorului
excepției vizează norma cu caracter explicativ cuprinsă în
art. 146 din Codul penal, în raport cu care este reglementată
agravanta infracțiunii de înșelăciune prevăzută de art. 215 alin. 5
din același Cod. În opinia sa, criteriul valoric avut în vedere de
legiuitor pentru a defini sintagma ăconsecințe deosebit de grave”
este inadecvat și în contradicție cu dispozițiile constituționale
invocate.
În jurisprudența sa, de exemplu prin Decizia nr. 50 din
26 ianuarie 2006, publicată în Monitorul Oficial al României,
Partea I, nr. 188 din 28 februarie 2006, Curtea a statuat că
reglementarea cuprinsă în art. 146 din Codul penal este

necesară cu atât mai mult cu cât legiuitorul a prevăzut
consecințele deosebit de grave ca element circumstanțial în
conținutul agravant al mai multor infracțiuni, cum ar fi, spre
exemplu, furtul calificat, tâlhăria, înșelăciunea, delapidarea sau
distrugerea calificată. Susținerile autorului excepției cu privire la
reaprecierea criteriului valoric care determină înțelesul expresiei
ăconsecințe deosebit de grave”, deși pot fi reale în condiții de
devalorizare a monedei naționale, nu pot fi reținute. Modificarea
conținutului unei norme juridice, în sensul adaptării ei la
realitățile sociale, este o prerogativă exclusivă a autorității
legislative, în lumina dispozițiilor art. 61 alin. (1) din Constituție,
potrivit cărora ăParlamentul este organul reprezentativ suprem al
poporului român și unica autoritate legiuitoare a țării”. Curtea
Constituțională, potrivit competenței sale înscrise în art. 146 din
Constituție și în Legea nr. 47/1992, verifică, în cadrul controlului
de constituționalitate a legilor, conformitatea acestora cu
dispozițiile constituționale, fără a putea modifica sau completa
prevederea legală supusă controlului. De aceea, Curtea
Constituțională nu se poate substitui Parlamentului pentru
modificarea limitei valorice prevăzute la art. 146 din Codul penal
sau pentru a aprecia dacă aceasta corespunde realităților
sociale existente la un moment dat.
Cu prilejul arătat, Curtea a constatat că este neîntemeiată
susținerea autorului excepției referitoare la încălcarea
dispozițiilor art. 21 alin. (3) din Constituție, deoarece aplicarea
cerinței procesului echitabil se impune numai în legătură cu
procedura de desfășurare a procesului, iar nu și în ceea ce
privește cadrul juridic sancționator al faptelor, adică în domeniul
dreptului substanțial, reținând că nici din cuprinsul art. 21 alin. (3)
din Constituție și nici din cel al art. 6 al Convenției pentru
apărarea drepturilor omului și a libertăților fundamentale sau al
jurisprudenței Curții Europene a Drepturilor Omului nu se poate
desprinde concluzia că aplicarea cerinței procesului echitabil ar
trebui să excedeze necesității asigurării garanțiilor procesuale,
spre a se intra în materii din câmpul dreptului substanțial.
Totodată, având în vedere că în speță nu există o hotărâre
judecătorească definitivă, Curtea nu a reținut nici critica
referitoare la încălcarea art. 23 alin. (11) din Constituție privind
prezumția de nevinovăție, care prevede că, ăPână la rămânerea
definitivă a hotărârii judecătorești de condamnare, persoana
este considerată nevinovată”.
Întrucât nu au intervenit elemente noi, de natură să
determine schimbarea acestei jurisprudențe, motivele care au
fundamentat respingerea excepției de neconstituționalitate a
dispozițiilor art. 146 din Codul penal sunt valabile și în prezenta
cauză, în care acest text de lege este raportat la prevederile
art. 215 alin. 5 din același Cod.
Referitor la critica privind încălcarea principiului legalității
incriminării consacrat de art. 23 alin. (12) din Constituție, Curtea
constată că dispozițiile de lege criticate nu contravin normelor
constituționale, ci, dimpotrivă, prin explicarea conținutului
noțiunii ăconsecințe deosebit de grave” în textul art. 146 din
Codul penal, se asigură caracterul de previzibilitate și
accesibilitate al normei juridice penale.
De asemenea, nu poate fi reținută nici înfrângerea
prevederilor art. 73 alin. (3) lit. h) din Constituție, deoarece
infracțiunea de înșelăciune este reglementată în Codul penal,
lege organică, în deplină concordanță cu prevederile
constituționale invocate.
În același sens sunt și Decizia nr. 1.051 din 9 octombrie
2008, publicată în Monitorul Oficial al României, Partea I, nr. 767
din 14 noiembrie 2008, și Decizia nr. 311 din 3 martie 2011,
publicată în Monitorul Oficial al României, Partea I, nr. 251 din
11 aprilie 2011.

MONITORUL OFICIAL AL ROMÂNIEI, PARTEA I, Nr. 662/16.IX.2011

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 146 și art. 215 alin. 5 din Codul penal,
excepție ridicată de Gheorghe Banhazi în Dosarul nr. 6.136/111/2004 al Curții de Apel Oradea — Secția penală și pentru cauze
cu minori.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 753
din 7 iunie 2011

referitoare la excepția de neconstituționalitate a dispozițiilor art. 2781 alin. 8, 9 și 10
din Codul de procedură penală
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 8, 9 și 10 din Codul de procedură
penală, excepție ridicată de Valeria Baboiu și Mihalache
Bratosin în Dosarul nr. 322/231/2010 al Judecătoriei Focșani.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând în acest sens jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 11 mai 2010, pronunțată în Dosarul
nr. 322/231/2010, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 2781 alin. 8, 9 și 10 din Codul de procedură
penală.
Excepția a fost ridicată de Valeria Baboiu și Mihalache
Bratosin cu ocazia soluționării plângerii împotriva unui act al
procurorului de netrimitere în judecată.

În motivarea excepției de neconstituționalitate autorii
acesteia susțin că dispozițiile art. 2781 alin. 8, 9 și 10 din Codul
de procedură penală încalcă egalitatea în fața legii și a
autorităților publice, accesul liber la justiție, dreptul la un proces
echitabil, dreptul la apărare, condițiile și limitele restrângerii
exercițiului unor drepturi sau al unor libertăți, întrucât nu
reglementează posibilitatea ca judecătorul să modifice temeiul
de drept al soluției de netrimitere în judecată date de procuror.
Apreciază că se impune reglementarea soluțiilor pe care
judecătorul le poate pronunța în situația în care plângerea
împotriva actelor de netrimitere în judecată ale procurorului este
formulată de către făptuitor sau învinuit. Totodată, consideră că,
în cazul prevăzut de art. 2781 alin. 8 lit. c) din Codul de
procedură penală, pe de o parte, prin admiterea plângerii,
instanța se antepronunță, fiind inadmisibil ca tot aceasta să
soluționeze ulterior și fondul cauzei, iar, pe de altă parte,
rechizitoriul este înlocuit cu plângerea petentului, care exercită
atribuții de acuzare specifice Ministerului Public, ceea ce
creează discriminare între inculpații trimiși în judecată prin
rechizitoriul întocmit de procurorul competent și cei trimiși în
judecată prin plângerea persoanei vătămate, care, potrivit
art. 2781 alin. 9 din Codul de procedură penală, constituie actul
de sesizare a instanței. În fine, critică și faptul că încheierea
pronunțată nu este supusă niciunei căi de atac.
Judecătoria Focșani apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorii excepției. Face
trimitere, în acest sens, la Deciziile Curții Constituționale
nr. 411/2004, nr. 27/2005 și nr. 498/2009.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

14

MONITORUL OFICIAL AL ROMÂNIEI, PARTEA I, Nr. 662/16.IX.2011

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8, 9 și 10 din Codul de procedură
penală. Alin. 8 și 9 ale art. 2781 din Codul de procedură penală
au cuprinsul dat prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, iar alin. 10 al aceluiași articol
a fost modificat, ulterior sesizării Curții, prin Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, cu păstrarea, însă, a soluției legislative
atacate. Textele de lege criticate au următorul cuprins:
ăJudecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 este
definitivă”.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 privind egalitatea în fața legii și a autorităților publice, ale
art. 21 referitoare la accesul liber la justiție și la dreptul la un
proces echitabil, ale art. 24 privind dreptul la apărare, ale art. 53
referitoare la condițiile și limitele restrângerii exercițiului unor
drepturi sau al unor libertăți, ale art. 124 privind înfăptuirea
justiției și ale art. 129 referitoare la folosirea căilor de atac,
precum și ale art. 11 privind raportul dintre dreptul internațional
și dreptul intern și ale art. 20 referitoare la preeminența tratatelor
internaționale privind drepturile omului asupra legilor interne,
raportate la prevederile art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că prevederile art. 2781 alin. 8, 9 și 10 din Codul de
procedură penală au mai fost supuse controlului instanței de
contencios constituțional, prin raportare la aceleași dispoziții din

Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și cu
motivări similare. Astfel, prin Decizia nr. 864 din 9 octombrie
2007, publicată în Monitorul Oficial al României, Partea I, nr. 786
din 20 noiembrie 2007, Curtea, respingând excepția de
neconstituționalitate a dispozițiilor art. 2781 alin. 8 lit. c) și alin. 9
din Codul de procedură penală, a reținut că prevederile de lege
criticate nu opresc persoana interesată de a lua cunoștință de
întreg materialul probator existent la dosar și de a formula cereri
noi în cadrul noii faze procesuale, căreia i se aplică dispozițiile
privind judecata în primă instanță și căile de atac prevăzute de
lege. Eventualele probleme practice care s-ar fi ivit cu privire la
modul de aplicare și interpretare a dispozițiilor contestate de
autor au fost dezlegate de Înalta Curte de Casație și Justiție,
care, prin Decizia nr. XV din 22 mai 2006, publicată în Monitorul
Oficial al României, Partea I, nr. 509 din 13 iunie 2006, a admis
recursul în interesul legii și a stabilit că, în aplicarea dispozițiilor
art. 2781 alin. 8 lit. c) din Codul de procedură penală, judecătorul
care, prin încheiere, admite plângerea, desființează rezoluția
sau ordonanța atacată și reține cauza spre judecare, apreciind
că probele existente la dosar sunt suficiente pentru judecarea
cauzei, devine incompatibil să soluționeze fondul acesteia. Așa
fiind, nu se poate susține că prevederile legale criticate contravin
principiului dreptului oricărei persoane la un proces echitabil,
instituit prin art. 6 din Convenția pentru apărarea drepturilor
omului și a libertăților fundamentale, la care România este parte.
De asemenea, prin Decizia nr. 13 din 10 ianuarie 2006,
publicată în Monitorul Oficial al României, Partea I, nr. 134 din
13 februarie 2006, prin care a respins ca neîntemeiată excepția
de neconstituționalitate a dispozițiilor art. 2781 alin. 9 și 10 din
Codul de procedură penală, Curtea a statuat că, în situația
admiterii plângerii cu reținerea cauzei spre judecare, dispozițiile
privind judecarea în primă instanță și căile de atac se aplică în
mod corespunzător și, prin urmare, nu este restrâns în niciun fel
dreptul părții de a se adresa instanței, de a formula apărări și de
a se prevala de toate garanțiile ce caracterizează un proces
echitabil. Mai mult, după pronunțarea unei hotărâri de către
instanța de fond, se pot exercita căile de atac prevăzute de lege,
partea având posibilitatea să își exercite neîngrădită dreptul de
acces liber la justiție. În plus, faptul că, în conformitate cu
dispozițiile alin. 9 al art. 2781 din Codul de procedură penală, în
situația admiterii plângerii cu reținerea cauzei spre judecare,
actul de sesizare a instanței îl constituie plângerea persoanei, iar
nu rechizitoriul procurorului, este determinat de specificul
acestei căi de atac, care vizează chiar actele procurorului de
netrimitere în judecată.
Totodată, prin Decizia nr. 242 din 17 februarie 2011, publicată
în Monitorul Oficial al României, Partea I, nr. 261 din 13 aprilie
2011, prin care a respins ca neîntemeiată excepția de
neconstituționalitate a dispozițiilor art. 2781 alin. 7 și 10 din
Codul de procedură penală, Curtea a reținut că, în ceea ce
privește dispozițiile alin. 10 al art. 2781 din Codul de procedură
penală, potrivit art. 129 din Constituție, ăÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”. Prin urmare, constituie atributul
exclusiv al legiuitorului reglementarea căilor de atac împotriva
hotărârii prin care judecătorul soluționează plângerea împotriva
rezoluțiilor sau a ordonanțelor procurorului de netrimitere în
judecată. Eliminarea căilor de atac în această materie este
justificată de caracterul special al procedurii instituite de
prevederile art. 2781 din Codul de procedură penală, legiuitorul
urmărind să asigure celeritatea procedurii și obținerea în mod
rapid a unei hotărâri definitive prin care să fie exercitat controlul
judiciar cu privire la soluția procurorului.

MONITORUL OFICIAL AL ROMÂNIEI, PARTEA I, Nr. 662/16.IX.2011
În același sens este și Decizia nr. 125 din 1 februarie 2011,
publicată în Monitorul Oficial al României, Partea I, nr. 261 din
13 aprilie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.
Referitor la solicitarea autorului excepției în sensul
reglementării soluțiilor pe care judecătorul le poate pronunța în

15

situația în care plângerea împotriva actului de netrimitere în
judecată al procurorului este formulată de către făptuitor sau
învinuit, inclusiv în sensul reglementării posibilității de a modifica
temeiul de drept al soluției de netrimitere în judecată date de
procuror, o asemenea solicitare nu intră în competența de
soluționare a Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 8, 9 și 10 din Codul de procedură
penală, excepție ridicată de Valeria Baboiu și Mihalache Bratosin în Dosarul nr. 322/231/2010 al Judecătoriei Focșani.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 754
din 7 iunie 2011

referitoare la excepția de neconstituționalitate a dispozițiilor art. 37 alin. 1 lit. a) și b)
din Codul penal
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 37 alin. 1 lit. a) și b) din Codul penal, excepție
ridicată de Florian-Brândușel Teodorescu în Dosarul
nr. 2.338/288/2009 al Judecătoriei Râmnicu Vâlcea — Secția
penală și care formează obiectul Dosarului Curții Constituționale
nr. 3.608D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr.
3.694D/2010, având ca obiect excepția de
neconstituționalitate a dispozițiilor art. 37 alin. 1 lit. b) din Codul
penal, excepție ridicată de Bogdan-Teodor Dascălu în Dosarul
nr. 23.254/245/2008 al Judecătoriei Iași — Secția penală.

La apelul nominal lipsește autorul excepției, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 3.608D/2010 și nr. 3.694D/2010 au obiect
parțial identic, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 3.694D/2010 la Dosarul
nr. 3.608D/2010, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, jurisprudența în
materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea penală nr. 271 din 31 martie 2010,
pronunțată în Dosarul nr. 2.338/288/2009, Judecătoria
Râmnicu Vâlcea — Secția penală a sesizat Curtea

16

MONITORUL OFICIAL AL ROMÂNIEI, PARTEA I, Nr. 662/16.IX.2011

Constituțională cu excepția de neconstituționalitate a
dispozițiilor art. 37 alin. 1 lit. a) și b) din Codul penal.
Excepția a fost ridicată de Florian-Brândușel Teodorescu cu
ocazia soluționării unei cauze penale.
Prin Încheierea din 15 iunie 2010, pronunțată în Dosarul
nr. 23.254/245/2008, Judecătoria Iași — Secția penală a
sesizat Curtea Constituțională cu excepția de neconstituționalitate a dispozițiilor art. 37 alin. 1 lit. b) din Codul penal.
Excepția a fost ridicată de Bogdan-Teodor Dascălu cu ocazia
soluționării unei cauze penale.
În motivarea excepției de neconstituționalitate autorii
acesteia susțin că dispozițiile art. 37 alin. 1 lit. a) și b) din Codul
penal încalcă principiul neretroactivității legii, egalitatea în fața
legii și a autorităților publice, dreptul la un proces echitabil și
prezumția de nevinovăție, întrucât, pe de o parte, permit
incidența unei sancțiuni pentru o faptă anterioară, pentru care
instanța a aplicat deja o pedeapsă, iar, pe de altă parte,
determină agravarea regimului sancționator pentru persoana
aflată în stare de recidivă în comparație cu alte persoane care
au săvârșit aceeași infracțiune, motivat de faptul că ar fi
incidente aspecte și împrejurări legate de o faptă anterioară,
deși pentru aceasta s-a aplicat deja o sancțiune. Mai arată că
persoana cercetată pentru săvârșirea unei infracțiuni trebuie
prezumată nevinovată până la stabilirea vinovăției sale printr-o
hotărâre definitivă de condamnare.
Judecătoria Râmnicu Vâlcea — Secția penală și
Judecătoria Iași — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 37 alin. 1 lit. a) și b) din Codul penal, având
următorul cuprins: ăExistă recidivă pentru persoana fizică în
următoarele cazuri:
a) când după rămânerea definitivă a unei hotărâri de
condamnare la pedeapsa închisorii mai mare de 6 luni, cel
condamnat săvârșește din nou o infracțiune cu intenție, înainte
de începerea executării pedepsei, în timpul executării acesteia
sau în stare de evadare, iar pedeapsa prevăzută de lege pentru
a doua infracțiune este închisoarea mai mare de un an;
b) când după executarea unei pedepse cu închisoare mai
mare de 6 luni, după grațierea totală sau a restului de pedeapsă,
ori după împlinirea termenului de prescripție a executării unei
asemenea pedepse, cel condamnat săvârșește din nou o
infracțiune cu intenție pentru care legea prevede pedeapsa
închisorii mai mare de un an”.

În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 15 alin. (2) privind neretroactivitatea legii, ale art. 16 alin. (1)
și (2) referitoare la egalitatea în fața legii și a autorităților publice,
ale art. 21 alin. (3) privind dreptul la un proces echitabil și ale
art. 23 alin. (11) referitoare la prezumția de nevinovăție.
Examinând excepția de neconstituționalitate, Curtea
constată că prevederile art. 37 alin. 1 lit. b) din Codul penal au
mai fost supuse controlului de constituționalitate prin raportare
la dispozițiile art. 15 alin. (2) și ale art. 16 alin. (1) și (2) din Legea
fundamentală, invocate și în prezenta cauză, și față de critici
similare. Astfel, prin Decizia nr. 284 din 28 martie 2006, publicată
în Monitorul Oficial al României, Partea I, nr. 346 din 17 aprilie
2006, Curtea a respins ca neîntemeiată excepția de
neconstituționalitate a dispozițiilor art. 37 alin. 1 lit. b) din Codul
penal și a reținut că recidiva, fiind o formă a pluralității de
infracțiuni, presupune săvârșirea de către aceeași persoană a
uneia sau a mai multor infracțiuni după ce acea persoană fusese
definitiv condamnată pentru o altă infracțiune. Existența unei
condamnări penale, în disprețul căreia făptuitorul perseverează
pe calea infracțiunii, sau executarea unei pedepse de o anumită
gravitate, care s-a dovedit ineficientă față de el, creează
prezumția unui ridicat grad de pericol social al infractorului
recidivist. Starea de pericol, care rezultă din dovada ineficienței
avertismentului primit prin condamnarea definitivă și mai ales
din dovada ineficienței executării pedepsei anterioare, face ca
infractorul recidivist să se individualizeze criminologic ca o figură
aparte, care ridică probleme specifice în lupta pentru reeducarea
lui și pentru realizarea scopurilor urmărite prin pedeapsă. Aceste
probleme specifice au impus ca necesară reglementarea
instituției recidivei prin stabilirea cu exactitate a condițiilor de
existență a stării de recidivă și a consecințelor pe care ea le
antrenează.
Codul penal, reglementând instituția recidivei, a prevăzut în
art. 37 alin. 1 lit. b) structura juridică a recidivei după executarea
integrală, grațierea totală sau a restului de pedeapsă ori a
împlinirii termenului de prescripție a executării pedepsei aplicate
pentru infracțiunea săvârșită anterior. De la data executării
pedepsei sau de la data apariției decretului de grațiere ori de la
data împlinirii termenului de prescripție a executării pedepsei,
săvârșirea unei infracțiuni cu intenție de fostul condamnat,
pentru care legea prevede pedeapsa închisorii mai mare de un
an, constituie recidivă după executare.
Drept urmare, contrar susținerilor autorului excepției,
dispozițiile art. 37 alin. 1 lit. b) din Codul penal nu retroactivează,
ci, dimpotrivă, prevăd condițiile în care condamnatul se va afla
în stare de recidivă, care, odată îndeplinite, determină aplicarea
pedepsei prevăzute de art. 39 alin. 4 din Codul penal.
De asemenea, Curtea constată că norma juridică conținută
de art. 37 alin. 1 lit. b) din Codul penal nu se referă la drepturi
de natura celor reglementate de art. 16 din Constituție privind
egalitatea cetățenilor în fața legii și a autorităților publice, ci la
conduita condamnatului după executarea unei pedepse cu
închisoarea mai mare de 6 luni. Săvârșirea unei noi infracțiuni cu
intenție, pentru care legea prevede pedeapsa închisorii mai
mare de un an, este sancționată conform prevederilor art. 39
alin. 4 din Codul penal, iar acest tratament penal se aplică
tuturor condamnaților recidiviști.
Totodată, prin Decizia nr. 1.514 din 17 noiembrie 2009,
publicată în Monitorul Oficial al României, Partea I, nr. 877 din
16 decembrie 2009, Curtea, respingând ca neîntemeiată critica
de neconstituționalitate adusă art. 37 alin. 1 lit. b) din Codul
penal, a statuat că dispozițiile de lege examinate nu contravin
prevederilor art. 23 alin. (11) din Constituție referitoare la
prezumția de nevinovăție. Faptul că săvârșirea noii infracțiuni și

MONITORUL OFICIAL AL ROMÂNIEI, PARTEA I, Nr. 662/16.IX.2011
starea de recidivă sunt reținute prin rechizitoriul întocmit de
organul de urmărire penală nu are semnificația încălcării acestei
prezumții, rechizitoriul fiind, potrivit art. 264 alin. 1 din Codul de
procedură penală, ăactul de sesizare a instanței de judecată”.
Numai instanța de judecată, potrivit competenței sale, poate
decide dacă în cauză a fost săvârșită infracțiunea reținută în
rechizitoriu și dacă sunt întrunite condițiile recidivei. De
asemenea, faptul că printr-o hotărâre judecătorească de
condamnare nedefinitivă se reține ăsăvârșirea” unei noi
infracțiuni și starea de recidivă nu are semnificația încălcării
dispozițiilor art. 23 alin. (11) din Legea fundamentală, care
stabilesc că prezumția de nevinovăție subzistă până la
rămânerea definitivă a hotărârii judecătorești de condamnare.

17

Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză, inclusiv în ceea ce privește dispozițiile
art. 37 alin. 1 lit. a) din Codul penal, față de care nu au fost
formulate critici distincte.
Având în vedere că dispozițiile de lege criticate reprezintă
norme de drept substanțial, prevederile art. 21 alin. (3) din
Legea fundamentală nu sunt aplicabile în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 37 alin. 1 lit. a) și b) din Codul penal, excepție
ridicată de Florian-Brândușel Teodorescu în Dosarul nr. 2.338/288/2009 al Judecătoriei Râmnicu Vâlcea — Secția penală și de
Bogdan-Teodor Dascălu în Dosarul nr. 23.254/245/2008 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 755
din 7 iunie 2011

referitoare la excepția de neconstituționalitate a dispozițiilor art. 1602 alin. 1
din Codul de procedură penală
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 1602 alin. 1 din Codul de procedură penală,
excepție ridicată de Adrian Maftei și Marian Maftei în
Dosarul nr. 6.885/121/2010 al Curții de Apel Galați — Secția
penală și care formează obiectul Dosarului Curții Constituționale
nr. 3.636D/2010.
La apelul nominal lipsesc autorii excepției, față de care
procedura de citare este legal îndeplinită.

Președintele dispune a se face apelul și în Dosarul
nr.
3.828D/2010, având ca obiect excepția de
neconstituționalitate a dispozițiilor art. 1602 alin. 1 din Codul de
procedură penală, excepție ridicată de Marius-Grigore Popescu
în Dosarul nr. 2.167/109/2010 al Tribunalului Argeș — Secția
penală.
La apelul nominal răspunde personal autorul excepției
Marius-Grigore Popescu, care arată că renunță la judecarea
excepției de neconstituționalitate. Lipsește cealaltă parte, față
de care procedura de citare este legal îndeplinită.
Reprezentantul Ministerului Public arată că nu este posibilă
renunțarea la soluționarea excepției de neconstituționalitate,
deoarece aceasta este o excepție de ordine publică,
soluționarea acesteia fiind de interes general.
Curtea, deliberând, respinge cererea de renunțare formulată,
având în vedere dispozițiile art. 55 din Legea nr. 47/1992, potrivit
cărora ăCurtea Constituțională, legal sesizată, procedează la
examinarea constituționalității, nefiind aplicabile dispozițiile
Codului de procedură civilă referitoare la suspendarea,
întreruperea sau stingerea procesului (...)”.

18

MONITORUL OFICIAL AL ROMÂNIEI, PARTEA I, Nr. 662/16.IX.2011

Având în vedere că excepțiile de neconstituționalitate ridicate
în dosarele nr. 3.636D/2010 și nr. 3.828D/2010 au obiect
identic, Curtea pune în discuție, din oficiu, problema conexării
cauzelor.
Autorul excepției prezent arată că este de acord cu
conexarea dosarelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 3.828D/2010 la Dosarul
nr. 3.636D/2010, care este primul înregistrat.
Cauza este în stare de judecată.
Președintele acordă cuvântul autorului excepției de
neconstituționalitate, care lasă la aprecierea instanței
constituționale soluționarea cauzei.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 2 august 2010, pronunțată în Dosarul
nr. 6.885/121/2010, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 1602 alin. 1 din
Codul de procedură penală.
Excepția a fost ridicată de Adrian Maftei și Marian Maftei cu
ocazia soluționării recursurilor împotriva unei încheieri prin care
au fost respinse ca nefondate cererile de liberare provizorie sub
control judiciar.
Prin Încheierea din 9 septembrie 2010, pronunțată în Dosarul
nr. 2.167/109/2010, Tribunalul Argeș — Secția penală a
sesizat Curtea Constituțională cu excepția de
neconstituționalitate a dispozițiilor art. 1602 alin. 1 din
Codul de procedură penală.
Excepția a fost ridicată de Marius-Grigore Popescu cu ocazia
soluționării unei cereri de liberare provizorie sub control judiciar.
În motivarea excepției de neconstituționalitate autorii
acesteia susțin că dispozițiile art. 1602 alin. 1 din Codul de
procedură penală încalcă dreptul persoanei arestate preventiv
de a cere punerea sa în libertate provizorie, sub control judiciar
sau pe cauțiune, întrucât exclud din rândul persoanelor arestate
preventiv care pot cere liberarea provizorie sub control judiciar
pe cele cercetate pentru infracțiuni pentru care legea prevede
pedeapsa închisorii mai mare de 18 ani, în condițiile în care
Constituția nu face vorbire de nicio limitare.
Curtea de Apel Galați — Secția penală și Tribunalul
Argeș — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
invocate de autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1602 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăLiberarea provizorie sub control judiciar se poate acorda în
cazul infracțiunilor săvârșite din culpă, precum și în cazul
infracțiunilor intenționate pentru care legea prevede pedeapsa
închisorii ce nu depășește 18 ani.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 23 alin. (10) potrivit cărora persoana arestată preventiv are
dreptul să ceară punerea sa în libertate provizorie, sub control
judiciar sau pe cauțiune, precum și ale art. 20 referitoare la
preeminența tratatelor internaționale privind drepturile omului
asupra legilor interne, raportate la prevederile art. 5 paragraful 3
din Convenția pentru apărarea drepturilor omului și a libertăților
fundamentale, potrivit cărora orice persoană arestată sau
deținută are dreptul de a fi judecată într-un termen rezonabil ori
eliberată în cursul procedurii.
Examinând excepția de neconstituționalitate, Curtea
constată că dispozițiile art. 1602 alin. 1 din Codul de procedură
penală au mai fost supuse controlului de constituționalitate, prin
raportare la aceleași prevederi din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 521 din 9 aprilie 2009, publicată în Monitorul
Oficial al României, Partea I, nr. 357 din 27 mai 2009, Curtea a
respins ca neîntemeiată excepția de neconstituționalitate a
prevederilor art. 1602 alin. 1 din Codul de procedură penală,
pentru motivele acolo arătate, reținând că textul de lege criticat
nu contravine art. 23 alin. (10) din Constituție și nici art. 5
paragraful 3 din Convenția pentru apărarea drepturilor omului și
a libertăților fundamentale, deoarece nu împiedică persoana
arestată preventiv să ceară punerea sa în libertate provizorie,
sub control judiciar sau pe cauțiune. Acest drept îi este, de altfel,
recunoscut inculpatului arestat preventiv prin art. 1602 din
același cod, care prevede că ăîn tot cursul procesului penal
învinuitul sau inculpatul arestat preventiv poate cere punerea sa
în libertate provizorie, sub control judiciar sau pe cauțiune”.
Condițiile de acordare a acestei liberări provizorii sub control
judiciar sunt stabilite însă de art. 1602 din Codul de procedură
penală, în temeiul dispozițiilor art. 126 alin. (2) din Constituție,
potrivit cărora ăCompetența instanțelor judecătorești și
procedura de judecată sunt prevăzute numai prin lege”, și, prin
urmare, sunt conforme Constituției. Dreptul de a cere luarea
unei asemenea măsuri procesuale se poate exercita numai în
condițiile prevăzute de lege, în speță de Codul de procedură
penală, fiind atributul legiuitorului să le stabilească.
În același sens este și Decizia nr. 30 din 18 ianuarie 2011,
publicată în Monitorul Oficial al României, Partea I, nr. 115 din
15 februarie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

MONITORUL OFICIAL AL ROMÂNIEI, PARTEA I, Nr. 662/16.IX.2011

19

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1602 alin. 1 din Codul de procedură penală,
excepție ridicată de Adrian Maftei și Marian Maftei în Dosarul nr. 6.885/121/2010 al Curții de Apel Galați — Secția penală și de
Marius-Grigore Popescu în Dosarul nr. 2.167/109/2010 al Tribunalului Argeș — Secția penală.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 866
din 23 iunie 2011

referitoare la excepția de neconstituționalitate a dispozițiilor art. 215 alin. 1—3 din Codul penal
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a prevederilor art. 215 alin. 1—3 din Codul penal, excepție
ridicată de Cranislav Stamoran în Dosarul nr. 5.023/221/2010 al
Judecătoriei Deva și care formează obiectul Dosarului Curții
Constituționale nr. 4.653D/2010.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul nr. 4.783D/2010,
având ca obiect excepția de neconstituționalitate a prevederilor
art. 215 alin. 2 și 3 din Codul penal, excepție ridicată de Gabriela
Bacter în Dosarul nr. 7.846/111/2010 al Tribunalului Bihor —
Secția penală.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea parțială de obiect al
cauzelor, în temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, dispune

conexarea Dosarului nr. 4.783D/2010 la Dosarul nr. 4.653D/2010,
care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarelor, constată
următoarele:
Prin Încheierea din 22 noiembrie 2010 și Decizia penală
nr. 592/R/2010 din 5 noiembrie 2010, pronunțate în dosarele
nr. 5.023/221/2010 și nr. 7.846/111/2010, Judecătoria Deva și
Tribunalul Bihor — Secția penală au sesizat Curtea
Constituțională cu excepția de neconstituționalitate a
prevederilor art. 215 alin. 1—3 din Codul penal și, respectiv,
art. 215 alin. 2 și 3 din Codul penal.
Excepția a fost ridicată de Cranislav Stamoran și Gabriela
Bacter în dosarele de mai sus, din care în unul se fac cercetări
cu privire la comiterea infracțiunii reglementate de textul criticat
și în altul se soluționează un recurs formulat împotriva încheierii
prin care s-a respins ca inadmisibilă excepția de
neconstituționalitate.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 11 referitoare la Dreptul
internațional și dreptul intern, art. 16 alin. (1) referitoare la
egalitatea în drepturi a cetățenilor, art. 20 referitoare la Tratatele
internaționale privind drepturile omului, art. 21 alin. (3)
referitoare la dreptul la un proces echitabil, art. 23 alin. (12)
referitoare la principiul legalității pedepsei, art. 28 referitoare la
Secretul corespondenței, art. 45 referitoare la Libertatea
economică, art. 53 referitoare la Restrângerea exercițiului unor
drepturi sau al unor libertăți, art. 135 alin. (2) lit. a) referitoare la

20

MONITORUL OFICIAL AL ROMÂNIEI, PARTEA I, Nr. 662/16.IX.2011

libertatea comerțului, precum și ale art. 1, 6, 7, 8, 17 și 18 din
Convenția pentru apărarea drepturilor omului și a libertăților
fundamentale și ale art. 1 din Protocolul nr. 4 adițional la
Convenția pentru apărarea drepturilor omului și a libertăților
fundamentale referitoare la Interzicerea privării de libertate
pentru datorii, deoarece dispozițiile legale criticate instituie o
sancțiune penală în condițiile în care derularea contractuală sau
neîndeplinirea unei obligații contractuale nu pot fi sancționate
decât prin aplicarea unei pedepse civile.
Totodată, spre deosebire de forma simplă a infracțiunii de
înșelăciune, dispozițiile legale criticate instituie o dublă
sancțiune și un tratament sancționator mai aspru de natură a
pedepsi o persoană de două ori pentru aceeași faptă.
Judecătoria Deva și Tribunalul Bihor — Secția penală
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 1, 2 și 3 din Codul penal —
Înșelăciunea, care au următorul conținut:
ăInducerea în eroare a unei persoane, prin prezentarea ca
adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.”
Autorii excepției de neconstituționalitate susțin că prevederile
legale menționate încalcă dispozițiile constituționale ale art. 11
referitoare la Dreptul internațional și dreptul intern, art. 16 alin. (1)
referitoare la egalitatea în drepturi a cetățenilor, art. 20
referitoare la Tratatele internaționale privind drepturile omului,
art. 21 alin. (3) referitoare la dreptul la un proces echitabil,
art. 23 alin. (12) referitoare la principiul legalității pedepsei,
art. 28 referitoare la Secretul corespondenței, art. 45 referitoare
la Libertatea economică, art. 53 referitoare la Restrângerea
exercițiului unor drepturi sau al unor libertăți, art. 135 alin. (2) lit. a)
referitoare la libertatea comerțului, precum și ale art. 1, 6, 7, 8,
17 și 18 din Convenția pentru apărarea drepturilor omului și a
libertăților fundamentale referitoare la Obligația de a respecta

drepturile omului, la Dreptul la un proces echitabil, la Nicio
pedeapsă fără lege, la Dreptul la respectarea vieții private și de
familie, la Interzicerea abuzului de drept și la Limitarea folosirii
restrângerii drepturilor, precum și ale art. 1 din Protocolul nr. 4
adițional la Convenție referitoare la Interzicerea privării de
libertate pentru datorii.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.366 din 26 octombrie 2010,
publicată în Monitorul Oficial al României, Partea I, nr. 823 din
9 decembrie 2010, Deciziei nr. 709 din 19 octombrie 2006,
publicată în Monitorul Oficial al României, Partea I, nr. 905 din
7 noiembrie 2006, și Deciziei nr. 1.390 din 26 octombrie 2010,
publicată în Monitorul Oficial al României, Partea I, nr. 832 din
13 decembrie 2010, Curtea a statuat că înșelăciunea, în oricare
dintre variantele sale, este o infracțiune contra patrimoniului,
constând în înșelarea încrederii participanților la raporturile
juridice patrimoniale, fapt absolut intolerabil în cadrul acestora.
În toate sistemele de drept înșelăciunea ori escrocheria este o
faptă incriminată și sever sancționată. Scopul acestei
reglementări este acela de a-i proteja pe cei ce își exercită cu
bună-credință drepturile și libertățile economice, comerciale,
inclusiv pe cele contractuale. Curtea a mai arătat că nu poate fi
confundată infracțiunea de înșelăciune cu neexecutarea unei
obligații contractuale.
Drept urmare, prin încriminarea ca infracțiune de înșelăciune
a faptei săvârșite prin folosire de nume sau calități mincinoase
ori de alte mijloace frauduloase, precum și a faptei de inducere
sau menținere în eroare a unei persoane cu prilejul încheierii
sau executării unui contract, săvârșită în așa fel încât, fără
această eroare, cel înșelat nu ar fi încheiat sau executat
contractul în condițiile stipulate, textul de lege criticat nu încalcă
prevederile art. 11 și 20 din Legea fundamentală, referitoare la
Dreptul internațional și dreptul intern, respectiv la Tratatele
internaționale privind drepturile omului.
Cu privire la încălcarea dispozițiilor constituționale ale art. 45
referitoare la libertatea economică și ale art. 135 alin. (2) lit. a)
referitoare la asigurarea de către statul român a libertății
comerțului, Curtea a statuat că elementul material al infracțiunii
de înșelăciune are drept premisă o acțiune și, respectiv, o
omisiune, care induce cocontractantul într-o eroare
determinantă la încheierea ori executarea actului. Dacă eroarea
nu ar fi existat, contractul nu s-ar fi încheiat sau executat în
condițiile respective. Prin urmare, nu poate fi confundată
infracțiunea de înșelăciune cu neexecutarea unei obligații
contractuale. De aceea, invocarea dispozițiilor constituționale
menționate, precum și a celor ale art. 1 din Protocolul adițional
nr. 4 la Convenția pentru apărarea drepturilor omului și a
libertăților fundamentale, privitoare la interzicerea privării de
libertate pentru datorii, este nepertinentă.
Totodată, cu aceleași ocazii Curtea a stabilit că textul art. 215
alin. 2 din Codul penal prevede în fraza întâi o variantă
agravantă a infracțiunii de înșelăciune, care se realizează atunci
când înșelăciunea se săvârșește prin folosirea de nume sau
calități mincinoase ori prin alte mijloace frauduloase. Mențiunea
din fraza a doua a alineatului, potrivit căreia dacă mijlocul
fraudulos constituie prin el însuși o infracțiune, se aplică regulile
privind concursul de infracțiuni, nu are semnificația unei duble
sancționări a aceleiași infracțiuni. Mijloacele frauduloase folosite
de făptuitor pot fi o diversitate de fapte ilicite, iar simpla existență
a acestora, indiferent de numărul sau gravitatea lor, conferă
infracțiunii de înșelăciune caracterul calificat, fiind necesară,
potrivit voinței legiuitorului, o sancțiune mai aspră. Faptul că
mijlocul fraudulos constituie prin el însuși o infracțiune nu poate

MONITORUL OFICIAL AL ROMÂNIEI, PARTEA I, Nr. 662/16.IX.2011
schimba caracterul agravant al incriminării. Fiind menținut acest
caracter, intervine o pluralitate de infracțiuni, care însă nu
semnifică o pluralitate de sancțiuni stabilite contrar prevederilor
art. 4 paragraful 1 din Protocolul nr. 7 la Convenția pentru
apărarea drepturilor omului și a libertăților fundamentale, ci
aplicarea unei pedepse principale stabilite potrivit regulilor
privind concursul de infracțiuni. În consecință, întrucât este
vorba despre două infracțiuni, este firesc să se aplice
infractorului două pedepse, după regulile prevăzute pentru
concursul de infracțiuni, fără ca prin aceasta dreptul său la un

21

proces echitabil să fie afectat și fără să fie încălcate prevederile
art. 4 paragraful 1 din Protocolul nr. 7 la Convenția pentru
apărarea drepturilor omului și a libertăților fundamentale.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
În sfârșit, Curtea constată că dispozițiile art. 28 din
Constituție nu au incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 215 alin. 1—3 din Codul penal, excepție
ridicată de Cranislav Stamoran în Dosarul nr. 5.023/221/2010 al Judecătoriei Deva și de Gabriela Bacter în Dosarul
nr. 7.846/111/2010 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 920
din 7 iulie 2011

referitoare la excepția de neconstituționalitate a dispozițiilor art. 158 alin. 3 și art. 306 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 158 alin. 3 și art. 306 alin. 1 din Codul de
procedură civilă, excepție ridicată de Societatea Comercială
ăAsigurare — Reasigurare ARDAF” — S.A. din București în
Dosarul nr. 46596./3/2007 (număr în format vechi 2.639/2009) al
Curții de Apel București — Secția a V-a comercială.
La apelul nominal răspunde, pentru autorul excepției, avocat
Ana Demșorean, cu împuternicire avocațială depusă la dosar,
constatându-se lipsa celeilalte părți, față de care procedura de
citare este legal îndeplinită.

Cauza fiind în stare de judecată, președintele acordă
cuvântul avocatului autorului excepției de neconstituționalitate,
care depune note scrise la dosarul cauzei și solicită admiterea
excepției de neconstituționalitate astfel cum a fost formulată,
expunând, pe larg, considerentele care fundamentează
temeinicia acesteia.
Reprezentantul Ministerul Public pune concluzii de
respingere a excepției de neconstituționalitate ca neîntemeiată,
cu referire la jurisprudența Curții Constituționale. De asemenea,
menționează modificările aduse art. 158 din Codul de procedură
civilă prin Legea nr. 202/2010 și apreciază că acestea sunt
aspecte ce țin de aplicarea și interpretarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2010, pronunțată în Dosarul
nr. 46596./3/2007 (număr în format vechi 2.639/2009), Curtea
de Apel București — Secția a V-a comercială a sesizat
Curtea Constituțională cu excepția de neconstituționalitate
a prevederilor art. 158 alin. 3 și art. 306 alin. 1 din Codul de
procedură civilă, excepție ridicată de Societatea Comercială
ăAsigurare — Reasigurare ARDAF” — S.A. din București cu

22

MONITORUL OFICIAL AL ROMÂNIEI, PARTEA I, Nr. 662/16.IX.2011

ocazia soluționării recursului formulat împotriva Sentinței
comerciale prin care a admis excepția de necompetență
generală a instanțelor de judecată din România.
În motivarea excepției de neconstituționalitate autorul
acesteia susține, în esență, că dispozițiile criticate contravin
prevederilor art. 21 alin. (1)—(3), art. 24 și art. 53 alin. (1) din
Constituție, precum și art. 6 paragraful 1 și art. 13 din Convenția
pentru apărarea drepturilor omului și a libertăților fundamentale,
deoarece instituie obligația părților de a-și exercita dreptul de a
ataca hotărârea de declinare a competenței într-un termen de
5 zile de la pronunțare, fără a li se da posibilitatea să cunoască
motivele hotărârii instanței. Mai mult, art. 306 alin. 1 din Codul
de procedură civilă prevede sancțiunea nulității recursului dacă
nu a fost motivat în termenul legal, ceea ce prejudiciază grav
partea, aceasta fiind privată de dreptul la apărare și de cel la un
proces echitabil, în speța de față, admiterea excepției de
necompetență având un caracter peremptoriu.
Curtea de Apel București — Secția a V-a comercială
opinează în sensul respingerii excepției de neconstituționalitate,
față de dispozițiile constituționale invocate.
Astfel, în ceea ce privește dispozițiile art. 158 alin. 3 din
Codul de procedură civilă, consideră că dispozițiile legale la care
se face referire prevăd posibilitatea părților de a ataca, în
condițiile legii, hotărâri judecătorești prin care instanțele s-au
declarat sau nu competente să soluționeze acțiunea principală,
astfel încât legiuitorul a asigurat toate garanțiile necesare
desfășurării unui proces echitabil, într-un termen rezonabil.
Referitor la prevederile art. 306 alin. 1 din același cod,
instanța arată că legiuitorul a instituit, în considerarea unor
situații speciale, reguli speciale de procedură, precum și
modalități de exercitare a drepturilor procedurale, în speța de
față fiind o situație specială dată de modul în care instanța a
înțeles să soluționeze cererea prin admiterea excepției de
necompetență generală a instanțelor românești, potrivit art. 157
din Legea nr. 105/1992.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 158 alin. 3 și art. 306 alin. 1 din Codul de
procedură civilă, care au următorul conținut:
— Art. 158 alin. 3: ăDacă instanța se declară necompetentă,
împotriva hotărârii se poate exercita recurs în termen de 5 zile
de la pronunțare. Dosarul va fi trimis instanței competente sau,
după caz, altui organ cu activitate jurisdicțională competent, de
îndată ce hotărârea de declinare a competenței a devenit
irevocabilă.”;
— Art. 306 alin. 1: ăRecursul este nul dacă nu a fost motivat
în termenul legal, cu excepția cazurilor prevăzute în alin. 2.”

Ulterior sesizării Curții Constituționale, dispozițiile art. 158
alin. 3 din Codul de procedură civilă au fost modificate prin art. I
pct. 20 din Legea nr. 202/2010 privind unele măsuri pentru
accelerarea soluționării proceselor, publicată în Monitorul Oficial
al României, Partea I, nr. 714 din 26 octombrie 2010, dispozițiile
modificatoare au următorul conținut: ăDacă instanța se declară
necompetentă, hotărârea nu este supusă niciunei căi de atac,
dosarul fiind trimis de îndată instanței competente sau, după
caz, altui organ cu activitate jurisdicțională competent.”
Potrivit art. XXII alin. (1) și (2) din Legea nr. 202/2010,
ă(1) Procesele în materie civilă în curs de judecată la data
schimbării, potrivit prevederilor prezentei legi, a competenței
instanțelor legal învestite vor continua să fie judecate de acele
instanțe. În caz de desființare, anulare sau casare cu trimitere
spre rejudecare, dispozițiile prezentei legi privitoare la
competență sunt aplicabile.
(2) Dispozițiile art. 20, art. 105 alin. 1, art. 129 alin. 5 și 51,
art. 136, art. 158 alin. 3, art. 159, art. 1591, art. 2812a, art. 297
alin. 1, art. 304 pct. 3, art. 312 alin. 61, art. 315 alin. 31, precum
și ale art. 329—3307 din Codul de procedură civilă, republicat,
cu modificările și completările ulterioare, precum și cu cele
aduse prin prezenta lege, se aplică numai proceselor, cererilor
și sesizărilor privind recursul în interesul legii, începute,
respectiv formulate după intrarea în vigoare a prezentei legi.”
Având în vedere Decizia nr. 766 din 15 iunie 2011,
nepublicată încă la data pronunțării prezentei decizii, și
dispozițiile art. XXII alin. (1) și (2) din Legea nr. 202/2010, Curtea
constată că dispozițiile legale criticate sunt aplicabile raportului
juridic stabilit în cauza de față, astfel încât urmează să verifice
constituționalitatea prevederilor criticate în forma avută la data
încheierii de sesizare a Curții Constituționale.
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 alin. (1)—(3) privind accesul liber la justiție, art. 24
privind dreptul la apărare și art. 53 alin. (1) privind restrângerea
exercițiului unor drepturi sau al unor libertăți, precum și
prevederile art. 6 paragraful 1 privind dreptul la un proces
echitabil și art. 13 privind dreptul la un recurs efectiv din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
următoarele:
Dispozițiile criticate au mai fost supuse controlului de
constituționalitate în raport cu critici similare, formulate chiar de
autorul prezentei excepții de neconstituționalitate.
Astfel, prin Decizia nr. 1.138 din 23 septembrie 2010,
publicată în Monitorul Oficial al României, Partea I, nr. 739 din
5 noiembrie 2011, Curtea a constatat că, potrivit dispozițiilor
art. 158 din Codul de procedură civilă, instanța judecătorească
se pronunță asupra problemelor privind competența ei de
judecată, în situația în care, în cadrul judecării litigiului cu care a
fost învestită, se pun în discuție astfel de aspecte. Asupra
excepției de necompetență, instanța se pronunță înainte de a se
aborda fondul litigiului și înainte de a se soluționa alte excepții,
după caz, printr-o încheiere, dacă se declară competentă, sau
printr-o altă hotărâre, dacă instanța se declară necompetentă.
Textul de lege criticat de autorul excepției, respectiv art. 158
alin. 3 din Codul de procedură civilă, are în vedere cea de-a doua
ipoteză, și anume admiterea excepției de necompetență și
implicit declinarea competenței instanței de judecată. Având în
vedere cele de mai sus, este evident faptul că singurul motiv pe
care instanța îl poate reține în hotărârea de declinare este propria
necompetență materială, personală sau teritorială.

MONITORUL OFICIAL AL ROMÂNIEI, PARTEA I, Nr. 662/16.IX.2011
De asemenea, Curtea a constatat că instanța de judecată,
dând expresie dreptului la apărare și principiului
contradictorialității, este obligată să pună în discuția prealabilă
a părților excepția de necompetență, discuție ce are loc în
prezența părților sau chiar în lipsa lor, dar când toate părțile au
fost legal citate.
Așa fiind, Curtea nu poate reține critica autorului excepției
potrivit căreia partea interesată nu are posibilitatea cunoașterii
motivelor hotărârii de declinare a competenței pe care urmează
să o atace și, ca urmare, declararea nulității recursului promovat.
De altfel, prin Decizia nr. 246 din 4 martie 2008, publicată în
Monitorul Oficial al României, Partea I, nr. 288 din 14 aprilie
2008, Curtea a mai statuat că hotărârea prin care instanța se
declară necompetentă se poate ataca separat cu recurs,
întrucât această hotărâre are caracter de dezînvestire. Stabilirea

23

unui termen derogatoriu mai scurt și care curge de la data
pronunțării hotărârii, pentru declararea recursului, s-a impus
pentru că soluționarea incidentului privind competența instanței
ține pe loc judecarea fondului litigiului. Niciuna dintre părți nu
este împiedicată în exercitarea căii de atac în acest termen,
având în vedere că acestea, chiar dacă nu sunt prezente în
urma îndeplinirii procedurii legale de citare, cunosc termenul de
judecată și depinde doar de diligența lor aflarea soluției și
declararea recursului.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 158 alin. 3 și art. 306 alin. 1 din Codul de
procedură civilă, excepție ridicată de Societatea Comercială ăAsigurare — Reasigurare ARDAF” — S.A. din București în Dosarul
nr. 46596./3/2007 (număr în format vechi 2.639/2009) al Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 992
din 14 iulie 2011

referitoare la excepția de neconstituționalitate a dispozițiilor art. 500 alin. 2
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 500 alin. 2 din Codul de procedură civilă,
excepție ridicată de Dan Măciucă, Carmen Elena Măciucă, Gigi
Busuioc și Camelia Ileana Busuioc în Dosarul nr. 29.013/215/2009
al Judecătoriei Craiova — Secția civilă.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece autorul acesteia solicită modificarea și
completarea textului în sensul ca evaluarea să se facă numai
de un expert.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2010, pronunțată în Dosarul
nr. 29.013/215/2009, Judecătoria Craiova — Secția civilă a
sesizat Curtea Constituțională cu excepția de
neconstituționalitate a prevederilor art. 500 alin. 2 din Codul
de procedură civilă, excepție ridicată de Dan Măciucă, Carmen

24

MONITORUL OFICIAL AL ROMÂNIEI, PARTEA I, Nr. 662/16.IX.2011

Elena Măciucă, Gigi Busuioc și Camelia Ileana Busuioc cu
ocazia soluționării unei contestații la executare.
În motivarea excepției de neconstituționalitate autorii
acesteia arată că opțiunea legiuitorului de a lăsa în seama
executorului judecătoresc evaluarea bunurilor imobile, câtă
vreme acesta nu are competență profesională de specialitate în
evaluarea acestora, este de natură a încălca garanțiile unui
proces echitabil prevăzute de art. 21 alin. (3) din Constituție, dar
și de a afecta dreptul de proprietate al debitorului, proprietar al
imobilului.
De asemenea, apreciază că o evaluare corectă a imobilelor
supuse executării silite, esențială pentru evoluția ulterioară a
acestei proceduri, se impune a se face de către un expert
evaluator, abilitat a prezenta o evaluare a imobilului urmărit
printr-un raport de specialitate.
Autorii mai arată că, potrivit dispozițiilor art. 411 alin. 3 din
Codul de procedură civilă, referitoare la executarea silită a
bunurilor mobile, evaluarea bunului de către un expert este
obligatorie în cazul în care părțile nu se înțeleg cu privire la
evaluarea acestora. Or, în aceste condiții, dispozițiile art. 500
alin. 2 din Codul de procedură civilă sunt discriminatorii prin
raportare la prevederile art. 411 alin. 3 din același cod.
Judecătoria Craiova — Secția civilă apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 500 alin. 2 din Codul de procedură civilă, care au
următoarea redactare:
— Art. 500 alin. 2: ăExecutorul va stabili de îndată prețul
imobilului, iar în cazul în care consideră necesar va cere părerea
unui expert. Dispozițiile art. 411 alin. 3 sunt aplicabile.”
Autorii excepției de neconstituționalitate consideră că
prevederile de lege criticate contravin dispozițiilor constituționale
ale art. 21 alin. (3) care prevede că părțile au dreptul la un
proces echitabil și la soluționarea cauzelor într-un termen
rezonabil și art. 44 referitor la dreptul de proprietate privată.
Examinând excepția de neconstituționalitate, Curtea
constată următoarele:
Din economia textului criticat reiese faptul că prin acesta se
reglementează o etapă din procedura de desfășurare a vânzării
prin licitație a unor bunuri imobile, ca urmare a faptului că
debitorul nu a plătit datoria.
Astfel, legiuitorul instituie obligația executorului de a stabili
de îndată prețul imobilului ce urmează a fi vândut la licitație, iar
în cazul în care consideră necesar, va cere părerea unui expert.
De asemenea, potrivit art. 411 alin. 3 din Codul de procedură
civilă, care completează prevederile criticate, executorul
judecătoresc este obligat să identifice și să evalueze cu acordul
părților bunurile sechestrate, iar în caz contrar, va solicita
efectuarea unei expertize. Bunurile vor fi evaluate la valoarea
lor de circulație. O copie de pe raportul de expertiză se
comunică și debitorului.
Referitor la susținerea autorilor, potrivit căreia prevederile
criticate aduc atingere dispozițiilor art. 21 alin. (3) și art. 44 din
Constituție, Curtea reține că această critică nu este întemeiată
câtă vreme împotriva oricărui act de executare silită se poate
face contestație la executare de către cei interesați sau vătămați
prin executare, potrivit art. 399 din Codul de procedură civilă.
În ceea ce privește susținerea autorilor, potrivit căreia
dispozițiile criticate sunt discriminatorii raportat la prevederile
art. 411 alin. 3 din Codul de procedură civilă, Curtea constată că
această critică nu poate fi reținută, întrucât cerința legii și în
același timp obligația executorului judecătoresc înlătură definitiv
și incontestabil orice suspiciune relativă la discriminarea părților,
prevederile legale aplicându-se atât bunurilor mobile, cât și
imobile.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 500 alin. 2 din Codul de procedură civilă,
excepție ridicată de Dan Măciucă, Carmen Elena Măciucă, Gigi Busuioc și Camelia Ileana Busuioc în Dosarul nr. 29.013/215/2009
al Judecătoriei Craiova — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 662/16.IX.2011

25

CURTEA CONSTITUȚIONALĂ

D E C I Z I A Nr. 994
din 14 iulie 2011

referitoare la excepția de neconstituționalitate a dispozițiilor art. 131 alin. (4) și art. 132
alin. (1), (2) și (5) din Legea nr. 31/1990 privind societățile comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 131 alin. (4) și art. 132 alin. (1), (2) și (5) din
Legea nr. 31/1990 privind societățile comerciale, excepție
ridicată de Societatea Comercială ăAstra” — S.A., cu sediul în
Pitești în Dosarul nr. 393/1.259/2009 al Curții de Apel Pitești —
Secția comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2010, pronunțată în Dosarul
nr. 393/1.259/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 131 alin. (4) și art. 132 alin. (1), (2) și (5) din
Legea nr. 31/1990 privind societățile comerciale, excepție
ridicată de Societatea Comercială ăAstra” — S.A., cu sediul în
Pitești, cu ocazia soluționării apelului declarat împotriva
Sentinței comerciale nr. 29/CC din 24 februarie 2010, pronunțată
de Tribunalul Comercial Argeș.
În motivarea excepției de neconstituționalitate autorul
acesteia consideră, în esență, că art. 131 alin. (4) din Legea
nr. 31/1990 se referă numai la opozabilitatea față de terți, or
acționarii care au participat la adunările generale nu sunt terți
față de hotărârile luate în respectiva adunare generală, iar
prezența la adunare, dar fără a vota, reliefează o situație pe care
legiuitorul nu a prevăzut-o. De asemenea, utilizarea conjuncției
ăsau”, cuprinsă în expresiile ăîn limitele legii sau actului
constitutiv” și ăcontrare legii sau actului constitutiv” conduce la
concluzia că actul constitutiv este egal cu legea.

Prin prevederile art. 132 alin. (5) din aceeași lege se creează
o limitare a accesului liber la justiție pentru acționarii care au
votat hotărârea adunării generale pentru care se solicită
anularea sau constatarea nulității absolute, întrucât soluționarea
cererii se face în contradictoriu cu societatea reprezentată prin
consiliul de administrație, respectiv prin directorat, iar în ipoteza
revocării Consiliului de administrație societatea este
reprezentată în proces chiar de acest consiliu revocat.
Curtea de Apel Pitești — Secția comercială și de
contencios administrativ și fiscal apreciază că dispozițiile
criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 131 alin. (4) și art. 132 alin. (1), (2) și (5) din
Legea nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din 17 noiembrie
2004, cu modificările și completările ulterioare, care au
următoarea redactare:
— Art.131 alin. (4): ă(4) Pentru a fi opozabile terților, hotărârile
adunării generale vor fi depuse în termen de 15 zile la oficiul
registrului comerțului, spre a fi menționate în registru și publicate
în Monitorul Oficial al României, Partea a IV-a.”
— Art.132 alin. (1), (2) și (5): ă(1) Hotărârile luate de
adunarea generală în limitele legii sau actului constitutiv sunt
obligatorii chiar pentru acționarii care nu au luat parte la adunare
sau au votat contra.
(2) Hotărârile adunării generale contrare legii sau actului
constitutiv pot fi atacate în justiție, în termen de 15 zile de la data
publicării în Monitorul Oficial al României, Partea a IV-a, de
oricare dintre acționarii care nu au luat parte la adunarea
generală sau care au votat contra și au cerut să se insereze
aceasta în procesul-verbal al ședinței.
[...]

26

MONITORUL OFICIAL AL ROMÂNIEI, PARTEA I, Nr. 662/16.IX.2011

(5) Cererea se va soluționa în contradictoriu cu societatea,
reprezentată prin consiliul de administrație, respectiv prin
directorat.”
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 16 privind egalitatea în drepturi, art. 21 referitor la
accesul liber la justiție, art. 24 privind dreptul la apărare și
art. 124 alin. (2) care prevede că ăJustiția este unică, imparțială
și egală pentru toți”.
Examinând excepția de neconstituționalitate, referitor la
susținerea autorului privind redactarea într-o manieră deficitară
a prevederilor art. 131 alin. (4) din Legea nr. 31/1990 privind
societățile comerciale, Curtea constată că această normă legală
a fost edictată în lumina dispozițiilor constituționale ale art. 61
alin. (1) care statuează rolul Parlamentului de unică autoritate
legiuitoare a țării, coroborate cu cele ale art. 1 alin. (4) din Legea
fundamentală, ce consacră principiul separației puterilor în stat.
De asemenea, Curtea reține că prevederile de lege criticate
sunt norme de procedură a căror stabilire se face prin lege,
potrivit dispozițiilor art. 126 alin. (2) din Constituție, care este de
competența autorității legiuitoare.
Or, chiar dacă omisiunea de reglementare ori caracterul
incomplet al acesteia ar fi reale, suplinirea lipsei de
reglementare nu intră în atribuțiile Curții Constituționale.
Din analiza textelor criticate nu se poate reține însă că
acestea ar avea o redactare deficitară. Astfel, orice hotărâre a
adunării generale a acționarilor trebuie publicată în Monitorul
Oficial al României, pentru că numai astfel respectiva hotărâre
poate fi cunoscută de toți cei care pot avea interese în
societatea comercială și care, numai astfel, au posibilitatea să o
atace.
De altfel, nepublicarea unei hotărâri a adunării generale o
lipsește de eficiență, astfel încât nici nu are relevanță dacă
aceasta poate fi atacată numai de terți sau/și de către acționarii

care nu au luat parte la dezbateri ori care au votat contra și au
cerut să se insereze aceasta în procesul-verbal al ședinței.
Cu toate acestea, dispozițiile art. 132 alin. (2) din lege permit
acționarilor care nu au luat parte la adunarea generală sau care
au votat contra să atace hotărârea acelei adunări generale,
nefiind încălcate prin aceasta dispozițiile art. 16, art. 21, art. 24 și
art. 124 alin. (2) din Constituție.
În ceea ce privește critica adusă prevederilor art. 132 alin. (1)
din lege, care stipulează obligativitatea tuturor acționarilor de a
respecta hotărârile luate de adunarea generală în limitele legii
sau actului constitutiv, Curtea observă că aceasta nu relevă nicio
încălcare a textelor constituționale invocate de autor. Legea
prevede cu titlu de principiu că actele constitutive ale societăților
comerciale nu pot contraveni dispozițiilor legale, dar asociații pot
insera în actele constitutive dispoziții mai restrictive, astfel încât
a nu conferi forța obligatorie a legii unei convenții, așa cum este
actul constitutiv al unei societăți comerciale, ar echivala cu
neaplicarea art. 969 din Codul civil, potrivit căruia ăConvențiile
legal făcute au putere de lege între părțile contractante. Ele se
pot revoca prin consimțământul mutual sau din cauze autorizate
de lege.”
În ce privește pretinsa neconstituționalitate a dispozițiilor
art. 132 alin. (5) din lege, Curtea constată că acestea nu
împiedică sub nicio formă accesul liber la justiție al acționarilor
care au votat hotărârea adunării generale pentru care se solicită
anularea sau constatarea nulității absolute, doar pentru faptul
că respectiva contestație se judecă în contradictoriu cu
societatea reprezentată prin Consiliul de administrație, respectiv
prin directorat, care, în ipoteza relevată de autor (revocarea
acestor organe de conducere prin respectiva hotărâre a adunării
generale), ar avea interese contrarii acționarilor care au votat
această hotărâre. Ipoteza avută în vedere de autorul excepției
relevă o situație de fapt, ce va fi analizată în mod necesar de
către instanța de judecată, care va aprecia asupra măsurilor ce
vor trebui luate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 131 alin. (4) și art. 132 alin. (1), (2) și (5) din
Legea nr. 31/1990 privind societățile comerciale, excepție ridicată de Societatea Comercială ăAstra” — S.A., cu sediul în Pitești,
în Dosarul nr. 393/1.259/2009 al Curții de Apel Pitești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 662/16.IX.2011

27

CURTEA CONSTITUȚIONALĂ

D E C I Z I A Nr. 998
din 14 iulie 2011

referitoare la excepția de neconstituționalitate a dispozițiilor art. 15 alin. (1) raportat la art. 4
alin. (1) din Legea nr. 363/2007 privind combaterea practicilor incorecte ale comercianților
în relația cu consumatorii și armonizarea reglementărilor cu legislația europeană
privind protecția consumatorilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 15 alin. (1) raportat la art. 4 alin. (1) din Legea
nr. 363/2007 privind combaterea practicilor incorecte ale
comercianților în relația cu consumatorii și armonizarea
reglementărilor cu legislația europeană privind protecția
consumatorilor, excepție ridicată de Societatea Comercială
ăGrand Exchange House” — S.R.L. din București în Dosarul
nr. 16.317/211/2009 al Tribunalului Cluj — Secția mixtă de
contencios administrativ și fiscal, de conflicte de muncă și
asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 12 mai 2010, pronunțată în Dosarul
nr. 16.317/211/2009, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a prevederilor art. 15
alin. (1) raportat la art. 4 alin. (1) din Legea nr. 363/2007
privind combaterea practicilor incorecte ale comercianților
în relația cu consumatorii și armonizarea reglementărilor cu
legislația europeană privind protecția consumatorilor,
excepție ridicată de Societatea Comercială ăGrand Exchange
House” — S.R.L. din București, în recursul declarat împotriva
Sentinței civile nr. 15.170 din 27 noiembrie 2009 având ca obiect
anulare proces-verbal de contravenție.
În motivarea excepției de neconstituționalitate autorul
acesteia arată, în esență, că prevederile criticate încalcă dreptul
la un proces echitabil al prezumtivului contravenient, întrucât
lasă la latitudinea judecătorului creionarea post factum a normei
juridice pe care ar fi trebuit să o respecte pentru a nu fi
sancționat, în condițiile lipsei unor norme legale precise și

cunoscute în prealabil. De asemenea, normele criticate sunt o
înșiruire nesfârșită de noțiuni vagi, ce ălasă orice agent
economic complet la discreția autorităților administrative care
vor interpreta întotdeauna după bunul plac aceste noțiuni
elastice...”
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale opinează în sensul că prevederile legale nu au legătură
cu dispozițiile constituționale și convenționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 15 alin. (1) raportat la art. 4 alin. (1) din Legea
nr. 363/2007 privind combaterea practicilor incorecte ale
comercianților în relația cu consumatorii și armonizarea
reglementărilor cu legislația europeană privind protecția
consumatorilor, publicată în Monitorul Oficial al României,
Partea I, nr. 899 din 28 decembrie 2007.
Ulterior sesizării, art. 15 alin. (1) din Legea nr. 363/2007 a
fost modificat prin art. 1 al Legii nr. 130/2010 pentru modificarea
art. 15 alin. (1) și (2) din Legea nr. 363/2007 privind combaterea
practicilor incorecte ale comercianților în relația cu consumatorii
și armonizarea reglementărilor cu legislația europeană privind
protecția consumatorilor, publicată în Monitorul Oficial al
României, Partea I, nr. 453 din 2 iulie 2010, iar în noua redactare
textul criticat păstrează de principiu soluția legislativă anterioară,
schimbându-se doar cuantumul amenzii aplicate.
Textul criticat are următorul cuprins:
— Art. 4 alin. (1): ă(1) O practică comercială este incorectă
dacă:
a) este contrară cerințelor diligenței profesionale;

28

MONITORUL OFICIAL AL ROMÂNIEI, PARTEA I, Nr. 662/16.IX.2011

b) deformează sau este susceptibilă să deformeze în mod
esențial comportamentul economic al consumatorului mediu la
care ajunge sau căruia i se adresează ori al membrului mediu al
unui grup, atunci când o practică comercială este adresată unui
anumit grup de consumatori.”;
— Art. 15 alin. (1): ă(1) Utilizarea de către comercianți a unor
practici comerciale incorecte, astfel cum au fost definite la
cap. II, este interzisă, constituie contravenție și se sancționează
cu amendă de la 5.000 lei la 50.000 lei.”
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 21 alin. (3) privind dreptul la un proces echitabil și la
soluționarea cauzelor într-un termen rezonabil și art. 20 alin. (2)
referitoare la tratatele internaționale privind drepturile omului,
precum și prevederilor art. 6 paragraful 1 — Dreptul la un proces
echitabil — și art. 7 — Nicio pedeapsă fără lege — din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată următoarele:
Articolul 4 din Legea nr. 363/2007, la care face trimitere
autorul excepției, se referă la practicile comerciale incorecte, pe
care le definește, stabilind în ce constă și când o practică
comercială este considerată incorectă.
Textul de lege considerat de autorul excepției ca fiind
neconstituțional, respectiv art. 15 alin. (1), sancționează
utilizarea de către comercianți a acestor practici comerciale
incorecte, astfel cum au fost ele definite prin art. 4 alin. (1) din
lege, calificând această utilizare drept contravenție.
Prin urmare, Curtea nu poate reține că textul prin care se
instituie o sancțiune (amendă variind într-un cuantum de la
5.000 lei la 50.000 lei) ar încălca art. 21 alin. (3) din Constituție
(dreptul părților la un proces echitabil și soluționarea cauzelor
într-un termen rezonabil), întrucât prin calificarea utilizării
acestor practici drept contravenție și sancționarea acesteia cu
amendă nu se așază părțile (organ constatator — contravenient)
pe poziții inegale, fiecare având posibilitatea să producă orice
probă considerată pertinentă, și nu se impietează asupra
termenului de soluționare a cauzei. Sub acest aspect, art. 21
alin. (3) din Constituție nici nu are incidență în cauză.

Din motivarea autorului se desprinde mai degrabă concluzia
că acesta este nemulțumit de caracterul vag și imprecis al
dispozițiilor cuprinse în art. 4 alin. (1) și care ălasă orice agent
economic complet la discreția autorităților administrative care
vor interpreta întotdeauna după bunul plac aceste noțiuni
elastice”.
Neconstituționalitatea prevederilor art. 15 alin. (1) prin
raportare la prevederile art. 4 alin. (1) din lege este dedusă de
autorul excepției din faptul că acest text lasă la latitudinea
judecătorului plângerii contravenționale creionarea post factum
a normei juridice pe care ar fi trebuit să o respecte
contravenientul pentru a nu fi sancționat drastic, în condițiile
lipsei unor norme legale precise și cunoscute în prealabil.
Sub acest aspect, însă, Curtea nu poate reține încălcarea de
către art. 15 alin. (1) din lege a art. 21 alin. (3) din Constituție,
doar pentru faptul că sancțiunea prevăzută de acest text s-ar
baza, în opinia autorului, pe un text imprecis [art. 4 alin. (1) din
lege].
O eventuală neconstituționalitate a dispozițiilor art. 15
alin. (1) nu ar putea fi invocată decât cel mult sub aspectul
cuantumului amenzii și nu pe aspectul modalităților sub care
fapta considerată contravenție ar putea fi săvârșită.
Așadar, critica autorului, potrivit căreia prevederile atacate
încalcă dreptul la un proces echitabil, nu subzistă; acestea nu
conțin norme care să împiedice dreptul părților de a se adresa
justiției și de a beneficia de un proces echitabil, părțile
beneficiind de toate garanțiile procesule, inclusiv de faptul că se
poate formula plângere împotriva procesului-verbal de
constatare și sancționare a contravenției, chiar dacă acesta se
bucură de prezumția de legalitate.
În ceea ce privește încălcarea dispozițiilor constituționale
ale art. 20 alin. (2) prin raportare la art. 6 paragraful 1 și art. 7
din Convenția pentru apărarea drepturilor omului și a libertăților
fundamentale, critica nu poate fi primită. O eventuală
neconcordanță între norma de drept material care privește
drepturile fundamentale ale omului și normele din pactele și
tratatele la care România este parte nu poate fi sancționată
decât de instanța de judecată, care va da prioritate acestora din
urmă, dacă desigur conțin dispoziții mai favorabile.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15 alin. (1) raportat la art. 4 alin. (1) din
Legea nr. 363/2007 privind combaterea practicilor incorecte ale comercianților în relația cu consumatorii și armonizarea
reglementărilor cu legislația europeană privind protecția consumatorilor, excepție ridicată de Societatea Comercială ăGrand
Exchange House” — S.R.L. din București în Dosarul nr. 16.317/211/2009 al Tribunalului Cluj — Secția mixtă de contencios
administrativ și fiscal, de conflicte de muncă și asigurări sociale.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 662/16.IX.2011

29

CURTEA CONSTITUȚIONALĂ

D E C I Z I A Nr. 1.037
din 14 iulie 2011

referitoare la excepția de neconstituționalitate a dispozițiilor art. 59 alin. 1 și 2 din Codul penal,
precum și ale art. 57 alin. (1), art. 75 și art. 76 din Legea nr. 275/2006 privind executarea pedepselor
și a măsurilor dispuse de organele judiciare în cursul procesului penal
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află excepția de neconstituționalitate a dispozițiilor
art. 59 alin. 1 și 2 din Codul penal, precum și ale art. 57 alin. (1),
art. 75 și art. 76 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție ridicată de Viorel Postelnicu în
Dosarul nr. 2.375/219/2010 al Judecătoriei Dej, excepție
care formează obiectul Dosarului nr. 3.663D/2010 al Curții
Constituționale.
La apelul nominal este prezent autorul excepției.
Având cuvântul, acesta solicită admiterea excepției de
neconstituționalitate astfel cum a fost formulată, prezentând pe
larg motivele de neconstituționalitate expuse în fața instanței de
judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând totodată că textele de lege criticate trebuie coroborate
cu dispozițiile art. 60 din Codul penal privind liberarea
condiționată în cazuri speciale.
C U R T E A,

având în vedere actele și lucrările dosarului, reține următoarele:
Prin Încheierea din 5 iulie 2010, pronunțată în Dosarul
nr. 2.375/219/2010, Judecătoria Dej a sesizat Curtea
Constituțională cu excepția de neconstituționalitate a
dispozițiilor art. 59 alin. 1 și 2 din Codul penal, precum și
ale art. 57 alin. (1), art. 75 și art. 76 din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție
ridicată de Viorel Postelnicu în cadrul unei cereri de liberare
condiționată.
În motivarea excepției de neconstituționalitate autorul
susține, în esență, că normele criticate afectează grav libertatea
consacrată de Constituție și de legile țării, ăacestea neputând fi
lăsate la îndemâna gardienilor sau judecătorilor care să decidă
asupra liberării condiționate conform muncii prestate în
detenție”. Autorul excepției arată că, potrivit actelor medicale
atașate, nu poate presta muncă în penitenciar care să îi
determine eliberarea condiționată. Normele criticate sunt, prin
urmare, discriminatorii, câtă vreme, din cauza bolii de care
suferă, acesta nu poate beneficia de celelalte drepturi ca oricare
alt deținut.
Judecătoria
Dej
consideră
că
excepția
de
neconstituționalitate este neîntemeiată. În opinia instanței,

ăpractic petentul este nemulțumit de neșansa de a fi sănătos și
apt de muncă pentru a beneficia de câștigul zilelor realizate
potrivit Legii nr. 275/2006 privind executarea pedepselor care
reglementează în mod clar câștigul de zile ce se poate realiza
în funcție de cuantumul și specificul muncii prestate”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată. Arată că stabilirea
condițiilor în care poate fi acordată liberarea condiționată
constituie atributul exclusiv al legiuitorului, liberarea condiționată
nefiind un drept al condamnaților, ci doar o vocație pe care o au
aceștia, prin voința legiuitorului. Se face referire și la
jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 59 alin. 1 și 2 din Codul penal, precum și ale
art. 57 alin. (1), art. 75 și art. 76 din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, cu modificările
și completările ulterioare, având următorul cuprins:
— Art. 59 alin. 1 și 2 din Codul penal: ăDupă ce a executat cel
puțin două treimi din durata pedepsei în cazul închisorii care nu
depășește 10 ani sau cel puțin trei pătrimi în cazul închisorii mai
mari de 10 ani, condamnatul care este stăruitor în muncă,
disciplinat și dă dovezi temeinice de îndreptare, ținându-se
seama și de antecedentele sale penale, poate fi liberat
condiționat înainte de executarea în întregime a pedepsei.
În calculul fracțiunilor de pedeapsă prevăzute în alin. 1 se
ține seama de partea din durata pedepsei care poate fi
considerată, potrivit legii, ca executată pe baza muncii prestate.
În acest caz însă, liberarea condiționată nu poate fi acordată
înainte de executarea efectivă a cel puțin jumătate din durata
pedepsei când aceasta nu depășește 10 ani și a cel puțin două
treimi când pedeapsa este mai mare de 10 ani.”;
— Art. 57 alin. (1) din Legea nr. 275/2006: ăMunca prestată de
persoanele condamnate la pedepse privative de libertate este
remunerată, cu excepția activităților cu caracter gospodăresc

30

MONITORUL OFICIAL AL ROMÂNIEI, PARTEA I, Nr. 662/16.IX.2011

necesare penitenciarului și a celor desfășurate în caz de
calamitate.”;
— Art. 75 din Legea nr. 275/2006: ăPersoana condamnată
care este stăruitoare în muncă, disciplinată și dă dovezi
temeinice de îndreptare, ținându-se seama și de antecedentele
sale penale, poate fi liberată condiționat înainte de executarea
în întregime a pedepsei, în condițiile Codului penal.”;
— Art. 76 din Legea nr. 275/2006: ă(1) Pedeapsa care este
considerată ca executată pe baza muncii prestate sau a instruirii
școlare și formării profesionale, în vederea acordării liberării
condiționate, se calculează după cum urmează:
a) în cazul în care se prestează o muncă remunerată în
condițiile prevăzute la art. 59 alin. (1) și (2), pe bază de
voluntariat sau în caz de calamitate, se consideră 5 zile
executate pentru 4 zile de muncă, în cazul condamnaților majori,
și 3 zile executate pentru două zile de muncă, în cazul
condamnaților minori și tineri;
b) în cazul în care se prestează o muncă neremunerată în
condițiile prevăzute în art. 59 alin. (1) și (2), se consideră 4 zile
executate pentru 3 zile de muncă, în cazul condamnaților majori,
și 2 zile executate pentru o zi de muncă, în cazul condamnaților
minori și tineri;
c) în cazul în care munca este prestată în condițiile prevăzute
în art. 59 alin. (3), se consideră 4 zile executate pentru 3 zile de
muncă;
d) în cazul în care munca este prestată în condițiile prevăzute
în art. 59 alin. (4), se consideră 3 zile executate pentru 2 nopți
de muncă;
e) în cazul participării la cursuri de școlarizare sau de
calificare ori recalificare profesională, se consideră 30 de zile
executate pentru absolvirea unui an școlar sau pentru absolvirea
unui curs de calificare ori recalificare profesională;
f) în cazul elaborării de lucrări științifice publicate sau invenții
și inovații brevetate, se consideră 3 zile executate pentru 2 zile
de muncă.
(2) Reducerea fracțiunii de pedeapsă care este considerată
ca executată pe baza muncii prestate sau a instruirii școlare și
formării profesionale nu poate fi revocată.”
Textele constituționale invocate în motivarea excepției sunt
cele ale art. 16 — Egalitatea în drepturi, ale art. 22 — Dreptul la
viață și la integritate fizică și psihică și ale art. 53 — Restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că dispozițiile legale ce fac obiectul acesteia sunt
considerate de autorul excepției discriminatorii, întrucât acei

condamnați care participă la muncă și obțin un număr de zile
considerate ca executate pe baza muncii prestate pot beneficia
mai repede de liberarea condiționată, în timp ce condamnații
care din cauza sănătății nu sunt sau nu mai sunt folosiți la
muncă (ipoteză în care susține că se încadrează) nu au acest
beneficiu și, prin urmare, pot fi liberați condiționat numai după
executarea efectivă a fracțiunilor din pedeapsă.
Aceste critici nu pot fi reținute, întrucât, așa cum Curtea
Constituțională a subliniat în mod constant în jurisprudența sa,
respectarea egalității în drepturi nu înseamnă eo ipso aplicarea
aceluiași regim juridic unor situații care, prin specificul lor, sunt
diferite. Principiul egalității nu presupune uniformitate, ci
presupune ca la situații egale să corespundă un tratament egal,
iar la situații diferite să existe un tratament diferit. Altfel spus,
principiul egalității nu se opune ca o lege să stabilească reguli
diferite în raport cu persoane care se află în situații diferite. Este
firesc și echitabil ca legiuitorul să îi stimuleze pe condamnații
care desfășoară o muncă utilă, sunt stăruitori în muncă și dau
dovadă prin aceasta că s-au îndreptat. Cei care satisfac aceste
condiții se bucură de acest tratament fără discriminări, după cum
cei care nu prestează munca, indiferent din ce cauză, sunt
supuși altui tratament, tot fără discriminări. Legiuitorul a avut în
vedere situația specială a altor categorii de condamnați, stabilind
în acest sens, prin dispozițiile art. 60 din Codul penal, condițiile
liberării condiționate în cazuri speciale.
De altfel, este atributul exclusiv al legiuitorului de a stabili
condițiile în care poate fi acordată liberarea condiționată,
mijloacele de stimulare a condamnaților în vederea îndeplinirii
scopurilor pedepsei, liberarea condiționată nefiind un drept al
acestora, ci doar o vocație pe care o au, prin voința legiuitorului,
toți condamnații care, după ce au executat fracțiunile de
pedeapsă stabilite de lege, după criteriile arătate, îndeplinesc,
de asemenea, și condiția de a fi disciplinați și de a da dovezi
temeinice de îndreptare, inclusiv atunci când nu prestează
muncă.
În ceea ce privește dispozițiile constituționale ale art. 22 ce
garantează dreptul la viață și la integritate fizică și psihică și cele
ale art. 53 care reglementează restrângerea exercițiului unor
drepturi sau libertăți, invocate de asemenea de autorul excepției
în motivarea acesteia, Curtea constată că nu sunt incidente în
cauză, întrucât textele criticate nu pun în discuție restrângeri ale
exercițiului unor drepturi constituționale, ci oferă condamnaților,
în anumite condiții, posibilitatea de a fi eliberați înainte de
executarea integrală a pedepsei, în scopul accelerării procesului
de reeducare și de reintegrare socială a acestora.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 59 alin. 1 și 2 din Codul penal, precum și ale
art. 57 alin. (1), art. 75 și art. 76 din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal, excepție ridicată de Viorel Postelnicu în Dosarul nr. 2.375/219/2010 al Judecătoriei Dej.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 662/16.IX.2011

31

CURTEA CONSTITUȚIONALĂ

D E C I Z I A Nr. 1.048
din 14 iulie 2011

referitoare la excepția de neconstituționalitate a dispozițiilor art. 322 pct. 5
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor ăart. 322 alin. 1 pct. 5” din Codul de procedură
civilă, excepție ridicată de Societatea Comercială ăMaster
Construct” — S.R.L. din Iași în Dosarul nr. 1.651/99/2010 al
Tribunalului Iași — Secția comercială și contencios administrativ
și care formează obiectul Dosarului Curții Constituționale
nr. 3.745D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2010, pronunțată în Dosarul
nr. 1.651/99/2010, Tribunalul Iași — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor ăart. 322
alin. 1 pct. 5” din Codul de procedură civilă.
Excepția a fost ridicată oral de Societatea Comercială
ăMaster Construct” — S.R.L. din Iași cu ocazia soluționării cererii
de revizuire formulate împotriva Sentinței civile nr. 2.799/com
din 12 noiembrie 2008, pronunțată de Tribunalul Iași în Dosarul
nr. 7.566/99/2008.
În motivarea excepției de neconstituționalitate autorul
acesteia susține, în esență, că dispozițiile de lege criticate
încalcă prevederile constituționale ale art. 16 și 21, deoarece
creează un dezechilibru, în sensul că, deși înscrisul există,
partea să nu poată face dovada imposibilității prezentării lui.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (1) și (2),
ale art. 2, 3, 10 și 29 din Legea nr. 47/1992, să soluționeze
excepția de neconstituționalitate cu care a fost sesizată.
Deși obiectul excepției de neconstituționalitate, așa cum
rezultă din încheierea de sesizare a Curții Constituționale, îl
constituie art. 322 alin. 1 pct. 5 din Codul de procedură civilă, în
realitate, Curtea urmează să se pronunțe asupra
constituționalității art. 322 pct. 5 din Codul de procedură civilă,
care are următorul cuprins: ăRevizuirea unei hotărâri rămase
definitivă în instanța de apel sau prin neapelare, precum și a
unei hotărâri dată de o instanță de recurs atunci când evocă
fondul, se poate cere în următoarele cazuri: [ ]
5. dacă, după darea hotărârii, s-au descoperit înscrisuri
doveditoare, reținute de partea potrivnică sau care nu au putut
fi înfățișate dintr-o împrejurare mai presus de voința părților, ori
dacă s-a desființat sau s-a modificat hotărârea unei instanțe pe
care s-a întemeiat hotărârea a cărei revizuire se cere.”
În opinia autorului excepției de neconstituționalitate, acest
text de lege contravine prevederilor constituționale ale art. 16 —
Egalitatea în drepturi și art. 21 — Accesul liber la justiție.
Examinând excepția de neconstituționalitate, Curtea reține
că dispozițiile legale criticate au mai făcut obiect al controlului de
constituționalitate, prin raportare la aceleași prevederi
constituționale și cu motivări asemănătoare.
Astfel, prin Decizia Curții Constituționale nr. 876 din 6 iulie
2010, publicată în Monitorul Oficial al României, Partea I, nr. 524
din 28 iulie 2010, Decizia nr. 29 din 12 ianuarie 2010, publicată
în Monitorul Oficial al României, Partea I, nr. 132 din 26 februarie
2010, și Decizia nr. 266 din 6 martie 2008, publicată în Monitorul
Oficial al României, Partea I, nr. 379 din 19 mai 2008, Curtea a
statuat că prevederile art. 322 pct. 5 din Codul de procedură
civilă reprezintă reguli de procedură ce reglementează
revizuirea ca o cale extraordinară de atac pentru reformarea
hotărârilor judecătorești. Prevederile legale criticate sunt norme
de procedură, iar, în conformitate cu dispozițiile art. 126 alin. (2)
și ale art. 129 din Constituție, procedura de judecată și
exercitarea căilor de atac împotriva hotărârilor judecătorești sunt
stabilite numai prin lege. Din aceste norme constituționale reiese
că legiuitorul are libertatea de a stabili condițiile în care părțile
interesate și Ministerul Public pot exercita căile de atac, cu
respectarea normelor și principiilor consacrate prin Legea
fundamentală și prin actele juridice internaționale la care
România este parte.

32

MONITORUL OFICIAL AL ROMÂNIEI, PARTEA I, Nr. 662/16.IX.2011

Cu aceleași prilejuri Curtea a constatat că revizuirea este o
cale extraordinară de atac promovată pentru a îndrepta erorile
de fapt, în scopul restabilirii adevărului în cauză, ceea ce este în
deplină concordanță cu prevederile art. 124 din Constituție
privind înfăptuirea justiției. Interesul legat de stabilitatea
hotărârilor judecătorești definitive, precum și a raporturilor
juridice care au fost supuse controlului instanțelor prin hotărârile
respective a impus ca legea să stabilească riguros și limitativ
cazurile și motivele pentru care se poate exercita această cale
de atac, precum și modul în care acestea pot fi probate. Din
această perspectivă, prevederile legale criticate nu aduc
atingere egalității în drepturi, accesului liber la justiție sau
dreptului la un proces echitabil.

De asemenea, instanța de contencios constituțional a stabilit
că accesul liber la justiție nu presupune să fie asigurat accesul
la toate structurile judecătorești — judecătorii, tribunale, curți de
apel, Înalta Curte de Casație și Justiție — și la toate căile de
atac prevăzute de lege, deoarece competența și procedura de
judecată sunt stabilite de legiuitor, iar acesta, asigurând
posibilitatea de a ajunge în fața instanțelor judecătorești în
condiții de egalitate, poate stabili reguli deosebite.
Soluția adoptată și considerentele deciziilor citate sunt
valabile și în prezenta cauză, întrucât nu au apărut elemente
noi, de natură a determina reconsiderarea jurisprudenței Curții
Constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 322 pct. 5 din Codul de procedură civilă,
excepție ridicată de Societatea Comercială ăMaster Construct” — S.R.L. din Iași în Dosarul nr. 1.651/99/2010 al Tribunalului Iași —
Secția comercială și contencios administrativ.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 662/16.IX.2011 conține 32 de pagini.

Prețul: 6,40 lei

&JUYDGY|526235]
ISSN 1453—4495

