Anul 179 (XXIII) — Nr. 30

PARTEA I

LEGI, DECRETE, HOTĂRÂRI ȘI ALTE ACTE

Joi, 13 ianuarie 2011

SUMAR

Pagina
Decizia nr. 1.445 din 4 noiembrie 2010 referitoare la excepția
de neconstituționalitate a dispozițiilor art. 37 alin. (6)
din Legea nr. 51/1995 pentru organizarea și exercitarea
profesiei de avocat ....................................................

DECIZII ALE CURȚII CONSTITUȚIONALE
Decizia nr. 1.296 din 14 octombrie 2010 referitoare la excepția
de neconstituționalitate a dispozițiilor art. 5 alin. (1)
pct. IV și art. 61 alin. (1) din Legea nr. 19/2000 privind
sistemul public de pensii și alte drepturi de asigurări
sociale ........................................................................
Decizia nr. 1.298 din 14 octombrie 2010 referitoare la excepția
de neconstituționalitate a dispozițiilor art. 49 alin. (2)
din Legea nr. 19/2000 privind sistemul public de pensii
și alte drepturi de asigurări sociale ............................
Decizia nr. 1.308 din 14 octombrie 2010 referitoare la excepția
de neconstituționalitate a dispozițiilor art. 34 din Legea
nr. 19/2000 privind sistemul public de pensii și alte
drepturi de asigurări sociale ......................................

Pagina

2–3

3–4

5–6

Decizia nr. 1.313 din 14 octombrie 2010 referitoare la excepția
de neconstituționalitate a dispozițiilor art. 482 alin. (2)
din Legea nr. 19/2000 privind sistemul public de pensii
și alte drepturi de asigurări sociale ............................

6–7

Decizia nr. 1.442 din 4 noiembrie 2010 referitoare la excepția
de neconstituționalitate a dispozițiilor art. 31 din
Ordonanța Guvernului nr. 2/2001 privind regimul juridic
al contravențiilor ........................................................

7–8

9

Decizia nr. 1.451 din 4 noiembrie 2010 referitoare la excepția
de neconstituționalitate a prevederilor art. 15, art. 21,
art. 24 și art. 30 din Ordonanța Guvernului nr. 2/2001
privind regimul juridic al contravențiilor ......................

10–11

Decizia nr. 1.541 din 25 noiembrie 2010 referitoare la excepția
de neconstituționalitate a dispozițiilor art. II alin. (4) din
Ordonanța de urgență a Guvernului nr. 209/2008
pentru modificarea Legii nr. 19/2000 privind sistemul
public de pensii și alte drepturi de asigurări sociale ....

11–13

Decizia nr. 1.580 din 7 decembrie 2010 referitoare la excepția
de neconstituționalitate a dispozițiilor art. 16, art. 21,
art. 26, art. 28 și art. 47 din Ordonanța Guvernului
nr. 2/2001 privind regimul juridic al contravențiilor ....

13–15

Decizia nr. 1.581 din 7 decembrie 2010 referitoare la excepția
de neconstituționalitate a dispozițiilor art. 34 alin. (1)
din Ordonanța Guvernului nr. 2/2001 privind regimul
juridic al contravențiilor și art. 96 alin. (1) și alin. (2)
lit. a) și b) din Ordonanța de urgență a Guvernului
nr. 195/2002 privind circulația pe drumurile publice........

15–16

2

MONITORUL OFICIAL AL ROMÂNIEI, PARTEA I, Nr. 30/13.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.296
din 14 octombrie 2010

referitoare la excepția de neconstituționalitate a dispozițiilor art. 5 alin. (1) pct. IV și art. 61 alin. (1)
din Legea nr. 19/2000 privind sistemul public de pensii și alte drepturi de asigurări sociale
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5 alin. (1) pct. IV și art. 61 alin. (1) din Legea
nr. 19/2000 privind sistemul public de pensii și alte drepturi de
asigurări sociale, excepție ridicată de Dorin-Adrian Constantin în
Dosarul nr. 2.293/221/2009 al Tribunalului Hunedoara — Secția
litigii de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care arată că autorul acesteia solicită modificarea textului.
C U R T E A,

având în vedere actele și lucrările dosarului, reține următoarele:
Prin Încheierea din 18 ianuarie 2010, pronunțată în Dosarul
nr. 2.293/221/2009, Tribunalul Hunedoara — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 5
alin. (1) pct. IV și art. 61 alin. (1) din Legea nr. 19/2000 privind
sistemul public de pensii și alte drepturi de asigurări
sociale.
Excepția a fost ridicată de Dorin-Adrian Constantin cu prilejul
soluționării unul litigiu de asigurări sociale.
În motivarea excepției de neconstituționalitate autorul
acesteia susține, în esență, că dispozițiile de lege criticate, care
instituie obligația asigurării în sistemul public de asigurări
sociale, sunt discriminatorii, întrucât exceptează de la această
obligație anumite categorii de persoane. De asemenea,
consideră că este încălcat și dreptul la muncă, dreptul la un
proces echitabil și dreptul la sănătate.
Tribunalul Hunedoara — Secția litigii de muncă și
asigurări sociale consideră că excepția de neconstituționalitate
nu este întemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (1) pct. IV și art. 61 alin. (1) din Legea
nr. 19/2000 privind sistemul public de pensii și alte drepturi de
asigurări sociale, publicată în Monitorul Oficial al României,
Partea I, nr. 140 din 1 aprilie 2000, dispoziții potrivit cărora:
— Art. 5 alin. (1) pct. IV: ăÎn sistemul public sunt asigurate
obligatoriu, prin efectul legii: [...]
IV. persoanele care se află în una dintre situațiile următoare:
a) asociat unic, asociați, comanditari sau acționari;
b) administratori sau manageri care au încheiat contract de
administrare sau de management;
c) membri ai asociației familiale;
d) persoane autorizate să desfășoare activități independente;
e) persoane angajate în instituții internaționale, dacă nu sunt
asigurații acestora;”;
f) alte persoane care realizează venituri din activități
profesionale;”;
— Art. 61: ă(1) Persoanele prevăzute la art. 5 alin. (1) pct. IV
și V care au cel puțin vârsta de 18 ani sunt obligate să se
asigure pe baza declarației de asigurare. Declarația de
asigurare se depune în termen de 30 de zile de la data încadrării
în situația respectivă la casa teritorială de pensii din raza de
domiciliu sau de reședință. Venitul lunar asigurat este cel stabilit
prin declarația de asigurare.”
Autorul excepției consideră că aceste prevederi de lege sunt
contrare următoarelor texte din Constituție: art. 16 referitor la
egalitatea în drepturi a cetățenilor, art. 41 referitor la muncă și
protecția socială a muncii și art. 34 alin. (1) privind dreptul la
ocrotirea sănătății. De asemenea, consideră că se contravine și
dispozițiilor art. 20 din Constituție, raportat la prevederile art. 6
paragraful 1 din Convenția pentru apărarea dreptului omului și
a libertăților fundamentale.
Examinând excepția de neconstituționalitate, Curtea
constată că un prim aspect criticat de autorul acesteia se referă
la tratamentul diferențiat instituit de lege între persoanele
obligate să plătească contribuții de asigurări de sănătate, așa
cum sunt cei cuprinși în ipoteza prevederilor art. 5 alin. (1)
pct. IV din Legea nr. 19/2000, și persoanele care nu sunt supuse
acestei obligații, așa cum sunt cei care nu realizează niciun
venit. Prin urmare, acesta consideră că se instituie o
discriminare și că ar trebui să poată opta liber dacă dorește sau
nu să se asigure în sistemul public de asigurări sociale.
Față de aceste susțineri, Curtea reține că întregul sistem
public de asigurări sociale reprezintă una dintre manifestările
cele mai complexe ale caracterului social al statului. Pornind de
la necesitatea asigurării protecției persoanelor care sunt

MONITORUL OFICIAL AL ROMÂNIEI, PARTEA I, Nr. 30/13.I.2011
dezavantajate, în speță a persoanelor ale căror capacități de
muncă sunt reduse din cauza înaintării în vârstă, legiuitorul a
constituit un sistem prin care acestea să beneficieze în
continuare de venituri care să le asigure un trai decent și după
retragerea din activitatea profesională. Aceste venituri se
raportează la valoarea contribuției din perioada activă a vieții,
dar, într-o proporție semnificativă, sunt realizate, practic, din
contribuțiile populației active actuale. Solidaritatea,
contributivitatea și obligativitatea, ca principii fundamentale ale
sistemului public de asigurări sociale, apar, în această
perspectivă, ca expresii și modalități de concretizare ale
caracterului social al statului.
Acesta este motivul pentru care obligația asigurării în
sistemul public de pensii nu poate fi privită ca facultativă decât
în măsura în care ea apare ca o opțiune suplimentară, peste
ceea ce legea deja a prevăzut ca fiind obligatoriu.
Referitor la instituirea unei diferențe de tratament între
persoanele care realizează venituri și cele care nu realizează
venituri, pe care autorul excepției o consideră ca fiind
discriminatorie, Curtea constată că cele două categorii de
persoane comparate nu se află în situații identice. Or, principiul
egalității în drepturi, consacrat de art. 16 din Constituție, nu
presupune uniformitate, ci aplicarea unui tratament juridic egal
pentru situații egale. În măsura în care situațiile comparate sunt

3

diferite, este justificată instituirea unui tratament juridic
diferențiat.
De altfel, obligarea persoanelor care nu desfășoară nicio
activitatea producătoare de venit de a contribui ar fi contrară
înseși prevederilor constituționale care consacră dreptul la un
nivel de trai decent.
În ceea ce privește susținerea autorului referitoare la
încălcarea dreptului la muncă, Curtea reține că obligativitatea
contribuției la sistemul de asigurări sociale nu aduce nicio
limitare dreptului persoanei de a-și alege profesia, meseria sau
ocupația, precum și locul de muncă.
De asemenea, instituirea obligației de a contribui la sistemul
public de pensii nu aduce nicio atingere sănătății persoanei care
este liberă să aleagă o activitate producătoare de venituri care
să nu îi afecteze starea sănătății.
În sfârșit, în ceea ce privește critica referitoare la încălcarea
dreptului la un proces echitabil, Curtea constată că prevederile
de lege care constituie obiect al controlului de constituționalitate
nu cuprind dispoziții referitoare la drepturile procesuale ale
persoanei, astfel că dispozițiile art. 6 paragraful 1 din Convenția
pentru apărarea drepturilor omului și a libertăților fundamentale
nu sunt incidente în speță.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 5 alin. (1) pct. IV și art. 61 alin. (1) din Legea
nr. 19/2000 privind sistemul public de pensii și alte drepturi de asigurări sociale, excepție ridicată de Dorin-Adrian Constantin în
Dosarul nr. 2.293/221/2009 al Tribunalului Hunedoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.298
din 14 octombrie 2010

referitoare la excepția de neconstituționalitate a dispozițiilor art. 49 alin. (2) din Legea nr. 19/2000
privind sistemul public de pensii și alte drepturi de asigurări sociale
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 49 alin. (2) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Ștefan Fazakas în Dosarul
nr. 3.838/85/2009 al Tribunalului Sibiu — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

4

MONITORUL OFICIAL AL ROMÂNIEI, PARTEA I, Nr. 30/13.I.2011

neîntemeiată, având în vedere jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 16 februarie 2010, pronunțată în Dosarul
nr. 3.838/85/2009, Tribunalul Sibiu — Secția civilă a sesizat
Curtea Constituțională cu excepția de neconstituționalitate
a dispozițiilor art. 49 alin. (2) din Legea nr. 19/2000 privind
sistemul public de pensii și alte drepturi de asigurări
sociale.
Excepția a fost ridicată de Ștefan Fazakas cu prilejul
soluționării contestației formulate împotriva deciziei de
pensionare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, întrucât nu extind beneficiul stabilit de art. 38
alin. (1) lit. c) din Legea nr. 19/2000, respectiv cel al asimilării în
stagiul de cotizare a perioadei când a fost satisfăcut stagiul
militar, și la persoanele care nu au împlinit vârsta standard de
pensionare.
Tribunalul Sibiu — Secția civilă consideră că excepția de
neconstituționalitate nu este întemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 49 alin. (2) din Legea nr. 19/2000 privind sistemul

public de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
dispoziții potrivit cărora: ăLa stabilirea stagiului de cotizare pentru
acordarea pensiei anticipate nu se au în vedere perioadele
asimilate prevăzute la art. 38 alin. (1) lit. b) și c), precum și
perioadele în care asiguratul a beneficiat de pensie de
invaliditate.”
Deși nu specifică textul constituțional pretins a fi încălcat, din
motivarea excepției Curtea apreciază că autorul acesteia a avut
în vedere prevederile art. 16 alin. (1) din Constituție, referitor la
egalitatea în drepturi a cetățenilor.
Examinând excepția de neconstituționalitate, Curtea
constată că dispozițiile art. 49 alin. (2) din Legea nr. 19/2000 au
mai constituit obiect al controlului de constituționalitate, în raport
cu aceleași prevederi constituționale și din perspectiva unor
critici identice celor formulate în prezenta cauză. Astfel, prin
Decizia nr. 933 din 14 decembrie 2006, publicată în Monitorul
Oficial al României, Partea I, nr. 47 din 22 ianuarie 2007, Curtea
a respins criticile de neconstituționalitate ca neîntemeiate,
reținând că ăAsimilarea perioadelor necontributive stagiilor de
cotizare, în anumite situații, reprezintă [...] o opțiune a
legiuitorului. În virtutea competențelor pe care Constituția i le-a
acordat, legiuitorul este în drept să stabilească situațiile
obiective și subiective în care pot fi valorificate perioadele
asimilate, precum și criteriile și condițiile de acordare a pensiilor
anticipate, dacă prin instituirea tratamentelor juridice diferențiate
nu distinge în cadrul categoriei persoanelor care se află în
situații identice. Astfel, s-a prevăzut luarea în calcul a
perioadelor asimilate doar pentru cei pensionați pentru limită de
vârstă, nu și pentru cei care au solicitat pensionarea anticipată
sau pensionarea anticipată parțială. Curtea constată însă că
persoanele care se înscriu la pensie la împlinirea vârstei
standard de pensionare și cele care solicită pensie anticipată se
află în situații obiectiv diferite. Totuși, chiar și cea din urmă
categorie de persoane poate beneficia de valorificarea tuturor
perioadelor asimilate la împlinirea vârstei standard de
pensionare.
Prin urmare, sub acest aspect, textele de lege criticate nu
contravin principiului constituțional al egalității în drepturi”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 49 alin. (2) din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Ștefan Fazakas în Dosarul nr. 3.838/85/2009 al
Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 30/13.I.2011

5

CURTEA CONSTITUȚIONALĂ

D E C I Z I A Nr. 1.308
din 14 octombrie 2010

referitoare la excepția de neconstituționalitate a dispozițiilor art. 34 din Legea nr. 19/2000
privind sistemul public de pensii și alte drepturi de asigurări sociale
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 34 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată de Silvia Ungurean în Dosarul nr. 6.117/176/2008 al
Curții de Apel Alba Iulia — Secția pentru conflicte de muncă și
asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, sens în care arată că autorul excepției nu pune în
discuție veritabile critici de neconstituționalitate, ci vizează
modul de aplicare și interpretare a legii.
C U R T E A,

având în vedere actele și lucrările dosarului, reține următoarele:
Prin Încheierea din 4 februarie 2010, pronunțată în Dosarul
nr. 6.117/176/2008, Curtea de Apel Alba Iulia — Secția pentru
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 34 din Legea nr. 19/2000 privind sistemul
public de pensii și alte drepturi de asigurări sociale.
Excepția a fost ridicată de Silvia Ungureanu cu prilejul
soluționării recursului formulat împotriva Sentinței civile
nr. 648/2009, pronunțată de Tribunalul Alba în Dosarul
nr. 6.117/176/2008.
În motivarea excepției de neconstituționalitate autorul
acesteia susține, în esență, că prevederile de lege criticate sunt
discriminatorii, întrucât nu prevăd obligația depunerii
formularului-tip de retragere a declarației de asigurare pentru
toate categoriile de asigurați.
Curtea de Apel Alba Iulia — Secția pentru conflicte de
muncă și asigurări sociale consideră că excepția de
neconstituționalitate nu este întemeiată. Astfel, arată că
persoanele care se încadrează în ipoteza textului de lege criticat
nu au calitatea de angajați cu contract individual de muncă,

astfel că sunt singurele în măsură să cunoască încetarea
situațiilor în care este obligatorie asigurarea.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 din Legea nr. 19/2000 privind sistemul public
de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
dispoziții potrivit cărora: ăAsigurații care fac dovada că nu se mai
regăsesc în situațiile pentru care asigurarea este obligatorie,
potrivit art. 5 alin. (1) pct. IV și V, trebuie să depună la casele
teritoriale de pensii, în termen de 30 de zile de la modificarea
situației, formularul-tip de retragere a declarației de asigurare.”
Autorul excepției consideră că acest text de lege contravine
dispozițiilor art. 16 din Constituție privind egalitatea în drepturi a
cetățenilor.
Examinând excepția de neconstituționalitate, Curtea
constată că soluția legislativă consacrată de textul de lege
criticat, care instituie obligația depunerii unei declarații-tip de
retragere a declarației de asigurare pentru asigurații care se
încadrau în ipoteza art. 5 alin. (1) pct. IV și V din Legea
nr. 19/2000 este justificată de natura activității pe care aceștia o
desfășoară și de faptul că aceste persoane sunt singurele în
măsură să cunoască începerea, respectiv încetarea situațiilor
în care asigurarea este obligatorie. De altfel, pentru aceleași
rațiuni, spre deosebire de ceilalți asigurați încadrați în ipoteza
art. 5 alin. (1) pct. I—III din Legea nr. 19/2000, pentru care
depunerea declarației este în sarcina angajatorului, respectiv a
instituțiilor care efectuează plata drepturilor de șomaj pentru
șomeri, persoanelor care se află în ipoteza normei criticate le
revine și obligația de a depune personal declarația de asigurare.

6

MONITORUL OFICIAL AL ROMÂNIEI, PARTEA I, Nr. 30/13.I.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 34 din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Silvia Ungurean în Dosarul nr. 6.117/176/2008 al Curții de
Apel Alba Iulia — Secția pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 1.313
din 14 octombrie 2010

referitoare la excepția de neconstituționalitate a dispozițiilor art. 482 alin. (2) din Legea nr. 19/2000
privind sistemul public de pensii și alte drepturi de asigurări sociale
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 482 alin. (2) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Ecaterina C. Bercea în Dosarul
nr. 2.633/109/2008 al Tribunalului Argeș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care arată că prevederile de lege criticate
se aplică fără discriminări persoanelor aflate în aceeași situație.
C U R T E A,

având în vedere actele și lucrările dosarului, reține următoarele:
Prin Încheierea din 6 ianuarie 2010, pronunțată în Dosarul
nr. 2.633/109/2008, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 482 alin. (2) din Legea nr. 19/2000 privind
sistemul public de pensii și alte drepturi de asigurări
sociale.
Excepția a fost ridicată de Ecaterina C. Bercea cu prilejul
soluționării contestației formulate împotriva deciziei de
pensionare.

În motivarea excepției de neconstituționalitate autorul
acesteia susține, în esență, că prevederile de lege criticate sunt
discriminatorii, întrucât nu permit pensionarea sub pragul-limită
de 55 de ani și nici cumularea cazurilor de reducere a vârstei
de pensionare.
Tribunalul Argeș — Secția civilă arată că pensia pentru
persoanele care au lucrat în condiții deosebite de muncă, pensia
anticipată și pensia anticipată parțială sunt reglementate ca
excepții de la regulile generale, avându-se în vedere situațiile
speciale în care se află anumite categorii de persoane.
Legiuitorul a instituit, în consecință, norme speciale referitoare
la perioadele care se iau în calcul, stabilind, după caz, luarea
ori neluarea în calcul a perioadelor asimilate cu stagiul de
cotizare. Astfel, această reglementare nu face decât să dea
expresie principiului constituțional al egalității, care nu are
semnificația uniformității.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 30/13.I.2011
Obiectul excepției de neconstituționalitate îl constituie
dispozițiile art. 482 alin. (2) din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000, dispoziții potrivit cărora: ăReducerea vârstei
prevăzute la alin. (1) nu poate fi cumulată cu o altă reducere
prevăzută de prezenta lege sau de legile speciale. Vârsta de
pensionare redusă conform alin. (1) nu poate fi mai mică de
55 de ani.”
Autorul excepției consideră că acest text de lege contravine
dispozițiilor art. 16 din Constituție referitoare la egalitatea în
drepturi.
Examinând excepția de neconstituționalitate, Curtea
constată că prevederile art. 482 alin. (2) din Legea nr. 19/2000
instituie beneficiul reducerii vârstei de pensionare pentru femeile
care au născut cel puțin 3 copiii și i-au crescut pe aceștia până
la vârsta de 10 ani. Acest beneficiu vizează o situație
excepțională, derogatorie de la normele general aplicabile în
materie de pensie în ceea ce privește vârsta de pensionare și
care pornește de la premisa că efortul depus de mame pentru
creșterea a cel puțin 3 copii până la vârsta de 10 ani are ca efect
o uzură mai pronunțată a organismului. Acordând acest drept,

7

legiuitorul a interzis însă cumularea acestuia cu reducerea
vârstei de pensionare care ar rezulta din alte situații
excepționale, așa cum este și cea în care se află autorul
excepției, respectiv faptul că a desfășurat munca în condiții
speciale. De asemenea, a stabilit o limită de vârstă până la care
poate opera reducerea. Aceste limitări urmăresc, în esență,
păstrarea naturii dreptului la pensie, care este conceput ca un
drept care se acordă persoanelor după realizarea unui anumit
stagiu de cotizare și împlinirea unei vârste dincolo de care
capacitatea de muncă a persoanei se prezumă că este redusă.
Art. 7 din Legea nr. 19/2000 definește, din această perspectivă,
în mod sugestiv drepturile de asigurări sociale, arătând că
acestea reprezintă ăvenituri de înlocuire pentru pierderea totală
sau parțială a veniturilor asigurate, ca urmare a bătrâneții”. Or, o
reducere excesivă a acestei vârste ar avea ca efect însăși
renunțarea la rațiunea acordării dreptului la pensie.
Toate aceste aspecte justifică opțiunea legiuitorului în ceea
ce privește reglementarea art. 482 din Legea nr. 19/2000, astfel
încât diferența de tratament invocată de autorul excepției apare
ca rezonabilă și proporțională cu situația avută în vedere,
necontravenind dispozițiilor art. 16 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 482 alin. (2) din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Ecaterina C. Bercea în Dosarul nr. 2.633/109/2008
al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.442
din 4 noiembrie 2010

referitoare la excepția de neconstituționalitate a dispozițiilor art. 31
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

Pe rol se află soluționarea excepției de neconstituționalitate
a dispozițiilor art. 31 din Ordonanța Guvernului nr. 2/2001 privind
regimul juridic al contravențiilor, excepție ridicată de Societatea
Comercială ăFederal Auto” — S.R.L. din Târgu Mureș în Dosarul
nr. 13.396/306/2009 al Judecătoriei Mediaș — Secția generală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:

8

MONITORUL OFICIAL AL ROMÂNIEI, PARTEA I, Nr. 30/13.I.2011

Prin Încheierea din 10 martie 2010, pronunțată în Dosarul
nr. 13.396/306/2009, Judecătoria Mediaș — Secția generală
a sesizat Curtea Constituțională cu excepția de
neconstituționalitate a dispozițiilor art. 31 din Ordonanța
Guvernului nr. 2/2001 privind regimul juridic al
contravențiilor.
Excepția de neconstituționalitate a fost ridicată de Societatea
Comercială ăFederal Auto” — S.R.L. cu sediul social în Târgu
Mureș, petent într-o cauză având ca obiect o plângere
contravențională.
În motivarea excepției de neconstituționalitate autorul
acesteia susține, în esență, că dispozițiile art. 31 din Ordonanța
Guvernului nr. 2/2001 contravin prevederilor constituționale ale
art. 21, 24 și 53, precum și prevederilor art. 6 din Convenția
pentru apărarea drepturilor omului și a libertăților fundamentale
și art. 14 din Pactul internațional cu privire la drepturile civile și
politice. În acest sens, arată, în esență, că textul de lege criticat
restrânge dreptul contravenientului de a-și formula într-un
termen rezonabil și în mod corespunzător apărarea.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, cu modificările
și completările ulterioare, dispoziții care au următorul conținut:
ă(1) Împotriva procesului-verbal de constatare a contravenției și

de aplicare a sancțiunii se poate face plângere în termen de
15 zile de la data înmânării sau comunicării acestuia.
(2) Partea vătămată poate face plângere numai în ceea ce
privește despăgubirea, iar cel căruia îi aparțin bunurile
confiscate, altul decât contravenientul, numai în ceea ce privește
măsura confiscării.”
Autorul excepției susține că aceste dispoziții legale contravin
prevederilor constituționale ale art. 21 — Accesul liber la justiție,
art. 24 — Dreptul la apărare și art. 53 — Restrângerea
exercițiului unor drepturi sau al unor libertăți, precum și
prevederilor art. 6 din Convenția pentru apărarea drepturilor
omului și a libertăților fundamentale — Dreptul la un proces
echitabil și art. 14 din Pactul internațional cu privire la drepturile
civile și politice.
Analizând excepția de neconstituționalitate, Curtea constată
că textul de lege atacat a mai constituit obiect al controlului de
constituționalitate, din prisma unor critici similare și cu raportare
la aceleași prevederi constituționale și convenționale.
În acest sens este, de pildă, Decizia nr. 906 din 5 decembrie
2006, publicată în Monitorul Oficial al României, Partea I, nr. 55
din 24 ianuarie 2007, prin care Curtea a statuat că ăÎn această
materie, ca de altfel oriunde legiuitorul a condiționat valorificarea
unui drept de exercitarea sa în interiorul unui anumit termen, nu
s-a procedat în acest fel cu intenția de a restrânge accesul liber
la justiție, de care, în mod evident, cel interesat a beneficiat în
cadrul termenului legal instituit, ci exclusiv pentru a instaura un
climat de ordine, indispensabil, în vederea exercitării dreptului
constituțional prevăzut de art. 21, prevenind, astfel, abuzurile și
asigurând protecția drepturilor și intereselor legitime ale tuturor
părților. De altfel, Curtea a statuat în mod constant că
reglementarea de către legiuitor, în limitele competenței ce i-a
fost conferită prin Constituție, a condițiilor de exercitare a unui
drept, subiectiv sau procesual, inclusiv prin instituirea unor
termene, nu constituie o restrângere a exercițiului acestuia, ci
doar o modalitate eficientă de a preveni exercitarea sa abuzivă,
în detrimentul altor titulari de drepturi, în egală măsură ocrotite.
Așa fiind, termenul instituit prin textul de lege criticat are în
vedere soluționarea unui eventual litigiu cu celeritate, în absența
acestuia plângerea putând fi formulată oricând, fapt ce ar fi de
natură a genera o stare de perpetuă incertitudine în ceea ce
privește raporturile juridice stabilite printr-un proces-verbal de
constatare a contravenției și de aplicare a sancțiunii prevăzute
de lege”.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 din Ordonanța Guvernului nr. 2/2001
privind regimul juridic al contravențiilor, excepție ridicată de Societatea Comercială ăFederal Auto” — S.R.L. din Târgu Mureș în
Dosarul nr. 13.396/306/2009 al Judecătoriei Mediaș — Secția generală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 30/13.I.2011

9

CURTEA CONSTITUȚIONALĂ

D E C I Z I A Nr. 1.445
din 4 noiembrie 2010

referitoare la excepția de neconstituționalitate a dispozițiilor art. 37 alin. (6) din Legea nr. 51/1995
pentru organizarea și exercitarea profesiei de avocat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 37 alin. (6) din Legea nr. 51/1995 pentru
organizarea și exercitarea profesiei de avocat, excepție ridicată
de Societatea Comercială ăArdealul Invest Impex” — S.R.L. din
București în Dosarul nr. 1.757/33/2009 al Înaltei Curți de Casație
și Justiție — Secția penală.
La apelul nominal răspunde, pentru autorul excepției,
Societatea Comercială ăArdealul Invest Impex” — S.R.L. din
București, administratorul societății, Eugen Morea. Lipsește
partea Leonora Maria Lantoș, față de care procedura de citare
este legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
admiterea acesteia, sens în care depune note scrise la dosar.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 29 martie 2010, pronunțată în Dosarul
nr. 1.757/33/2009, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 37 alin. (6) din Legea
nr. 51/1995 pentru organizarea și exercitarea profesiei de
avocat. Excepția de neconstituționalitate a fost ridicată de
Societatea Comercială ăArdealul Invest Impex” — S.R.L. cu
sediul social în București, cu ocazia soluționării recursului
formulat împotriva Sentinței penale nr. 13 din 1 februarie 2010,

pronunțată de Curtea de Apel Cluj — Secția penală și de minori,
fără însă să o motiveze.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, susținerile părții prezente,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 37 alin. (6) din Legea nr. 51/1995 pentru
organizarea și exercitarea profesiei de avocat, republicată în
Monitorul Oficial al României, Partea I, nr. 113 din 6 martie 2001,
cu modificările și completările ulterioare, dispoziții care au
următorul conținut: ăAvocatul nu răspunde penal pentru
susținerile făcute oral sau în scris, în forma adecvată și cu
respectarea prevederilor alin. (5), în fața instanțelor de judecată,
a organelor de urmărire penală sau a altor organe administrative
de jurisdicție și numai dacă aceste susțineri sunt în legătură cu
apărarea în acea cauză și sunt necesare stabilirii adevărului.”
Examinând excepția de neconstituționalitate, Curtea
constată că aceasta este inadmisibilă, deoarece autorul nu
motivează critica de neconstituționalitate, încălcând astfel
dispozițiile art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate.”

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 37 alin. (6) din Legea nr. 51/1995 pentru
organizarea și exercitarea profesiei de avocat, excepție ridicată de Societatea Comercială ăArdealul Invest Impex” — S.R.L. din
București în Dosarul nr. 1.757/33/2009 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

10

MONITORUL OFICIAL AL ROMÂNIEI, PARTEA I, Nr. 30/13.I.2011
CURTEA CONSTITUȚIONALĂ

D E C I Z I A Nr. 1.451
din 4 noiembrie 2010

referitoare la excepția de neconstituționalitate a prevederilor art. 15, art. 21, art. 24 și art. 30
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al contravențiilor,
excepție ridicată de Florentina-Adriana Meheș în Dosarul
nr. 491/325/2009 al Tribunalului Timiș — Secția comercială și
de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 10 martie 2010, pronunțată în Dosarul
nr. 491/325/2009, Tribunalul Timiș — Secția comercială și de
contencios administrativ a sesizat Curtea Constituțională
cu excepția de neconstituționalitate a prevederilor art. 15,
art. 21, art. 24 și art. 30 din Ordonanța Guvernului nr. 2/2001
privind regimul juridic al contravențiilor. Excepția de
neconstituționalitate a fost ridicată de recurenta FlorentinaAdriana Meheș într-o cauză având ca obiect soluționarea
recursului împotriva Sentinței civile nr. 7.081 din 11 mai 2009 a
Judecătoriei Timișoara prin care i s-a respins plângerea civilă
privind anularea unui proces-verbal de contravenție.
În motivarea excepției de neconstituționalitate autorul
excepției susține, în esență, că dispozițiile de lege criticate sunt
neconstituționale, deoarece organul constatator este liber să
constate contravențiile, să stabilească vinovăția și să aplice
sancțiunile potrivit unor competențe foarte largi, fiind scutit de
orice sarcină a probării acuzațiilor și sancțiunilor. Așadar, din
dispozițiile de lege criticate rezultă că îi revine contravenientului
sarcina de a-și proba nevinovăția în fața instanței de judecată,
fiind astfel încălcat principiul constituțional al respectării
prezumției de nevinovăție.
Tribunalul Timiș — Secția comercială și de contencios
administrativ consideră că excepția de neconstituționalitate
este neîntemeiată, întrucât procesul-verbal de constatare a
contravenției este supus controlului instanțelor judecătorești cu
respectarea drepturilor procesuale ale părților.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare.
Textele art. 15, art. 21, art. 24 și art. 30 din Ordonanța
Guvernului nr. 2/2001 fac parte din cap. II al ordonanței, intitulat
ăConstatarea contravenției”, și din cap. III ăAplicarea sancțiunilor
contravenționale” și reglementează aspecte procedurale
referitoare la cuprinsul procesului-verbal de contravenție și la
modalitatea de aplicare a sancțiunii de către agentul constatator.
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 21 privind accesul liber la justiție, ale art. 24 privind
dreptul la apărare, ale art. 124 privind înfăptuirea justiției și ale
art. 126 privind instanțele judecătorești.
Examinând excepția de neconstituționalitate, Curtea
constată că s-a pronunțat în numeroase cazuri asupra
constituționalității prevederilor criticate, sub aspectul unor critici
asemănătoare celor formulate în prezenta cauză.
Astfel, prin Decizia nr. 495 din 20 aprilie 2010, publicată în
Monitorul Oficial al României, Partea I, nr. 403 din 17 iunie 2010,
Curtea a respins excepția de neconstituționalitate a dispozițiilor
de lege criticate, reținând că pe tot parcursul soluționării
plângerii îndreptate împotriva procesului-verbal de constatare și
sancționare a contravenției, atât la instanța de fond, cât și în
recurs, contravenientul poate să își exercite fără nicio restricție
dreptul la apărare. Totodată, instanța competentă să soluționeze
plângerea îndreptată împotriva procesului-verbal de constatare
și sancționare a contravenției este obligată să urmeze anumite
reguli procedurale, în virtutea cărora sarcina probei aparține
celui care afirmă ceva în instanță, iar nu celui care a întocmit
procesul-verbal de contravenție.
De asemenea, cu referire la susținerea autorului excepției în
sensul că textele de lege criticate sunt neconstituționale,
deoarece instituie obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea a statuat — prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009 — că
procesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare

MONITORUL OFICIAL AL ROMÂNIEI, PARTEA I, Nr. 30/13.I.2011
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, deși statele au posibilitatea de
a nu sancționa unele infracțiuni sau le pot pedepsi pe cale

11

contravențională, și nu pe cale penală, autorii comportamentelor
considerate contrare legii nu trebuie să se afle într-o situație
defavorabilă pentru simplul fapt că regimul juridic aplicabil este
diferit de cel aplicabil în materie penală. O asemenea poziție
este firească, întrucât, în caz contrar, autorul unei contravenții,
din punct de vedere al protecției juridice de care se bucură, s-ar
afla pe o treaptă inferioară autorului unei infracțiuni în sensul
Codului penal român, ceea ce este inadmisibil din moment ce
ambele fapte țin de materia penală în sensul Convenției pentru
apărarea drepturilor omului și a libertăților fundamentale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al contravențiilor, excepție ridicată de Florentina-Adriana Meheș în Dosarul
nr. 491/325/2009 al Tribunalul Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.541
din 25 noiembrie 2010

referitoare la excepția de neconstituționalitate a dispozițiilor art. II alin. (4)
din Ordonanța de urgență a Guvernului nr. 209/2008 pentru modificarea Legii nr. 19/2000
privind sistemul public de pensii și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Benke Károly

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. II din Ordonanța de urgență nr. 209/2008
pentru modificarea Legii nr. 19/2000 privind sistemul public de
pensii și alte drepturi de asigurări sociale, excepție ridicată de
Iosif Pomor în Dosarul nr. 2.692/111/2009 al Tribunalului
Bihor — Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 1.354D/2010,
având
ca
obiect
excepția
de
neconstituționalitate a dispozițiilor art. V din Ordonanța de
urgență a Guvernului nr. 114/2009 privind unele măsuri
financiar-bugetare, excepție ridicată de Gheorghe Stuparu în
Dosarul nr. 559/90/2010 al Tribunalului Vâlcea — Secția civilă.

La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 1.354D/2010 la
Dosarul nr. 1.348D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 1.354D/2010 la
Dosarul nr. 1.348D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 2 martie 2010 și 6 aprilie 2010, pronunțate
în Dosarele nr. 2.692/111/2009 și nr. 559/90/2010, Tribunalul
Bihor — Secția civilă și Tribunalul Vâlcea — Secția civilă au
sesizat Curtea Constituțională cu excepția de
neconstituționalitate a dispozițiilor art. II din Ordonanța de
urgență nr. 209/2008 pentru modificarea Legii nr. 19/2000
privind sistemul public de pensii și alte drepturi de asigurări

12

MONITORUL OFICIAL AL ROMÂNIEI, PARTEA I, Nr. 30/13.I.2011

sociale, respectiv cu cele ale art. V din Ordonanța de
urgență a Guvernului nr. 114/2009 privind unele măsuri
financiar-bugetare, excepție ridicată de Iosif Pomor și
Gheorghe Stuparu în cauze având ca obiect soluționarea unor
cereri de recalculare a pensiei.
În motivarea excepției de neconstituționalitate se susține
că prevederile legale criticate încalcă egalitatea în drepturi,
discriminând categorii de cetățeni în funcție de data pensionării
acestora. Totodată, se arată că ordonanța de urgență a fost
adoptată cu încălcarea art. 115 alin. (4)—(6) din Constituție,
afectând dreptul constituțional la pensie.
Tribunalul Bihor — Secția civilă și Tribunalul Vâlcea —
Secția civilă apreciază că excepția de neconstituționalitate
ridicată este neîntemeiată, arătând că atribuția de a stabili
condițiile și criteriile de acordare a drepturilor prevăzute de
art. 1651 din Legea nr. 19/2000, inclusiv modalitățile de calcul a
cuantumului lor, revine legiuitorului.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului, în Dosarul Curții Constituționale
nr. 1.354D/2010, apreciază că textul legal criticat este
constituțional. În Dosarul nr. 1.348D/2010 nu a comunicat
punctul său de vedere.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat în cele două dosare, îl constituie dispozițiile art. II din
Ordonanța de urgență a Guvernului nr. 209/2008 pentru
modificarea Legii nr. 19/2000 privind sistemul public de pensii
și alte drepturi de asigurări sociale, publicată în Monitorul Oficial
al României, Partea I, nr. 826 din 9 decembrie 2008, și ale art. V
din Ordonanța de urgență a Guvernului nr. 114/2009 privind
unele măsuri financiar-bugetare, publicată în Monitorul Oficial
al României, Partea I, nr. 919 din 29 decembrie 2009. În
realitate, Curtea constată că art. V din Ordonanța de urgență a
Guvernului nr. 114/2009 este un text modificator al celui de
bază, și anume al Ordonanței de urgență a Guvernului
nr. 209/2008 pentru modificarea Legii nr. 19/2000 privind
sistemul public de pensii și alte drepturi de asigurări sociale, mai
exact, modifică art. II din această ordonanță de urgență;
totodată, se observă că prezenta critică de neconstituționalitate
vizează numai alineatul final al acestui articol. În aceste condiții,
potrivit jurisprudenței Curții Constituționale și văzând prevederile
art. 62 din Legea nr. 24/2000 privind normele de tehnică
legislativă pentru elaborarea actelor normative, republicată în
Monitorul Oficial al României, Partea I, nr. 260 din 21 aprilie
2010, obiect al excepției de neconstituționalitate îl constituie
dispozițiile art. II alin. (4) din Ordonanța de urgență a Guvernului
nr. 209/2008, astfel cum au fost modificate prin art. V din
Ordonanța de urgență a Guvernului nr. 114/2009; în consecință,
textul criticat are următorul cuprins:
— Art. II alin. (4): ăDrepturile de pensie rezultate în urma
aplicării prevederilor alin. (1) și (2) se acordă beneficiarilor
începând cu luna ianuarie 2011”.
Textele constituționale invocate în susținerea excepției sunt
cele ale art. 16 privind egalitatea în drepturi, art. 47 alin. (2)
referitoare la dreptul de pensie, ale art. 73 alin. (3) lit. p)
referitoare la domeniile legii organice și ale art. 115 alin. (4)—(6)
privind delegarea legislativă.

Examinând excepția de neconstituționalitate, Curtea
constată următoarele:
1. Referitor la încălcarea art. 115 alin. (4)—(6) coroborate cu
art. 47 alin. (2) din Constituție, se observă că instanța
constituțională a mai analizat o critică similară chiar cu privire la
prorogarea intrării în vigoare a prevederilor art. 1651 din Legea
nr. 19/2000. Curtea, prin Decizia nr. 1.278 din 12 octombrie
2010, nepublicată încă la data pronunțării deciziei, a statuat că
legiuitorul este suveran să decidă momentul intrării în vigoare a
unei măsuri reparatorii. De asemenea, Curtea a mai avertizat
că ăprorogarea repetată a intrării în vigoare a prevederilor
art. 1651 din Legea nr. 19/2000 nu este de dorit, întrucât ar
putea înfrânge, în final, chiar esența dreptului la pensie, ceea
ce este inadmisibil”. În cauza de față, însă, Curtea constată că,
datorită situației economice și financiare deosebite în care se
află statul, acesta este îndrituit să adopte o atare măsură; de
altfel, Guvernul, în expunerea de motive a ordonanței de urgență
modificatoare, a arătat că, în lipsa unor asemenea măsuri, s-ar
crea ădezechilibre macroeconomice de natură să ducă la
imposibilitatea relansării economice”.
Cu privire la eventuala afectare negativă a dreptului la
pensie, Curtea constată că o atare susținere este neîntemeiată.
O afectare — negativă — a dreptului la pensie în sensul
art. 115 alin. (6) din Constituție poate avea loc doar când
asemenea prorogări îndeplinesc cel puțin două condiții, și
anume: devin o regulă pentru legiuitorul delegat, fără a exista o
justificare obiectivă și rezonabilă, și ating substanța dreptului la
pensie; însă, în cazul de față, se constată că, în mod
excepțional, aplicarea măsurii de recalculare a fost prorogată, ca
urmare a situației economice a țării, fără a afecta dreptul la
pensie în esența sa.
În fine, în aceste condiții, Curtea observă că prevederile
art. 73 alin. (3) lit. p) din Constituție nu au incidență în cauză,
dispozițiile criticate fiind introduse printr-o ordonanță de urgență,
care, cu respectarea exigențelor art. 115 alin. (6) din Constituție,
poate reglementa în domeniul legilor organice.
2. Cu privire la pretinsa încălcare a prevederilor art. 16 din
Constituție, Curtea constată că cele două categorii de pensionari
la care se referă autorii excepției se află în situații juridice
diferite. Astfel, Curtea, prin Decizia nr. 20/2000, publicată în
Monitorul Oficial al României, Partea I, nr. 72 din 18 februarie
2000, a statuat că ărespectarea egalității în drepturi, precum și
a obligației de nediscriminare, stabilite prin prevederile art. 16
alin. (1) din Constituție, presupune luarea în considerare a
tratamentului pe care legea îl prevede față de cei cărora li se
aplică în decursul perioadei în care reglementările sale sunt în
vigoare, iar nu în raport cu efectele produse prin reglementările
legale anterioare. Reglementările juridice succesive pot
prezenta în mod firesc diferențe determinate de condițiile
obiective în care ele au fost adoptate”. De asemenea, Curtea,
prin Decizia nr. 820 din 9 noiembrie 2006, publicată în Monitorul
Oficial al României, Partea I, nr. 39 din 18 ianuarie 2007, a
stabilit că ăsituația diferită în care se află cetățenii în funcție de
reglementarea aplicabilă potrivit principiului tempus regit actum
nu poate fi privită ca o încălcare a dispozițiilor constituționale
care consacră egalitatea în fața legii și a autorităților publice,
fără privilegii și discriminări”.
Având în vedere considerentele enunțate, Curtea observă
că cei ce au ieșit la pensie după adoptarea Ordonanței de
urgență a Guvernului nr. 209/2008 sunt într-o situație diferită față
de cei care s-au pensionat anterior acestei reglementări, din
moment ce principiul egalității se aplică în raport cu persoanele
care au ieșit la pensie în baza anumitor prevederi legale și nu în
raport cu persoanele care au ieșit la pensie într-un cadru
legislativ diferit. Și, totuși, legiuitorul, pentru a nu se ajunge la
situații inechitabile, a stabilit ca și acestora să li se aplice
creșterile menționate, ca măsură de justiție socială distributivă.
Însă, prin prisma principiului egalității, legiuitorul poate prevedea
diferite momente de aplicare a măsurii pentru cele două
categorii de persoane. Este vorba de o egalitate materială
instituită, deci de o egalitate văzută prin prisma rezultatului la
care se dorește a se ajunge, iar legiuitorul este în drept să
aprecieze momentul rezonabil al distribuirii părților de acordat.

MONITORUL OFICIAL AL ROMÂNIEI, PARTEA I, Nr. 30/13.I.2011

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. II alin. (4) din Ordonanța de urgență a
Guvernului nr. 209/2008 pentru modificarea Legii nr. 19/2000 privind sistemul public de pensii și alte drepturi de asigurări sociale,
excepție ridicată de Iosif Pomor în Dosarul nr. 2.692/111/2009 al Tribunalului Bihor — Secția civilă și de Gheorghe Stuparu în
Dosarul nr. 559/90/2010 al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.580
din 7 decembrie 2010

referitoare la excepția de neconstituționalitate a dispozițiilor art. 16, art. 21, art. 26, art. 28 și art. 47
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 16, art. 21, art. 26, art. 28 și art. 47 din
Ordonanța Guvernului nr. 2/2001 privind regimul juridic al
contravențiilor, excepție ridicată de Mihaly Alexandru Lukacs în
Dosarul nr. 8.237/301/CV/2009 al Tribunalului București —
Secția a IX-a contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 13 mai 2010, pronunțată în Dosarul
nr. 8.237/301/CV/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 16, art. 21, art. 26, art. 28 și art. 47 din
Ordonanța Guvernului nr. 2/2001 privind regimul juridic al
contravențiilor.
Excepția de neconstituționalitate a fost ridicată de Mihaly
Alexandru Lukacs, cu ocazia soluționării recursului formulat
împotriva Sentinței civile nr. 8.657 din 21 iulie 2009, pronunțată
de Judecătoria Sectorului 3 București într-o cauză având ca
obiect o plângere contravențională, în contradictoriu cu Direcția

Generală de Poliție a Municipiului București – Brigada de Poliție
Rutieră.
În motivarea excepției de neconstituționalitate autorul
acesteia susține, în esență, că dispozițiile art. 16, art. 21, art. 26,
art. 28 și art. 47 din Ordonanța Guvernului nr. 2/2001 contravin
prevederilor constituționale ale art. 11, art. 20, art. 21 alin. (3) și
art. 23 alin. (11), precum și prevederilor art. 6 paragrafele 1 și 2
din Convenția pentru apărarea drepturilor omului și a libertăților
fundamentale. În acest sens, arată, în esență, că faptele
contravenționale reprezintă fapte de natură penală în sensul
Convenției pentru apărarea drepturilor omului și a libertăților
fundamentale și, în aceste condiții, urmează să li se aplice toate
principiile și garanțiile procesual penale. Or, art. 47 din
Ordonanța Guvernului nr. 2/2001 prevede că aceasta se
completează cu dispozițiile Codului de procedură civilă, situație
în care sarcina probei îi incumbă contravenientului. Astfel, se
produce o răsturnare a prezumției de nevinovăție, întrucât
contravenientul este considerat vinovat până ce nu face dovada
contrară. Autorul excepției mai arată că, potrivit jurisprudenței
Curții Europene a Drepturilor Omului, prezumția de legalitate și
de adevăr a procesului-verbal de contravenție este o prezumție
lipsită de rezonabilitate, punând un acuzat penal într-o situație
dezavantajoasă. În acest sens, invocă jurisprudența Curții
Europene a Drepturilor Omului, concretizată în hotărâri precum
Ozturk împotriva Germaniei, 1989, Kadubec împotriva Slovaciei,
1998, Grecu împotriva României, 2006, Engel și alții împotriva
Olandei, 1976, sau Anghel împotriva României, 2007.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 30/13.I.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16, art. 21, art. 26, art. 28 și art. 47 din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, cu modificările și completările ulterioare, dispoziții
care au următorul conținut:
— Art. 16: ă(1) Procesul-verbal de constatare a contravenției
va cuprinde în mod obligatoriu: data și locul unde este încheiat;
numele, prenumele, calitatea și instituția din care face parte
agentul constatator; datele personale din actul de identitate,
inclusiv codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.
(11) În cazul contravenienților cetățeni străini, persoane fără
cetățenie sau cetățeni români cu domiciliul în străinătate, în
procesul-verbal vor fi cuprinse și următoarele date: seria și
numărul pașaportului ori ale altui document de trecere a
frontierei de stat, data eliberării acestuia și statul emitent.
(2)—(4) Abrogate.
(5) În cazul în care contravenientul este minor procesulverbal va cuprinde și numele, prenumele și domiciliul părinților
sau ale altor reprezentanți ori ocrotitori legali ai acestuia.
(6) În situația în care contravenientul este persoană juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștința contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 21: ă(1) În cazul în care prin actul normativ de stabilire
și sancționare a contravențiilor nu se prevede altfel, agentul
constatator, prin procesul-verbal de constatare, aplică și
sancțiunea.
(2) Dacă, potrivit actului normativ de stabilire și sancționare
a contravenției, agentul constatator nu are dreptul să aplice și
sancțiunea, procesul-verbal de constatare se trimite de îndată
organului sau persoanei competente să aplice sancțiunea. În
acest caz sancțiunea se aplică prin rezoluție scrisă pe procesulverbal.
(3) Sancțiunea se aplică în limitele prevăzute de actul
normativ și trebuie să fie proporțională cu gradul de pericol
social al faptei săvârșite, ținându-se seama de împrejurările în
care a fost săvârșită fapta, de modul și mijloacele de săvârșire
a acesteia, de scopul urmărit, de urmarea produsă, precum și de
circumstanțele personale ale contravenientului și de celelalte
date înscrise în procesul-verbal.”;
— Art. 26: ă(1) Dacă agentul constatator aplică și sancțiunea,
iar contravenientul este prezent la încheierea procesului-verbal,
copia de pe acesta și înștiințarea de plată se înmânează

contravenientului, făcându-se mențiune în acest sens în
procesul-verbal. Contravenientul va semna de primire.
(2) Dispozițiile alin. (1) se aplică și față de celelalte persoane
cărora trebuie să li se comunice copia de pe procesul-verbal,
dacă sunt prezente la încheierea acestuia.
(3) În cazul în care contravenientul nu este prezent sau, deși
prezent, refuză să semneze procesul-verbal, comunicarea
acestuia, precum și a înștiințării de plată se face de către agentul
constatator în termen de cel mult o lună de la data încheierii.”;
— Art. 28: ă(1) Contravenientul poate achita, pe loc sau în
termen de cel mult 48 de ore de la data încheierii procesuluiverbal ori, după caz, de la data comunicării acestuia, jumătate
din minimul amenzii prevăzute în actul normativ, agentul
constatator făcând mențiune despre această posibilitate în
procesul-verbal. În actul normativ de stabilire a contravențiilor
această posibilitate trebuie menționată în mod expres.
Termenele statornicite pe ore încep să curgă de la miezul nopții
zilei următoare, iar termenul care se sfârșește într-o zi de
sărbătoare legală sau când serviciul este suspendat se va
prelungi până la sfârșitul primei zile de lucru următoare.
(2) Amenzile care se cuvin bugetului de stat pot fi achitate la
Casa de Economii și Consemnațiuni — C.E.C. — S.A. sau la
unitățile Trezoreriei Statului, iar amenzile cuvenite bugetelor
locale se achită la Casa de Economii și Consemnațiuni —
C.E.C. — S.A. sau la casieriile autorităților administrației publice
locale ori ale altor instituții publice abilitate să administreze
veniturile bugetelor locale, indiferent de localitatea pe a cărei
rază acestea funcționează, de cetățenia, domiciliul sau de
reședința contravenientului ori de locul săvârșirii contravenției,
precum și la ghișeul unic din punctele de trecere a frontierei de
stat a României. O copie de pe chitanță se predă de către
contravenient agentului constatator sau se trimite prin poștă
organului din care acesta face parte, potrivit dispozițiilor alin. (1).
(3) Amenzile contravenționale pot fi achitate și prin
intermediul instrumentelor de plată electronică în cadrul
Ghișeului virtual de plăți, proiect-pilot coordonat de Ministerul
Comunicațiilor și Tehnologiei Informației, parte a Sistemului
e-guvernare, din cadrul Sistemului Electronic Național. În acest
caz:
a) achitarea unei amenzi contravenționale se dovedește prin
prezentarea extrasului de cont al plătitorului sau a dovezii de
plată emise de Ghișeul virtual de plăți, aceasta specificând data
și ora efectuării plății;
b) se elimină obligativitatea pentru plătitor de a preda o copie
de pe extrasul de cont sau de pe dovada de plată emisă de
Ghișeul virtual de plăți către agentul constatator sau organul din
care acesta face parte.”;
— Art. 47: ăDispozițiile prezentei ordonanțe se completează
cu dispozițiile Codului de procedură civilă.”
Autorul excepției susține că aceste dispoziții legale încalcă
prevederile constituționale ale art. 11 referitoare la dreptul
internațional și dreptul intern, art. 20 referitoare la tratatele
internaționale privind drepturile omului, ale art. 21 alin. (3)
privind dreptul la un proces echitabil și ale art. 23 alin. (11)
privind prezumția de nevinovăție, precum și prevederile art. 6
paragrafele 1 și 2 din Convenția pentru apărarea drepturilor
omului și a libertăților fundamentale. De asemenea, în
susținerea criticii, autorul excepției invocă o bogată jurisprudență
a Curții Europene a Drepturilor Omului.
Analizând excepția de neconstituționalitate, Curtea constată
că textele de lege atacate au mai constituit obiect al controlului
de constituționalitate, din prisma unor critici similare și cu
raportare la aceleași prevederi constituționale și convenționale.
Astfel, prin Decizia nr. 197 din 13 mai 2003, publicată în
Monitorul Oficial al României, Partea I, nr. 545 din 29 iulie 2003,
și Decizia nr. 1.096 din 8 septembrie 2009, publicată în Monitorul
Oficial al României, Partea I, nr. 695 din 15 octombrie 2009,
Curtea a statuat că ălegislația contravențională din România,
similară celei germane, intră sub prevederile art. 6 al Convenției
pentru apărarea drepturilor omului și a libertăților fundamentale”.
Curtea a reținut că ăprocesul-verbal de constatare și
sancționare a contravenției se bucură de prezumția de legalitate,
însă, atunci când este formulată o plângere împotriva acesteia,

MONITORUL OFICIAL AL ROMÂNIEI, PARTEA I, Nr. 30/13.I.2011
este contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea
adevărului din moment ce contravenția intră sub incidența art. 6
din Convenția pentru apărarea drepturilor omului și a libertăților
fundamentale. Prin urmare, nu se poate susține răsturnarea
sarcinii probei.
De altfel, Curtea Europeană a Drepturilor Omului, în
Hotărârea din 4 octombrie 2007, pronunțată în Cauza Anghel

15

împotriva României, a statuat că, deși statele au posibilitatea de
a nu sancționa unele infracțiuni sau le pot pedepsi pe cale
contravențională, și nu pe cale penală, autorii infracțiunilor nu
trebuie să se afle într-o situație defavorabilă pentru simplul fapt
că regimul juridic aplicabil este diferit de cel aplicabil în materie
penală. O asemenea poziție este firească, întrucât, în caz
contrar, autorul unei contravenții, din punct de vedere al
protecției juridice de care se bucură, s-ar afla pe o treaptă
inferioară autorului unei infracțiuni în sensul Codului penal
român, ceea ce este inadmisibil din moment ce ambele fapte țin
de materia penală în sensul Convenției pentru apărarea
drepturilor omului și a libertăților fundamentale.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16, art. 21, art. 26, art. 28 și art. 47 din
Ordonanța Guvernului nr. 2/2001 privind regimul juridic al contravențiilor, excepție ridicată de Mihaly Alexandru Lukacs în Dosarul
nr. 8.237/301/CV/2009 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.581
din 7 decembrie 2010

referitoare la excepția de neconstituționalitate a dispozițiilor art. 34 alin. (1) din Ordonanța
Guvernului nr. 2/2001 privind regimul juridic al contravențiilor și art. 96 alin. (1) și alin. (2) lit. a) și b)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 34 alin. (1) din Ordonanța Guvernului
nr. 2/2001 privind regimul juridic al contravențiilor și art. 96
alin. (1) și alin. (2) lit. a) și b) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Toma Sorin Nicolae în Dosarul
nr. 4.506/302/2009 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 3 iunie 2010, pronunțată în Dosarul
nr. 4.506/302/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 34 alin. (1) din Ordonanța Guvernului
nr. 2/2001 privind regimul juridic al contravențiilor și art. 96
alin. (1) și alin. (2) lit. a) și b) din Ordonanța de urgență a
Guvernului nr. 195/2002 privind circulația pe drumurile
publice.
Excepția de neconstituționalitate a fost ridicată de Toma
Sorin Nicolae cu ocazia soluționării recursului formulat împotriva
Sentinței civile nr. 6.538 din 13 octombrie 2009, pronunțată de
Judecătoria Sectorului 5 București, într-o cauză având ca obiect
o plângere contravențională în contradictoriu cu Direcția
Generală de Poliție a Municipiului București — Brigada de
Poliție Rutieră.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 11 alin. (1), art. 20

16

MONITORUL OFICIAL AL ROMÂNIEI, PARTEA I, Nr. 30/13.I.2011

și art. 53, precum și prevederilor art. 6 din Convenția pentru
apărarea drepturilor omului și a libertăților fundamentale, prin
neaplicarea prezumției de nevinovăție consacrată în cazurile
privitoare la contravenții și aplicarea de către instanțele de
judecată a prezumției de legalitate și valabilitate a procesuluiverbal de contravenție.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 alin. (1) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, cu
modificările și completările ulterioare, și cele ale art. 96 alin. (1)
și alin. (2) lit. a) și b) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare, dispoziții care au
următorul conținut:

— Art. 34 alin. (1) din Ordonanța Guvernului nr. 2/2001:
ăInstanța competentă să soluționeze plângerea, după ce verifică
dacă aceasta a fost introdusă în termen, ascultă pe cel care a
făcut-o și pe celelalte persoane citate, dacă aceștia s-au
prezentat, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării.”;
— Art. 96 alin. (1) și alin. (2) lit. a) și b) din Ordonanța de
urgență a Guvernului nr. 195/2002: ă(1) Sancțiunile
contravenționale complementare au ca scop înlăturarea unei
stări de pericol și preîntâmpinarea săvârșirii altor fapte interzise
de lege și se aplică prin același proces-verbal prin care se aplică
și sancțiunea principală a amenzii sau avertismentului.
(2) Sancțiunile contravenționale complementare sunt
următoarele:
a) aplicarea punctelor de penalizare;
b) suspendarea exercitării dreptului de a conduce, pe timp
limitat;”.
Autorul excepției susține că aceste dispoziții legale contravin
prevederilor constituționale ale art. 11 — Dreptul internațional și
dreptul intern, art. 20 — Tratatele internaționale privind drepturile
omului și art. 53 — Restrângerea exercițiului unor drepturi sau
al unor libertăți, precum și prevederilor art. 6 din Convenția
pentru apărarea drepturilor omului și a libertăților fundamentale —
Dreptul la un proces echitabil.
Examinând excepția de neconstituționalitate, Curtea
constată că autorul excepției critică, în realitate, modul de
aplicare a dispozițiilor de lege atacate. Eventualele abuzuri ale
agenților constatatori, la care face referire în motivarea excepției
și care constituie, de fapt, cauza nemulțumirii autorului excepției,
nu pot constitui motive de neconstituționalitate a textelor de lege
criticate și, prin urmare, nu pot fi cenzurate de instanța de
contencios constituțional, fiind de competența instanței de
judecată învestite cu soluționarea litigiului, respectiv a celei
ierarhic superioare în cadrul căilor de atac prevăzute de lege.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 34 alin. (1) din Ordonanța Guvernului
nr. 2/2001 privind regimul juridic al contravențiilor și art. 96 alin. (1) și alin. (2) lit. a) și b) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Toma Sorin Nicolae în Dosarul nr. 4.506/302/2009 al
Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 30/13.I.2011 conține 16 pagini.

Prețul: 3,20 lei

&JUYDGY|449145]
ISSN 1453—4495

