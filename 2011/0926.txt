PARTEA I

Anul 179 (XXIII) — Nr. 926

Miercuri, 28 decembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ALE GUVERNULUI ROMÂNIEI

115.

120.

— Ordonanță de urgență privind stabilirea cadrului
instituțional și autorizarea Guvernului, prin Ministerul
Finanțelor Publice, de a scoate la licitație certificatele
de emisii de gaze cu efect de seră atribuite României
la nivelul Uniunii Europene ........................................

2–4

— Ordonanță de urgență privind prorogarea unor
termene ......................................................................

4–5

REPUBLICĂRI
Legea nr. 255/1998 privind protecția noilor soiuri de plante ........

6–16

2

MONITORUL OFICIAL AL ROMÂNIEI, PARTEA I, Nr. 926/28.XII.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind stabilirea cadrului instituțional și autorizarea Guvernului, prin Ministerul Finanțelor Publice,
de a scoate la licitație certificatele de emisii de gaze cu efect de seră atribuite României
la nivelul Uniunii Europene
Având în vedere prevederile Regulamentului (UE) nr. 1.031/2010 al Comisiei din 12 noiembrie 2010 privind calendarul,
administrarea și alte aspecte ale licitării certificatelor de emisii de gaze cu efect de seră în temeiul Directivei 2003/87/CE a
Parlamentului European și a Consiliului de stabilire a unui sistem de comercializare a cotelor de emisii de gaze cu efect de seră
în cadrul Comunității, cu modificările și completările ulterioare,
ținând seama de Memorandumul cu tema ăAsumarea responsabilităților ce decurg din implementarea licitațiilor de
certificate de emisii de gaze cu efect de seră”, aprobat în ședința de Guvern din data de 3 august 2011, prin care Ministerul
Finanțelor Publice a fost desemnat instituția din România ce va acționa în calitate de adjudecător pe platforma comună de licitație
a certificatelor de emisii de gaze cu efect de seră, urmând a scoate la licitație certificatele de emisii de gaze cu efect de seră, atât
cele aferente anului 2012, cât și cele din perioada care începe cu anul 2013,
având în vedere prevederile art. 288 din Tratatul privind funcționarea Uniunii Europene,
ținând cont de faptul că România riscă declanșarea procedurii de preinfringement în cazul în care nu își reglementează
toate aspectele legate de participarea la licitațiile pe platforma comună de licitație, în conformitate cu cerințele Regulamentului (UE)
nr. 1.031/2010, precum și de faptul că neadoptarea în regim de urgență a prezentului act normativ și recurgerea la procedura
legislativă obișnuită ar determina, ulterior fazei de preinfringement, sesizarea României în fața Curții Europene de Justiție și
obligarea la plata unor amenzi și/sau penalități pentru neîndeplinirea obligațiilor ce îi revin conform Tratatului de aderare și
imposibilitatea României de a participa la procesul de licitație pe platforma comună de la nivelul Uniunii Europene începând cu anul
2012, implicit neîncasarea sumelor obținute din comercializarea certificatelor de emisii de gaze cu efect de seră, cu impact negativ
atât asupra bugetului de stat, cât și asupra realizării investițiilor pe proiecte ce vizează domeniul schimbărilor climatice,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Stabilirea cadrului instituțional la nivelul României pentru
aplicarea Regulamentului (UE) nr. 1.031/2010 al Comisiei
din 12 noiembrie 2010 privind calendarul, administrarea
și alte aspecte ale licitării certificatelor de emisii de gaze
cu efect de seră în temeiul Directivei 2003/87/CE a
Parlamentului European și a Consiliului de stabilire a unui
sistem de comercializare a cotelor de emisii de gaze
cu efect de seră în cadrul Comunității
Art. 1. — Prezenta ordonanță de urgență stabilește cadrul
instituțional
pentru
aplicarea
Regulamentului
(UE)
nr. 1.031/2010 al Comisiei din 12 noiembrie 2010 privind
calendarul, administrarea și alte aspecte ale licitării certificatelor
de emisii de gaze cu efect de seră în temeiul Directivei
2003/87/CE a Parlamentului European și a Consiliului de
stabilire a unui sistem de comercializare a cotelor de emisii de
gaze cu efect de seră în cadrul Comunității, publicat în Jurnalul
Oficial al Uniunii Europene seria L nr. 302/1 din 18 noiembrie
2010, cu modificările și completările ulterioare, denumit în
continuare Regulament.
Art. 2. — Autoritățile competente responsabile pentru
aplicarea Regulamentului sunt: Ministerul Finanțelor Publice,
Ministerul Mediului și Pădurilor, Autoritatea Națională pentru
Reglementarea și Monitorizarea Achizițiilor Publice, Autoritatea
Națională de Reglementare în Domeniul Energiei, Comisia
Națională a Valorilor Mobiliare și Oficiul Național de Prevenire și
Combatere a Spălării Banilor.
Art. 3. — (1) În temeiul art. 22 alin. (1) din Regulament,
Ministerul Finanțelor Publice este autoritatea desemnată în
calitate de adjudecător până la înființarea/desemnarea unei
autorități naționale în domeniul schimbărilor climatice care să
asigure la nivel național implementarea schemei de
comercializare a certificatelor de emisii de gaze cu efect de seră.

(2) În conformitate cu prevederile art. 22 alin. (2) din
Regulament, Ministerul Finanțelor Publice este autoritatea
competentă pentru semnarea, în numele României, a
contractului cu platforma comună de licitație, denumită în
continuare platformă comună, desemnată conform art. 26 din
Regulament, inclusiv cu orice sistem de compensare și
decontare legat de aceasta.
Art. 4. — (1) Autoritatea Națională de Reglementare în
Domeniul Energiei este autoritatea competentă pentru:
a) reglementarea autorizării intermediarilor nonfinanciari,
conform art. 18 alin. (2) din Regulament, în vederea asigurării
accesului liber al acestora la procesul de licitație a certificatelor
de emisii de gaze cu efect de seră pe platforma comună;
b) monitorizarea activității intermediarilor nonfinanciari
menționați la lit. a).
(2) Desfășurarea activităților prevăzute la alin. (1) se
efectuează în baza reglementărilor elaborate și aprobate de
Autoritatea Națională de Reglementare în Domeniul Energiei.
Art. 5. — (1) Autoritatea Națională pentru Reglementarea și
Monitorizarea Achizițiilor Publice este autoritatea competentă să
reprezinte România în cadrul procedurii concurențiale de
achiziție publică comună a Comisiei Europene și Statelor
membre pentru desemnarea platformei comune și desemnarea
autorității de monitorizare a licitațiilor în sensul art. 125c din
Regulamentul (CE, Euratom) nr. 2.342/2002 al Comisiei din
23 decembrie 2002 de stabilire a normelor de aplicare a
Regulamentului (CE, Euratom) nr. 1.605/2002 al Consiliului
privind regulamentul financiar aplicabil bugetului general al
Comunităților Europene.
(2) Autoritatea Națională pentru Reglementarea și
Monitorizarea Achizițiilor Publice semnează, în numele
României, contractele de achiziție comună pentru platforma
comună și pentru autoritatea de monitorizare a licitațiilor.

MONITORUL OFICIAL AL ROMÂNIEI, PARTEA I, Nr. 926/28.XII.2011
Art. 6. — Comisia Națională a Valorilor Mobiliare este
autoritatea competentă pentru:
a) emiterea autorizațiilor prevăzute la art. 18 alin. (3) din
Regulament, fără a aduce atingere dispozițiilor art. 18 din
Ordonanța de urgență a Guvernului nr. 99/2006 privind instituțiile
de credit si adecvarea capitalului, aprobată cu modificări și
completări prin Legea nr. 227/2007, cu modificările și
completările ulterioare;
b) oferirea de asistență autorității de monitorizare a licitațiilor
pentru îndeplinirea funcțiilor acesteia, cooperând în mod activ
cu aceasta în sfera sa de competență, în cazul în care una din
piețele reglementate din România este desemnată platformă
comună în baza acordului european de achiziție comună pentru
desemnarea platformei comune, conform prevederilor art. 53
alin. (3) și (5) din Regulament;
c) primirea notificărilor de către orice persoană din partea
platformei comune privind situațiile de abuz pe piață care au loc
pe sau prin sistemele respectivei platforme comune, cu privire la
suspiciuni de abuz pe piață, admisă să liciteze sau de către orice
persoană în numele căreia acționează persoana admisă să
liciteze în cadrul licitațiilor, în cazul în care una din piețele
reglementate din România este desemnată platformă comună în
baza acordului european de achiziție comună pentru
desemnarea platformei comune.
Art. 7. — Oficiul Național de Prevenire și Combatere a
Spălării Banilor este autoritatea competentă pentru primirea din
partea platformei comune a notificărilor privind spălarea de bani
și finanțarea terorismului care au loc pe sau prin sistemele
platformei comune, în cazul în care una din piețele reglementate
din România este desemnată platformă comună în baza
acordului european de achiziție comună pentru desemnarea
platformei comune, conform prevederilor art. 55 alin. (2) din
Regulament.
CAPITOLUL II
Autorizarea Guvernului, prin Ministerul Finanțelor Publice,
de a scoate la licitație, prin platforma comună,
certificatele de emisii de gaze cu efect de seră atribuite
României la nivelul Uniunii Europene
Art. 8. — În realizarea obiectivului prevăzut la art. 3 alin (1),
Ministerul Finanțelor Publice gestionează, prin compartimentul
de specialitate, contul distinct deschis la Banca Națională a
României pe numele Ministerului Finanțelor Publice, în care se
încasează, în euro, sumele obținute în urma scoaterii la licitație
a certificatelor de emisii de gaze cu efect de seră.
Art. 9. — (1) Sumele constituite din încasările obținute în
urma scoaterii la licitație a certificatelor de emisii de gaze cu
efect de seră se repartizează potrivit art. 10 și 11.
(2) Dobânzile încasate la disponibilitățile contului prevăzut la
art. 8 se fac venit la bugetul de stat în contul ăAlte venituri din
dobânzi” și se virează în termen de 5 zile lucrătoare.
(3) Cheltuielile cu comisioanele și spezele bancare aferente
gestionării contului se suportă de la bugetul de stat, prin bugetul
Ministerului Finanțelor Publice, cu încadrarea în sumele
prevăzute anual cu această destinație.
(4) În termen de 5 zile lucrătoare de la data încasării sumelor
în contul prevăzut la art. 8, Ministerul Finanțelor Publice dispune
efectuarea schimbului valutar și virarea contravalorii în lei în
contul de disponibil deschis la Trezoreria operativă centrală pe
numele Ministerului Finanțelor Publice.
Art. 10. — (1) Destinația contravalorii în lei a sumelor
obținute în urma scoaterii la licitație prin platforma comună a
certificatelor de emisii de gaze cu efect de seră atribuite
României, în temeiul prevederilor art. 10 alin. (2) și (3) din
Directiva 2003/87/CE a Parlamentului European și a Consiliului
din 13 octombrie 2003 de stabilire a unui sistem de
comercializare a cotelor de emisie de gaze cu efect de seră în

3

cadrul Comunității și de modificare a Directivei 96/91/CE a
Consiliului, cu modificările și completările ulterioare, în vederea
îmbunătățirii și extinderii sistemului comunitar de comercializare
a cotelor de emisii de gaze cu efect de seră, cu modificările și
completările ulterioare, este următoarea:
a) 29% din suma brută se virează de către gestionarul
contului la bugetul de stat, într-un cont distinct, în termen de
5 zile lucrătoare de la data schimbului valutar;
b) 71% din suma brută se virează de către gestionarul
contului, în termen de 5 zile lucrătoare de la data schimbului
valutar, conform prevederilor art. 12, ministerelor beneficiare
care implementează proiecte în domeniile stabilite conform
prevederilor art. 10 alin. (3) din Directiva 2003/87/CE, cu
modificările și completările ulterioare, sumele fiind alocate
beneficiarilor finali în cadrul unor scheme elaborate cu
respectarea legislației specifice ajutorului de stat, în cazul în
care măsurile de sprijin cad sub incidența legislației în materie.
(2) Până la intrarea în vigoare a hotărârii Guvernului
prevăzute la art. 12 se autorizează gestionarul contului să rețină
sumele în contul de disponibil deschis pe numele Ministerului
Finanțelor Publice la Trezoreria operativă centrală.
(3) Transferul sumelor prevăzute la alin. (1) lit. b) include și
cheltuielile deduse de Comisia Europeană din suma brută cu
privire la gestionarea sistemului comunitar.
Art. 11. — (1) Contravaloarea în lei a sumelor obținute în
urma scoaterii la licitație prin platforma comună a certificatelor
de emisii de gaze cu efect de seră, în conformitate cu
prevederile art. 123 alin. (2) din Hotărârea Guvernului
nr. 780/2006 privind stabilirea schemei de comercializare a
certificatelor de emisii de gaze cu efect de seră, cu modificările
și completările ulterioare, se repartizează după cum urmează:
a) 70% din suma brută se virează de către gestionarul
contului, în termen de 5 zile lucrătoare de la data schimbului
valutar, Ministerului Transporturilor și Infrastructurii;
b) 30% din suma brută se virează de către gestionarul
contului, în termen de 5 zile lucrătoare de la data schimbului
valutar, Ministerului Mediului și Pădurilor.
(2) Transferul sumelor prevăzute la alin. (1) include și
cheltuielile deduse de Comisia Europeană din suma brută cu
privire la gestionarea sistemului comunitar.
(3) Ministerul Transporturilor și Infrastructurii și Ministerul
Mediului și Pădurilor utilizează sumele prevăzute la alin. (1)
pentru finanțarea de proiecte care au ca scop reducerea
emisiilor de gaze cu efect de seră, stabilite prin hotărâre a
Guvernului.
Art. 12. — Aprobarea sumelor pentru finanțarea proiectelor
prevăzute la art. 10 alin. (1) lit. b) se realizează prin hotărâre a
Guvernului, inițiată de către Ministerul Finanțelor Publice și
Ministerul Mediului și Pădurilor, pe baza proiectelor obiectivelor
de investiții înaintate de ministerele beneficiare Administrației
Fondului pentru Mediu, în vederea analizării și selectării.
Art. 13. — Monitorizarea proiectelor finanțate din sumele
obținute în urma vânzării certificatelor de emisii de gaze cu efect
de seră se va realiza de către Administrația Fondului pentru
Mediu și de către fiecare minister beneficiar, urmând ca aceștia
să raporteze Ministerului Mediului și Pădurilor, la solicitarea
acestuia, în vederea transmiterii către Comisia Europeană.
Art. 14. — Modalitatea de încasare, gestionare a conturilor
de disponibilități în lei și în valută și de virare a sumelor obținute
din scoaterea la licitație prin platforma comună a certificatelor
de emisii de gaze cu efect de seră se stabilește prin norme
metodologice aprobate prin ordin al ministrului finanțelor publice,
în termen de 60 de zile de la intrarea în vigoare a prezentei
ordonanțe de urgență.
Art. 15. — Guvernul aprobă prin hotărâre, în termen de 30 de
zile de la intrarea în vigoare a prezentei ordonanțe de urgență,
la propunerea ministerelor beneficiare care implementează

4

MONITORUL OFICIAL AL ROMÂNIEI, PARTEA I, Nr. 926/28.XII.2011

proiecte în domeniile stabilite, înființarea de activități finanțate
integral din veniturile prevăzute la art. 10 alin. (1) lit. b), pe lângă
acestea, stabilind domeniul de activitate și sistemul de
organizare și funcționare a acestor activități.
Art. 16. — La data intrării în vigoare a prezentei ordonanțe de
urgență, art. 123 alin. (3) din Hotărârea Guvernului nr. 780/2006
privind stabilirea schemei de comercializare a certificatelor de
emisii de gaze cu efect de seră, publicată în Monitorul Oficial al
României, Partea I, nr. 554 din 27 iunie 2006, cu modificările și
completările ulterioare, se abrogă.

*
Prevederile art. 10 din prezenta ordonanță de urgență
transpun parțial dispozițiile art. 10, respectiv alin. (1), (2) și (3),
din Directiva 2003/87/CE a Parlamentului European și a
Consiliului din 13 octombrie 2003 de stabilire a unui sistem de
comercializare a cotelor de emisii de gaze cu efect de seră în
cadrul Comunității și de modificare a Directivei 96/61/CE a
Consiliului, cu modificările și completările ulterioare, publicată
în Jurnalul Oficial al Comunităților Europene (JOCE) seria L
nr. 275 din 25 octombrie 2003.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
p. Guvernatorul Băncii Naționale a României,
Bogdan Olteanu
Ministrul mediului și pădurilor,
László Borbély
Ministrul economiei, comerțului și mediului de afaceri,
Ion Ariton
Ministrul transporturilor și infrastructurii,
Anca Daniela Boagiu
Ministrul afacerilor europene,
Leonard Orban
București, 21 decembrie 2011.
Nr. 115.

GUVERNUL ROMÂNIEI

ORDONANȚĂ DE URGENȚĂ
privind prorogarea unor termene
Ținând cont de imposibilitatea finalizării procedurilor de achiziționare a echipamentelor audio-video până la data de
1 ianuarie 2012, necesare punerii în aplicare a prevederilor art. 13 din Legea nr. 304/2004 privind organizarea judiciară, republicată,
cu modificările și completările ulterioare, referitoare la înregistrarea prin mijloace audio-video a ședințelor de judecată,
ținând seama de gravele consecințe de ordin procedural care ar putea apărea în activitatea de judecată din cauza
inexistenței suportului tehnic necesar și care ar putea fi invocată în cadrul proceselor aflate pe rolul instanțelor de judecată,
în considerarea faptului că aceste elemente vizează interesul public și constituie o situație de urgență și extraordinară a
cărei reglementare nu poate fi amânată,
având în vedere necesitatea stabilirii modului de utilizare, a modelului și a datelor ce vor fi înscrise în legitimațiile de
călătorie tip card, respectiv a modului de utilizare și a condițiilor pe care trebuie să le îndeplinească aparatele de marcat electronice
fiscale și cititoarele de carduri,
întrucât neadoptarea acestei măsuri imediate, prin ordonanță de urgență, ar conduce la imposibilitatea respectării
termenelor de implementare a acestui card,
în considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
știind că procedura de evaluare și clasificare în vederea certificării implică culegerea de date și informații detaliate de la
unitățile și instituțiile evaluate, selectarea de experți, dintre care majoritatea sunt din străinătate, efectuarea de vizite în fiecare
unitate sau instituție și elaborarea unui raport de evaluare care să conțină clasificarea acordată este în curs de desfășurare, iar în
situația neadoptării măsurii de prorogare a termenului prevăzut de art. V din Ordonanța Guvernului nr. 6/2011 pentru modificarea
și completarea Ordonanței Guvernului nr. 57/2002 privind cercetarea științifică și dezvoltarea tehnologică există riscul unor
disfuncționalități în funcționarea institutelor naționale de cercetare-dezvoltare,
având în vedere că neadoptarea prezentului act normativ ar putea crea disfuncționalități în finanțarea unităților de
învățământ preuniversitar și în activitatea institutelor de cercetare-dezvoltare,
considerând că elementele sus-menționate vizează un interes public și constituie o situație extraordinară a cărei
reglementare nu poate fi amânată,

MONITORUL OFICIAL AL ROMÂNIEI, PARTEA I, Nr. 926/28.XII.2011

5

întrucât la data de 31 decembrie 2011 expiră termenul până la care persoanele îndreptățite mai pot achiziționa acțiuni la
societățile comerciale E.ON Moldova Distribuție — S.A. și E.ON Energie România — S.A., societăți comerciale provenite în urma
separării activităților de distribuție și furnizare a energiei electrice ale Societății Comerciale Filiala de Distribuție și Furnizare a
Energiei Electrice ăElectrica Moldova” — S.A. și a fuziunii societăților comerciale de furnizare gaze naturale și energie electrică
aflate sub controlul companiei germane E.ON A.G., se impune adoptarea unei soluții imediate pentru prelungirea acestui termen
până la data de 31 decembrie 2012, pentru a asigura timpul necesar persoanelor îndreptățite să își exercite dreptul de a opta pentru
achiziționarea pachetului de acțiuni cuvenit conform legii la Societatea Comercială E.ON Moldova Distribuție — S.A. și la Societatea
Comercială E.ON Energie România — S.A.,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Termenul prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 653 din 22 iulie 2005, cu modificările
și completările ulterioare, de la care se aplică dispozițiile art. 13
din Legea nr. 304/2004 privind organizarea judiciară,
republicată, cu modificările și completările ulterioare, referitoare
la înregistrarea ședințelor de judecată, se prorogă până la data
de 1 iulie 2012.
Art. 2. — Termenele prevăzute la art. V și la art. VII alin. (1)
și (3) din Ordonanța Guvernului nr. 8/2011 pentru modificarea
și completarea legislației cu privire la eliberarea, gestionarea și
monitorizarea documentelor de călătorie acordate pensionarilor,
veteranilor de război și văduvelor de război, publicată în
Monitorul Oficial al României, Partea I, nr. 78 din 31 ianuarie
2011, se prorogă până la data de 31 decembrie 2012.
Art. 3. — Termenele prevăzute la art. 6 alin. (2) și (4) din
Ordonanța de urgență a Guvernului nr. 114/2005 privind unele
măsuri pentru derularea și finalizarea privatizării societăților
comerciale filiale de distribuție și furnizare a energiei electrice

ăElectrica Moldova” — S.A. și ăElectrica Oltenia” — S.A.,
publicată în Monitorul Oficial al României, Partea I, nr. 668 din
27 iulie 2005, aprobată cu completări prin Legea nr. 277/2005,
cu modificările ulterioare, se prorogă până la data de
31 decembrie 2012.
Art. 4. — (1) Termenul prevăzut la art. V din Ordonanța
Guvernului nr. 6/2011 pentru modificarea și completarea
Ordonanței Guvernului nr. 57/2002 privind cercetarea științifică
și dezvoltarea tehnologică, publicată în Monitorul Oficial al
României, Partea I, nr. 80 din 31 ianuarie 2011, se prorogă până
la data de 31 mai 2012.
(2) Până la împlinirea termenului prevăzut la alin. (1),
execuția programelor-nucleu de cercetare-dezvoltare aflate în
derulare la data de 1 decembrie 2011 se continuă, pentru fiecare
instituție, conform legislației în vigoare la data aprobării
acestora, până la data emiterii deciziei de acordare sau
neacordare a certificării.

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
Ministrul transporturilor și infrastructurii,
Anca Daniela Boagiu
Ministrul muncii, familiei și protecției sociale,
Sulfina Barbu
p. Ministrul educației, cercetării, tineretului și sportului,
Cătălin Ovidiu Baba,
secretar de stat
Ministrul economiei, comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu

București, 22 decembrie 2011.
Nr. 120.

6

MONITORUL OFICIAL AL ROMÂNIEI, PARTEA I, Nr. 926/28.XII.2011

REPUBLICĂRI
Legea nr. 255/1998*)
privind protecția noilor soiuri de plante
CAPITOLUL I
Dispoziții generale
ARTICOLUL 1
Obiectul protecției

(1) Drepturile amelioratorului asupra noilor soiuri de plante
aparținând tuturor genurilor și speciilor de plante, incluzând,
printre altele, hibrizii între genuri și specii, sunt protejate,
recunoscute și apărate pe teritoriul României prin acordarea
unui brevet pentru soi de către Institutul de Stat pentru Testarea
și Înregistrarea Soiurilor, denumit în continuare ISTIS, în
condițiile prezentei legi.
(2) Drepturile prevăzute la alin. (1) nu vor aduce atingere
dispozițiilor legale referitoare la bunele moravuri și ordinea
publică, apărarea sănătății și vieții oamenilor, animalelor și
plantelor, protejarea mediului, a proprietății industriale ori
comerciale sau a concurenței, a comerțului și a producției
agricole.

la care România a aderat prin Legea nr. 186/2000, publicată în
Monitorul Oficial al României, Partea I, nr. 547 din 6 noiembrie
2000;
i) Oficiul comunitar — Oficiul comunitar pentru protecția
soiurilor de plante;
j) Buletinul oficial — Buletinul Oficial de Protecție al Noilor
Soiuri de Plante;
k) autoritatea națională — autoritatea pentru efectuarea
testelor în vegetație este ISTIS;
l) Registrul național — Registrul național al brevetelor pentru
soiuri;
m) licența de invenție — facultate concedată în tot sau în
parte de titularul unui drept de proprietate industrială în favoarea
unei alte persoane de a folosi dreptul său exclusiv de exploatare
în schimbul unei redevențe;
n) redevența — obligație plătibilă periodic la date fixe și sub
formă de cotă pentru dreptul de a folosi proprietatea altuia în
scopuri productive.
ARTICOLUL 3

ARTICOLUL 2

Tratamentul național

Definiții

De dispozițiile prezentei legi beneficiază și persoanele fizice
sau juridice străine cu domiciliul, respectiv cu sediul în afara
teritoriului României, în condițiile Convenției prevăzute la art. 2
lit. h) și ale altor convenții la care România este parte.

În înțelesul prezentei legi, termenii și expresiile de mai jos se
definesc după cum urmează:
a) soi — grupul de plante aparținând unui taxon botanic de
cel mai jos rang cunoscut, care poate fi:
1. definit prin expresia caracterelor rezultând dintr-un anumit
genotip sau dintr-o anumită combinație de genotipuri;
2. distinct față de orice alt grup de plante, prin expresia a cel
puțin unuia dintre caracterele prevăzute la pct. 1;
3. considerat ca o entitate cu privire la capacitatea sa de a fi
reprodus ca atare;
b) soi protejat — un soi cultivat pentru care se acordă un
brevet pentru soi de către ISTIS;
c) material de înmulțire — semințe, plante întregi sau diferite
părți de plante care au capacitatea să reproducă plante întregi;
d) ameliorator este:
1. persoana care a creat sau a descoperit și a dezvoltat un
nou soi;
2. persoana care este angajatorul persoanei prevăzute la
pct. 1 sau cea care a comandat activitatea de creare de noi
soiuri, în conformitate cu legea sau pe baza unui contract care
specifică faptul că dreptul amelioratorului aparține primului;
3. succesorul în drepturi al persoanei prevăzute la pct. 1
sau 2, după caz;
e) solicitant — persoana care a înregistrat o cerere de brevet
pentru soi la ISTIS;
f) titular de brevet pentru soi — persoana care deține brevetul
pentru soi sau succesorul său în drepturi;
g) teste în vegetație — experiențele organizate în vegetație
pentru determinarea distinctivității, uniformității și stabilității
(teste DUS);
h) Convenție — Convenția internațională pentru protecția
noilor soiuri de plante din 2 decembrie 1961, revizuită la Geneva
la 10 noiembrie 1972, la 23 octombrie 1978 și la 19 martie 1991,

ARTICOLUL 4
Reprezentarea

(1) Persoanele fizice și juridice care solicită protecția pentru
un nou soi pot fi reprezentate în procedurile în fața ISTIS de
către un reprezentant autorizat, în condițiile și la termenele
prevăzute de regulamentul de aplicare a prezentei legi.
(2) Pentru persoanele fizice sau juridice care nu au domiciliul
sau sediul pe teritoriul României reprezentarea este obligatorie.
CAPITOLUL II
Brevetabilitatea noilor soiuri de plante
ARTICOLUL 5
Condiții pentru acordarea protecției

(1) ISTIS acordă protecție pentru un nou soi de plantă și
eliberează brevetul pentru soi dacă acesta este:
a) nou;
b) distinct;
c) uniform;
d) stabil.
(2) Soiul trebuie să poarte o denumire, potrivit prevederilor
art. 15.
ARTICOLUL 6
Noutatea

(1) Soiul este nou dacă la data înregistrării cererii de brevet
pentru soi sau la data invocării priorității materialul de înmulțire
ori recoltat nu a fost vândut sau nici nu a fost pus printr-un alt

*) Republicată în temeiul art. V din Legea nr. 204/2011 pentru modificarea și completarea Legii nr. 255/1998 privind protecția noilor soiuri de plante și a
Legii nr. 186/2000 privind aderarea României la Convenția internațională pentru protecția noilor soiuri de plante din 2 decembrie 1961, revizuită la Geneva la
10 noiembrie 1972, la 23 octombrie 1978 și la 19 martie 1991, publicată în Monitorul Oficial al României, Partea I, nr. 813 din 17 noiembrie 2011, dându-se textelor
o nouă numerotare.
Legea nr. 255/1998 a mai fost republicată în Monitorul Oficial al României, Partea I, nr. 65 din 26 ianuarie 2007.

MONITORUL OFICIAL AL ROMÂNIEI, PARTEA I, Nr. 926/28.XII.2011
mod la dispoziția terților, de către ameliorator sau cu acordul
acestuia, în scopul exploatării comerciale a noului soi:
a) pe teritoriul României, cu un an înaintea înregistrării cererii
de brevet pentru soi;
b) pe teritoriul altor state, cu mai mult de 4 ani de la
înregistrarea cererii de brevet pentru soi, iar pentru pomi, arbori
și arbuști ornamentali și viță-de-vie, cu mai mult de 6 ani.
(2) De asemenea, nu își pierde noutatea soiul care:
a) face obiectul unui contract de transmitere de drepturi,
dacă anterior înregistrării cererii nu a avut loc exploatarea
comercială a noului soi;
b) face obiectul unui acord între ameliorator și o altă
persoană, în virtutea căruia amelioratorul autorizează
producerea materialului de înmulțire sub controlul său;
c) face obiectul unui acord al amelioratorului cu un terț privind
efectuarea unui studiu sau experiment în plin câmp sau în
laborator ori a unor experimentări pe un eșantion mic de plante
în vederea evaluării noului soi;
d) a fost pus la dispoziție unui terț, sub formă de material de
înmulțire sau ca material recoltat, ca urmare a folosirii în
scopurile specificate la art. 33, și care nu este folosit pentru
înmulțiri ulterioare, aceste acte nefiind considerate ca exploatare
comercială a noului soi, în sensul prevederilor art. 33;
e) a fost pus la dispoziție, ca urmare a faptului că
amelioratorul a expus soiul într-o expoziție recunoscută oficial;
f) a fost pus la dispoziție unui organism oficial, în cadrul unei
obligații legale sau pe bază de contract, în vederea producerii,
reproducerii, multiplicării, condiționării sau a depozitării, fără ca
persoana care a solicitat protecția să își piardă dreptul exclusiv
de exploatare a soiului, cu condiția ca nicio altă punere la
dispoziție în scop comercial să nu fi fost făcută anterior; dacă o
astfel de punere la dispoziție a soiului a fost utilizată pentru
producerea unui hibrid și acesta a fost comercializat, se aplică
prevederile alin. (1);
g) a fost pus la dispoziție de o unitate sau de o firmă unei
alte unități sau unei firme căreia îi este subordonată sau dacă
amândouă unitățile sau firmele aparțin în întregime unei terțe
unități sau firme, cu condiția să nu fi avut loc o altă punere la
dispoziție.
ARTICOLUL 7
Distinctivitatea

(1) Soiul este distinct dacă se deosebește clar, prin unul sau
mai multe caractere relevante care rezultă dintr-un anumit
genotip sau dintr-o combinație de genotipuri, față de orice alt soi
a cărui existență este notoriu cunoscută la data depunerii cererii
de brevet pentru soi la ISTIS sau, după caz, la data de prioritate
invocată.
(2) Distinctivitatea unui soi este definită prin caractere care
pot fi recunoscute, descrise și identificate precis.
(3) Soiurile considerate notoriu cunoscute sunt cele:
a) protejate în România și înregistrate în Registrul național al
brevetelor pentru soiuri sau în alte state părți contractante la
Convenție;
b) înregistrate în catalogul oficial al soiurilor de plante de
cultură din România destinate comercializării sau în registre și
cataloage similare din alte state, părți contractante la Convenție;
c) pentru care există o cerere înregistrată pentru protecția
soiului sau pentru înscrierea lui într-un registru de soiuri din
România, cu condiția ca cererea să conducă la acordarea
protecției sau la înregistrarea soiului;
d) pentru care există o cerere înregistrată în străinătate
pentru acordarea protecției sau pentru înregistrarea soiului, cu
condiția ca cererea să conducă la acordarea protecției sau la
înregistrare;
e) oferite spre vânzare sau vândute pe teritoriul României ori
al altor state.

7

ARTICOLUL 8
Uniformitatea

Soiul este uniform dacă, supuse variațiilor previzibile pe
parcursul ciclului de înmulțire, plantele rămân suficient de
uniforme în caracterele relevante, inclusiv cele folosite în
examinarea distinctivității soiului, precum și în alte caractere
folosite pentru descrierea soiului.
ARTICOLUL 9
Stabilitatea

Soiul este stabil, dacă, după înmulțiri repetate sau în cazuri
speciale, la sfârșitul fiecărui ciclu de înmulțire, caracterele
relevante pentru stabilirea distinctivității sau oricare alte
caractere folosite pentru descrierea soiului rămân neschimbate.
CAPITOLUL III
Dreptul la protecție
ARTICOLUL 10
Dreptul la brevetul pentru soi

(1) Dreptul la brevetul pentru soi aparține amelioratorului și
poate fi transmis prin cesiune.
(2) Dacă mai mulți amelioratori au creat sau au descoperit și
au dezvoltat în comun un nou soi, dreptul la brevetul pentru soi
aparține în comun acestora.
(3) Dispozițiile alin. (2) se aplică și în cazul în care două sau
mai multe persoane au descoperit soiul și altă persoană sau alte
persoane l-au dezvoltat.
(4) Dreptul la brevetul pentru soi poate, de asemenea, să
aparțină în comun amelioratorului și altei persoane, dacă
amelioratorul și cealaltă persoană declară în scris că sunt de
acord să dețină în comun acest drept.
(5) Amelioratorul care a creat un nou soi în timpul serviciului
este îndreptățit, dacă nu este altfel prevăzut în contractul său
individual de muncă, la brevetul pentru soi și la o remunerație
echitabilă.
(6) În situația în care dreptul la brevetul pentru soi aparține la
două sau mai multe persoane potrivit alin. (2)—(4), una dintre
ele sau mai multe pot împuternici pe celelalte, printr-o declarație
scrisă, să revendice dreptul la brevetul pentru soi.
CAPITOLUL IV
Procedura de examinare a cererii de eliberare a brevetului
pentru soi
ARTICOLUL 11
Depunerea cererii de brevet pentru soi

Cererea de brevet pentru soi poate fi depusă la ISTIS de
orice persoană fizică ori juridică sau de reprezentantul legal al
acesteia:
a) la sediul ISTIS;
b) prin poștă;
c) în formă electronică, dacă solicitantul are această
posibilitate.
ARTICOLUL 12
Conținutul cererii de brevet pentru soi

(1) Cererea de brevet pentru soi se depune în limba română,
pe formular-tip, și conține:
a) datele de identificare a solicitantului, cuprinzând numele,
prenumele, domiciliul sau reședința, dacă este persoană fizică,
ori denumirea firmei, sediul și formele legale de constituire, dacă
este persoană juridică;

8

MONITORUL OFICIAL AL ROMÂNIEI, PARTEA I, Nr. 926/28.XII.2011

b) denumirea speciei în limba latină și denumirea comună în
limba română;
c) propunerea provizorie de denumire a noului soi;
d) informații referitoare la cererea sau cererile anterioare
pentru o eventuală revendicare a priorității;
e) informații despre exploatarea anterioară a soiului.
(2) Cererea de brevet pentru soi va fi însoțită de:
a) chestionarul tehnic tip UPOV, CPVO sau ghid național,
completat de ameliorator;
b) dovada de plată a taxei de înregistrare a cererii;
c) documentele de prioritate;
d) o procură, dacă solicitantul este reprezentat printr-un
reprezentant autorizat de ISTIS, potrivit prevederilor art. 46
alin. (2) lit. g)*).
(3) Cererea de brevet trebuie să se refere la un singur soi.
ARTICOLUL 13
Data de depozit a cererii de brevet pentru soi

(1) Data de depozit a cererii de brevet pentru soi este data
depunerii cererii la ISTIS, dacă această cerere conține cel puțin
elementele prevăzute la art. 12 alin. (1), însoțită de taxa de
înregistrare a cererii.
(2) Data de depozit a cererii de brevet pentru soi este cea
stabilită la alin. (1) și în cazul în care solicitanții, persoane fizice
sau juridice străine, au depus documentația într-o limbă străină,
cu condiția ca, în termen de 3 luni de la depunerea cererii de
brevet pentru soi, să depună la ISTIS o traducere a
documentelor în limba română.
ARTICOLUL 14
Dreptul de prioritate

(1) Cererea de brevet pentru soi conferă un drept de
prioritate, cu începere de la data de depozit, față de orice altă
cerere de brevet pentru soi depusă ulterior pentru același soi
sau pentru un soi care nu se poate distinge clar de acesta, în
sensul art. 7.
(2) Orice persoană care a depus anterior o primă cerere
într-un stat parte contractantă la Convenție sau la Oficiul
comunitar beneficiază de un drept de prioritate de 12 luni de la
data de depozit, dacă în acest interval de timp solicită la ISTIS
acordarea unui brevet pentru soi, cu condiția ca prima cerere să
aibă atribuită o dată de depozit.
(3) Pentru dovedirea priorității din alt stat, solicitantul trebuie
să prezinte la ISTIS, într-un interval de 3 luni de la depunerea
cererii, o copie autentificată după documentele primei cereri,
precum și materialul de înmulțire sau alte documente din care să
rezulte că soiul din ambele cereri este identic.
(4) Recunoașterea priorității solicitate potrivit alin. (3) se face
sub condiția achitării taxei de prioritate prevăzute de lege.
(5) Nerespectarea termenului prevăzut la alin. (2) sau
neplata taxei de prioritate atrage nerecunoașterea priorității
invocate.
(6) Actele săvârșite în intervalul prevăzut la alin. (2), cum ar
fi depunerea altei cereri, publicarea sau folosirea soiului care
face obiectul primei cereri, nu constituie motiv de respingere a
cererii ulterioare și nici nu dau naștere la drepturi pentru terți.
(7) Solicitantul are dreptul la o perioadă de grație de 2 ani
după expirarea duratei de prioritate sau dacă prima cerere a fost
respinsă ori retrasă în vederea transmiterii documentelor,
informațiilor sau materialului de înmulțire solicitat pentru
examinarea cererii ulterioare.

ARTICOLUL 15
Denumirea soiului

(1) Soiul va purta o denumire generică pentru a putea fi
identificat.
(2) Aceeași denumire, pentru același soi, va fi folosită pe
teritoriul României și în orice alt stat parte contractantă la
Convenție sau pe bază de acorduri bilaterale.
(3) Dispozițiile alin. (2) nu se aplică dacă denumirea
contravine alin. (7).
(4) Denumirea soiului trebuie să difere de orice altă denumire
care desemnează un alt soi existent aparținând aceleiași specii
de plante sau unei specii îndeaproape înrudite cu aceasta, cu
excepția cazului când celălalt soi nu mai există și denumirea
acestuia nu are o semnificație specială.
(5) Denumirea soiului nu trebuie să fie compusă numai din
cifre, cu excepția cazurilor când această practică este
recunoscută pentru desemnarea anumitor soiuri.
(6) Denumirea soiului nu va induce în eroare sau nu va da
naștere la confuzii cu privire la caracterele soiului, la valoarea
sau identitatea sa ori a amelioratorului.
(7) Dacă o cerere este depusă simultan în România și în alte
țări, soiul va fi înregistrat cu aceeași denumire în toate țările, cu
excepția cazului în care denumirea este apreciată de către
ISTIS ca fiind nepotrivită.
(8) Dacă, în virtutea unui drept obținut anterior, o denumire
a fost folosită pentru un alt soi sau poate crea confuzie în
utilizarea denumirii altui soi, ISTIS va cere solicitantului să
transmită o altă denumire pentru soiul său.
(9) Solicitantul, în vederea stabilirii unei denumiri corecte,
poate cere la ISTIS, înainte de depunerea cererii, efectuarea
unei cercetări documentare referitoare la denumirea propusă,
cu condiția plății taxei legale.
(10) Orice persoană care oferă spre vânzare sau
comercializează material de înmulțire din soiul protejat este
obligată să folosească denumirea acelui soi și după expirarea
duratei de protecție a soiului.
(11) O denumire propusă nu poate fi folosită ca denumire a
soiului protejat dacă este identică sau similară cu o marcă,
denumire de origine ori indicație geografică pentru produse
protejate, identice sau similare cu cele la care se referă soiul, ori
dacă aduce atingere altor drepturi de proprietate industrială
protejate.
(12) Denumirea soiului se înregistrează în Registrul național
al brevetelor pentru soiuri, odată cu acordarea și eliberarea
brevetului pentru soi.
(13) Dacă cel puțin una dintre condițiile prevăzute la
alin. (1)—(11) nu este îndeplinită, ISTIS va anula denumirea
înregistrată și va acorda solicitantului un termen de 30 de zile
pentru propunerea altei denumiri.
(14) Deținătorul unui soi nu poate folosi o denumire identică
cu denumirea soiului protejat, pentru a nu încălca folosirea liberă
a denumirii soiului, chiar după expirarea termenului de
valabilitate a brevetului pentru soi.
(15) O terță persoană poate folosi un drept acordat de o
denumire identică cu denumirea soiului protejat pentru un alt soi
numai dacă acest drept a fost dobândit anterior.
ARTICOLUL 16
Examinarea formală a cererii de brevet pentru soi

(1) În termen de o lună de la depunerea cererii de brevet
pentru un nou soi, ISTIS examinează documentația depusă de
solicitant, sub aspectul regularității formale, respectiv al

*) Trimiterea din textul modificat prin Legea nr. 204/2011 pentru modificarea și completarea Legii nr. 255/1998 privind protecția noilor soiuri de plante și
a Legii nr. 186/2000 privind aderarea României la Convenția internațională pentru protecția noilor soiuri de plante din 2 decembrie 1961, revizuită la Geneva la
10 noiembrie 1972, la 23 octombrie 1978 și la 19 martie 1991 era la art. 47 alin. (2) lit. f), care corespunde, în prezent, reglementării de la lit. g).

MONITORUL OFICIAL AL ROMÂNIEI, PARTEA I, Nr. 926/28.XII.2011
îndeplinirii condițiilor prevăzute la art. 10 alin. (1)—(4) și la
art. 12.
(2) Dacă în urma examinării formale se constată că cererea
de brevet pentru soi îndeplinește condițiile prevăzute la alin. (1),
aceasta se înregistrează în Registrul național al cererilor de
brevete pentru soiuri. Înscrierea în Registrul național al cererilor
de brevete pentru soiuri se notifică solicitantului.
(3) Cererile de brevete pentru noile soiuri înregistrate la
ISTIS se publică, în termen de 3 luni de la data înregistrării, în
Buletinul oficial.
(4) În cazul în care cererea de brevet pentru soi nu
îndeplinește una dintre condițiile prevăzute la art. 10 și 12, ISTIS
hotărăște, în cadrul unei comisii de examinare, respingerea
cererii.
ARTICOLUL 17
Examinarea pe fond a cererii

(1) ISTIS va examina pe fond, în termen de 6 luni de la data
înregistrării cererii, documentația cererii de brevet pentru soi
privind noutatea și denumirea soiului, potrivit prevederilor art. 6,
14 și 15.
(2) ISTIS notifică solicitantului sau succesorului său în
drepturi rezultatul examinării pe fond a cererii; în cazul unui
rezultat negativ, se acordă un termen de maximum 3 luni pentru
răspuns din partea solicitantului.
(3) Pentru motive justificate, solicitantul poate cere
prelungirea cu două luni a termenului de răspuns acordat de
ISTIS.
(4) Dacă în urma examinării pe fond ISTIS hotărăște, în
cadrul comisiei de examinare, că cererea îndeplinește condițiile
prevăzute la art. 6—10, art. 12 și 15, soiul va fi supus examinării
tehnice în centrele de testare ale ISTIS sau, pentru speciile la
care ISTIS nu efectuează testul DUS, examinarea tehnică va fi
efectuată de către o autoritate națională cu care ISTIS are
încheiat contract administrativ bilateral tip UPOV. În cazul în care
soiul pentru care s-a cerut protecție a fost examinat tehnic din
punctul de vedere al distinctivității, stabilității și uniformității în
rețeaua de testare a ISTIS în vederea înregistrării în Catalogul
oficial național și există un raport de examinare tehnică favorabil,
acesta poate fi folosit pentru acordarea protecției juridice a
soiului. În cazul în care testul DUS a fost efectuat într-o țară
membră a Uniunii Europene, raportul poate fi recunoscut ca
atare și folosit pentru acordarea protecției juridice, în condițiile
Convenției. Acest raport va fi solicitat de la autoritatea oficială
implicată de către ISTIS și contravaloarea lui va fi achitată de
către solicitant.
(5) Dacă cererea și documentele atașate nu îndeplinesc
condițiile prevăzute la art. 6—10, art. 12 și 15, iar solicitantul nu
răspunde în termen notificării ISTIS și nici nu cere o prelungire
a termenului de răspuns, ISTIS respinge cererea.
ARTICOLUL 18
Examinarea tehnică a noului soi

(1) În cazul în care soiul nu a fost examinat în vegetație din
punctul de vedere al distinctivității, uniformității și stabilității
(testul DUS), soiul candidat va fi supus unei examinări tehnice
în centrele de testare ale ISTIS, pentru a se stabili:
a) dacă soiul aparține taxonului botanic declarat de solicitant;
b) dacă soiul este distinct, uniform și stabil, potrivit
prevederilor art. 7—9;
c) în urma examinării tehnice prin teste pentru soiul care
îndeplinește condițiile de distinctivitate, uniformitate și stabilitate
se eliberează un raport de examinare tehnică.

9

(2) Examinarea tehnică a soiului se efectuează de către
ISTIS în centrele sale de testare sau de către alte autorități
similare dintr-un stat membru al Uniunii Europene cu care ISTIS
are contract administrativ bilateral.
(3) ISTIS va efectua experiențele necesare în vederea
stabilirii îndeplinirii condițiilor prevăzute la art. 7—9. Solicitantul
va pune la dispoziție, gratuit, materialul de înmulțire aparținând
soiului, în cantitatea și la data cerute de către institut. În cazul în
care testele vor fi efectuate de către o altă autoritate UE,
materialul de înmulțire va fi trimis în țara respectivă.
(4) ISTIS sau altă autoritate competentă, în termen de un an
de la inițierea testării soiului, va transmite solicitantului un raport
interimar, iar la sfârșitul examinării, dacă soiul corespunde din
punct de vedere al distinctivității, uniformității și stabilității, va
elabora raportul de examinare tehnică.
(5) Testarea soiului nu va afecta condiția de noutate și nu va
putea fi folosită împotriva acordării drepturilor amelioratorului.
(6) Pentru speciile de pomi fructiferi și viță-de-vie pentru care
ISTIS nu are condiții de efectuare a testului DUS în centre de
testare proprii, acest test poate fi efectuat de către specialiști ai
ISTIS în bazine pomicole și viticole specifice.
(7) ISTIS va respinge cererea de brevet pentru soi dacă
valabilitatea testelor este infirmată.
(8) Hotărârile ISTIS pot fi atacate de către solicitant la
comisia de reexaminare, în termen de 3 luni de la comunicare.
ARTICOLUL 19
Testarea noului soi

(1) În vederea testării noului soi, ISTIS organizează teste în
vegetație în centrele de testare aflate în subordinea sa.
(2) Testele în vegetație se organizează în conformitate cu
metodologia elaborată de ISTIS, conform normelor UPOV și
CPVO.
(3) După primirea documentației și efectuarea examinării
formale, ISTIS transmite documentația autorității naționale, care
stabilește locul și cantitatea de material necesare organizării
experiențelor și notifică aceasta solicitantului, invitându-l să
transmită materialul de înmulțire solicitat.
(4) ISTIS și autoritatea națională pot cere solicitantului să
transmită toate informațiile, documentele și materialele necesare
pentru desfășurarea în condiții optime a examinării tehnice.
(5) Dacă în termenul acordat solicitantul nu transmite
informațiile, documentele și materialele cerute, ISTIS respinge
cererea de brevet pentru soi.
(6) Solicitantul are dreptul ca, oricând pe perioada de testare
a soiului, să ceară inspectarea culturilor.
ARTICOLUL 20
Hotărârile ISTIS

(1) Pe baza raportului de examinare tehnică, ISTIS stabilește
dacă noul soi îndeplinește condițiile prevăzute la art. 6—8 și
art. 15 și, după caz, acordă brevetul pentru soi sau respinge
cererea de brevet pentru soi.
(2) O hotărâre de respingere poate fi luată de ISTIS numai
după ce solicitantului i-au fost notificate motivele respingerii și
după ce i-a fost acordat un termen de cel puțin 3 luni pentru
răspuns.
(3) Hotărârile se publică în primul număr al Buletinului oficial
care apare după luarea hotărârii.
(4) Pe baza evoluției cunoștințelor agrobiologice,
metodologia de examinare și tipul de caracteristici urmărite în
cursul testării în conformitate cu normele UPOV sau CPVO pot
fi modificate corespunzător, în cursul duratei de valabilitate a
brevetului, fără modificarea întinderii protecției acordate și a
caracteristicilor noului soi.

10

MONITORUL OFICIAL AL ROMÂNIEI, PARTEA I, Nr. 926/28.XII.2011

(5) Hotărârile luate de ISTIS pot fi contestate, motivat, de
către solicitant la comisia de reexaminare, potrivit prevederilor
art. 41 alin. (1).
ARTICOLUL 21
Procedura orală

(1) Procedura orală va avea loc din inițiativa ISTIS sau la
cererea oricăreia dintre părțile implicate, în cadrul procedurii de
apel.
(2) Procedura orală în fața comisiei de reexaminare, inclusiv
pronunțarea deciziilor, va fi publică, cu excepția situației în care,
datorită unor dezavantaje pentru părți, comisia decide ca
aceasta să nu fie publică.
ARTICOLUL 22
Protecția provizorie

(1) Pe perioada de la data publicării cererii de brevet pentru
soi, potrivit art. 16 alin. (3), până la data acordării brevetului
pentru soi, solicitantul beneficiază provizoriu de aceleași drepturi
conferite titularului de brevet pentru soi prevăzute la art. 30
alin. (1).
(2) Încălcarea drepturilor prevăzute la alin. (1) de către terți
atrage pentru persoanele vinovate obligația de despăgubire,
potrivit dreptului comun, titlul pentru plata despăgubirilor fiind
executoriu după acordarea brevetului pentru soi.
(3) Persoanele care, în perioada de protecție provizorie,
efectuează, fără autorizația titularului, faptele prevăzute la
art. 30 alin. (1) săvârșesc infracțiunile prevăzute la art. 43
alin. (1) și (2).
(4) În cazul în care cererea de brevet pentru soi este
respinsă, solicitantul nu beneficiază de drepturile prevăzute la
alin. (1).
ARTICOLUL 23
Prelungirea termenului-limită

(1) Termenele-limită privind examinarea cererii de brevet
pentru soi, precum și pentru repetarea testelor în vegetație pot
fi prelungite cu până la un an, cu plata tarifelor legale.
(2) La cererea solicitantului, înaintea expirării termenelorlimită potrivit prevederilor art. 17, durata termenelor poate fi
prelungită cu câte 3 luni, dar nu mai mult de două ori, sub
condiția plății tarifului legal.
ARTICOLUL 24
Retragerea cererii de brevet pentru soi

Ca urmare a unei notificări depuse de solicitant la ISTIS,
cererea de brevet pentru soi poate fi retrasă în orice moment,
până la luarea hotărârii de acordare a brevetului pentru soi.
ARTICOLUL 25
Revocarea brevetului pentru soi

(1) În termen de 3 luni de la publicarea acordării brevetului
pentru soi în Buletinul oficial, orice persoană interesată poate
cere la ISTIS revocarea brevetului pentru soi, dacă nu este
îndeplinită cel puțin una dintre condițiile prevăzute la art. 6—10
sau 15. Cererea se va face în scris, pentru motive întemeiate.
(2) Persoanele care cer la ISTIS revocarea brevetului pentru
soi au acces la documente, la rezultatele examinării tehnice și
la descrierea oficială a soiului.
(3) Cererea de revocare se va examina de către comisia de
reexaminare, în termen de 3 luni de la depunerea la ISTIS.
(4) Comisia de reexaminare poate să solicite ISTIS să repete
testele în vegetație sau să folosească un expert de cultură care
să participe la examinarea soiului.

(5) Hotărârea comisiei de reexaminare se comunică părților,
în termen de 15 zile de la pronunțare.
(6) Hotărârea comisiei de reexaminare poate fi supusă căilor
de atac, potrivit prevederilor art. 41.
(7) Hotărârile rămase definitive și irevocabile se publică în
primul număr al Buletinului oficial după luna luării hotărârii.
ARTICOLUL 26
Prioritatea unei noi cereri în cazul revocării

În situația în care o cerere de revocare este motivată de
nerespectarea condițiilor prevăzute la art. 10 și conduce la
retragerea sau la anularea cererii de brevet pentru soi și dacă
persoana care a solicitat revocarea depune o cerere de brevet
pentru soi, în interval de o lună de la retragere sau de la
respingerea cererii pentru același soi, poate cere ca data de
depozit a noii cereri să fie considerată data retragerii sau
respingerii cererii anterioare.
ARTICOLUL 27
Eliberarea brevetului pentru soi și înregistrarea denumirii soiului

(1) Brevetul pentru soi este eliberat de directorul general al
ISTIS, în temeiul hotărârii de acordare a brevetului pentru soi.
(2) Brevetul pentru soi și denumirea soiului se înscriu în
Registrul național al brevetelor pentru soiuri, care este public și
poate fi consultat de terți, cu plata tarifului de inspectare prin
ordin al ministrului agriculturii și dezvoltării rurale.
(3) În cazul cererii depuse de mai mulți solicitanți, brevetul
pentru soi se eliberează primului solicitant menționat în cerere,
iar celorlalți li se eliberează câte un duplicat al brevetului pentru
soi.
(4) Amelioratorul, în cazul în care nu este titularul brevetului,
este îndreptățit să primească, la cerere, o copie după brevetul
pentru soi eliberat.
ARTICOLUL 28
Tarife pentru eliberarea brevetului pentru soi și înregistrarea
denumirii soiului

(1) Pentru procedurile de examinare în fața ISTIS, solicitantul
va plăti tarife stabilite prin ordin al ministrului agriculturii și
dezvoltării rurale.
(2) Taxele se vor plăti pentru următoarele proceduri:
a) înregistrarea cererii de brevet pentru soi, potrivit art. 12
alin. (2);
b) examinarea denumirii soiului, potrivit art. 15;
c) examinarea formală, potrivit art. 16;
d) examinarea condițiilor de fond, potrivit art. 17;
e) examinarea tehnică, pe grupe de specii, potrivit art. 18;
f) eliberarea brevetului pentru soi, potrivit art. 27;
g) contestarea hotărârilor, potrivit art. 20 alin. (5), și
revocarea brevetului, potrivit art. 25;
h) menținerea în vigoare a brevetului pentru soi pe grupe de
specii, pentru fiecare an de protecție, potrivit art. 37.
CAPITOLUL V
Protecția soiului
ARTICOLUL 29
Durata de protecție a soiului

(1) Durata de protecție a soiului este de 25 de ani și se
calculează de la data acordării brevetului pentru soi până la
sfârșitul celui de-al 25-lea an calendaristic care urmează anului
acordării.
(2) Durata de protecție pentru soiurile de pomi, arbori și
arbuști ornamentali, viță-de-vie, cartofi și hamei este de 30 de
ani și se calculează de la data acordării brevetului pentru soi

MONITORUL OFICIAL AL ROMÂNIEI, PARTEA I, Nr. 926/28.XII.2011
până la sfârșitul celui de-al 30-lea an calendaristic care urmează
anului acordării.
CAPITOLUL VI
Drepturile titularului
ARTICOLUL 30
Drepturile titularului de brevet pentru soi

(1) Titularul de brevet pentru soi beneficiază de dreptul
exclusiv de exploatare a noului soi și de dreptul de a interzice
oricărei persoane să efectueze, fără autorizația sa, următoarele
acte privind materialul de înmulțire sau materialul recoltat
aparținând soiului protejat:
a) producerea sau reproducerea;
b) condiționarea în scopul înmulțirii;
c) oferirea spre vânzare;
d) vânzarea sau orice altă formă de comercializare;
e) importul;
f) exportul;
g) depozitarea pentru unul dintre scopurile prevăzute la
lit. a)—f).
(2) Pentru materialul recoltat, prevederile alin. (1) sunt
aplicabile dacă următoarele condiții sunt îndeplinite cumulativ:
a) materialul recoltat a fost obținut fără autorizația titularului
de a folosi materialul de înmulțire din soiul protejat;
b) titularul a omis să își exercite drepturile în legătură cu
constituenții noului soi.
(3) Prevederile alin. (1) se aplică și pentru soiurile care:
a) sunt esențial derivate din soiul protejat, dacă soiul protejat
nu este el însuși un soi esențial derivat;
b) nu se disting clar de soiul protejat, potrivit prevederilor
art. 7;
c) necesită, pentru producere, folosirea repetată a soiului
protejat.
(4) În sensul prevederilor alin. (3) lit. a), un soi este
considerat esențial derivat dintr-un soi inițial dacă:
a) este predominant derivat din soiul inițial sau dintr-un soi
care, la rândul său, este predominant derivat din soiul inițial;
b) este distinct față de soiul inițial din care a derivat, potrivit
art. 7;
c) este în esență identic cu soiul inițial, în expresia
caracterelor care rezultă din genotipul sau din combinația de
genotipuri dintre ele, cu excepția deosebirilor rezultate din
derivare.
(5) Titularul de brevet pentru soi este îndreptățit să solicite
redevențe pentru exploatarea soiului protejat în cazul acordării
de licențe pe bază contractuală, iar licențiatul este obligat la
plata sumelor de bani convenite.
(6) Valoarea redevenței se va stabili prin contract între
titularul de brevet și cel care multiplică și exploatează pentru
producție și/sau comercializează sămânța și materialul săditor.
Acordul titularului de brevet privind acordarea licenței pe bază
contractuală va fi depus de către operatorii economici
producători de semințe, în copie, la inspectoratele teritoriale
pentru calitatea semințelor și a materialului săditor.
(7) Litigiile se soluționează de către instanțele judecătorești
potrivit dreptului comun.
ARTICOLUL 31
Excepții de la drepturile titularului de brevet pentru soi

(1) Drepturile conferite titularului de brevet pentru soi nu se
extind asupra:
a) folosirii soiului în scop personal și necomercial;
b) folosirii soiului în scop experimental, care include crearea
de noi soiuri din materialul inițial;

11

c) folosirii soiului pentru crearea, descoperirea și dezvoltarea
de alte soiuri;
d) actelor prevăzute la art. 30 alin. (1) pentru alte soiuri care
se încadrează la lit. c), cu excepția cazului în care prevederile
art. 30 alin. (3) sunt aplicabile sau dacă celălalt soi ori material
aparținând soiului este protejat printr-un drept de proprietate
industrială echivalent;
e) actelor a căror interzicere ar încălca prevederile art. 1
alin. (2).
(2) Persoanele care folosesc soiul protejat în unul dintre
scopurile prevăzute la alin. (1) sunt obligate să informeze
titularul despre aceasta.
(3) Exploatarea soiului de către terți în intervalul cuprins între
decăderea din drepturi a titularului și revalidarea brevetului nu
constituie o încălcare a drepturilor prevăzute la art. 30.
ARTICOLUL 32
Privilegiul fermierului

(1) Pentru stimularea producției agricole la speciile de plante
prevăzute în anexa care face parte integrantă din prezenta lege,
fermierii pot să utilizeze, să cultive soiuri, pentru a obține recolte
pentru folosul propriu, fără a deține o licență de la titular, cu
excepția soiurilor protejate care sunt hibrizi sau soiuri sintetice.
(2) Pentru speciile care nu sunt incluse în anexă se aplică
prevederile alin. (5).
(3) Fermierii pot folosi sămânța obținută pentru semănat sau
prin procesatorii de sămânță.
(4) În situația în care sămânța se folosește prin procesatori,
aceasta trebuie să rămână identică cu sămânța din soiul protejat
și cu produsul recoltat.
(5) Fermierii sunt obligați să plătească titularului de brevet o
remunerație echitabilă pentru folosirea seminței din soiul
protejat, mai scăzută decât prețul plătit pentru o licență de
înmulțire a materialului din categoria biologică minimală
acceptată, folosită pentru certificarea oficială a soiului protejat.
(6) Titularul este îndreptățit să ceară, în scris, informațiile
necesare în legătură cu sămânța din soiul protejat, produsă de
fermier.
(7) Fermierii și procesatorii de sămânță au obligația să
furnizeze titularului, la cerere, informații în scris despre datele
lor de identificare.
(8) Procesatorii de semințe sunt obligați, la cerere, să
furnizeze titularului informații în scris despre cantitatea de
sămânță din soiul protejat, livrată pentru procesare, precum și
despre cantitatea de sămânță obținută după procesare, data și
locul prelucrării și identitatea persoanei pentru care s-a făcut
procesarea.
(9) Fermierii au obligația, la cerere, să furnizeze titularului
informații în scris despre cantitatea de sămânță utilizată și, după
caz, identitatea procesatorului de sămânță.
(10) Titularul are obligația, la cerere, să furnizeze fermierilor
informații în scris referitoare la prețul încasat pentru licența de
producere de sămânță, de categoria cea mai slabă, calificată
pentru certificarea oficială, din soiul protejat în aceeași zonă.
(11) Titularul de brevet poate cere informații agricultorilor și
procesatorilor de sămânță. Informații pot fi furnizate și de
organismele oficiale implicate în controlul producției agricole,
dacă aceste informații au fost obținute în exercitarea atribuțiilor
de serviciu, fără alte obligații și costuri suplimentare. Referitor la
datele personale, aceste prevederi nu pot să încalce legislația
națională privind protecția individuală referitoare la procesarea
și mișcarea liberă a datelor personale.

12

MONITORUL OFICIAL AL ROMÂNIEI, PARTEA I, Nr. 926/28.XII.2011
ARTICOLUL 33
Epuizarea drepturilor titularului de brevet pentru soi

Dreptul titularului de brevet pentru soi nu se extinde asupra
actelor referitoare la materialul de înmulțire și la materialul
recoltat din soiul protejat sau dintr-un soi prevăzut la art. 30
alin. (2), precum și nici asupra celor referitoare la oricare parte
de plantă din soiul protejat sau la oricare material derivat din
acest soi, care a fost vândut sau a fost comercializat de către
titular ori cu consimțământul acestuia, decât dacă astfel de acte
implică:
a) înmulțirea soiului protejat, cu excepția cazului în care
această înmulțire a fost făcută atunci când materialul a fost pus
la dispoziția terților pentru înmulțire;
b) exportul de material din soiul protejat într-o țară terță care
nu protejează soiurile de plante din genurile și speciile cărora le
aparține soiul protejat, cu excepția cazului în care materialul este
destinat consumului alimentar.
CAPITOLUL VII
Încetarea efectelor brevetului pentru soi
ARTICOLUL 34
Anularea brevetului pentru soi

(1) ISTIS declară brevetul pentru soi nul dacă constată una
dintre următoarele situații:
a) soiul nu era nou, în sensul art. 6, sau distinct, în sensul
art. 7, la data depunerii cererii sau la data revendicării priorității,
după caz;
b) acordarea brevetului pentru soi s-a bazat esențial pe
informații și documente furnizate de ameliorator, soiul nu a fost
uniform, în sensul art. 8, sau stabil, în sensul art. 9, la data
acordării drepturilor;
c) persoana căreia i s-a acordat brevetul pentru soi nu era
îndreptățită, cu excepția cazului în care a avut loc o transmitere
a drepturilor către persoana îndreptățită.
(2) Hotărârile ISTIS se comunică părților în termen de 15 zile
de la pronunțare și pot fi supuse căilor de atac prevăzute la
art. 41.
(3) Hotărârea de anulare a brevetului pentru soi, rămasă
definitivă și irevocabilă, se publică în Buletinul oficial și anularea
se operează în Registrul național al brevetelor pentru soiuri.

(3) Titularul de brevet pentru soi poate cere la ISTIS
revalidarea brevetului pentru soi pentru motive justificate, în
termen de 6 luni de la data publicării decăderii.
(4) Hotărârea privind cererea de revalidare a brevetului
pentru soi se comunică părților în termen de 15 zile de la
pronunțare și poate fi supusă căilor de atac prevăzute la art. 41.
Revalidarea se publică în Buletinul oficial.
ARTICOLUL 36
Renunțarea la brevetul pentru soi

(1) Titularul de brevet pentru soi poate renunța oricând pe
durata protecției soiului la brevetul pentru soi, pe baza unei
declarații scrise transmise la ISTIS.
(2) Renunțarea la brevetul pentru soi produce efecte de la
data transmiterii cererii la ISTIS.
(3) Renunțarea se înscrie în Registrul național al brevetelor
pentru soiuri și produce efecte pentru terți de la data publicării
în Buletinul oficial.
(4) Dacă brevetul pentru soi a făcut obiectul unui contract de
licență, renunțarea este posibilă numai cu acordul licențiatului.
CAPITOLUL VIII
Exploatarea soiului protejat
ARTICOLUL 37
Menținerea soiului protejat

(1) Titularul de brevet pentru soi este obligat ca, pe toată
durata de valabilitate a brevetului pentru soi, să mențină soiul,
astfel încât acesta să își păstreze toate caracterele prezentate
în descrierea oficială, la data acordării brevetului pentru soi.
(2) Pentru verificarea distinctivității, a uniformității și a
stabilității noului soi, autoritatea națională poate cere titularului
de brevet pentru soi să furnizeze semințe, material de înmulțire,
documente sau orice alte informații necesare verificării.
(3) ISTIS poate cere titularului de brevet pentru soi, pe toată
durata de valabilitate a brevetului, informații și documente din
care să rezulte existența soiului și menținerea caracteristicilor
acestuia.
(4) Dacă titularul de brevet pentru soi nu dă curs cererii
adresate de ISTIS, titularul de brevet este decăzut din drepturile
conferite de brevetul pentru soi, potrivit prevederilor art. 35
alin. (1) lit. a).

ARTICOLUL 35
Decăderea din drepturi a titularului de brevet pentru soi

ARTICOLUL 38

(1) ISTIS decade titularul de brevet pentru soi din drepturile
decurgând din acesta, atunci când constată una dintre
următoarele situații:
a) titularul de brevet pentru soi nu îndeplinește obligația de
menținere a soiului protejat, prevăzută la art. 37 alin. (1);
b) titularul de brevet pentru soi nu dă curs cererii ISTIS sau
autorității naționale de a furniza informații sau material în scopul
verificării existenței soiului protejat pe parcursul perioadei de
valabilitate a brevetului pentru soi;
c) titularul de brevet pentru soi nu propune în termenul
acordat o denumire adecvată pentru soi, atunci când ISTIS
solicită schimbarea denumirii soiului, deoarece aceasta nu mai
satisface condițiile prevăzute la art. 15;
d) titularul de brevet pentru soi nu plătește tarifele de
menținere în vigoare a brevetului pentru soi.
(2) ISTIS nu va proceda la decăderea titularului din drepturi
înainte de a-i notifica neîndeplinirea uneia dintre obligațiile
prevăzute la alin. (1). Decăderea din drepturi a titularului de
brevet pentru soi se publică în Buletinul oficial și produce efecte
de la data înscrierii în Registrul național al brevetelor pentru
soiuri.

Transmiterea drepturilor asupra soiului

(1) Dreptul la acordarea unui brevet pentru soi, dreptul la
brevetul pentru soi, precum și drepturile ce decurg din brevetul
pentru soi pot fi transmise altor persoane fizice sau juridice.
(2) Transmiterea drepturilor se poate face prin cesiune,
licență exclusivă sau neexclusivă ori prin succesiune legală sau
testamentară.
(3) Dacă o altă persoană decât cea care figurează în brevet
este îndreptățită la acordarea brevetului pentru soi, ISTIS
eliberează brevetul pentru soi persoanei îndreptățite și publică
schimbarea în Buletinul oficial.
(4) Dacă brevetul pentru soi aparține mai multor persoane,
partea ce îi revine uneia dintre acestea poate fi transmisă unor
terți, dacă li se notifică acest lucru în scris, iar aceștia nu
răspund în interval de o lună.
(5) Transmiterea drepturilor intră în vigoare la data încheierii
perioadei de 30 de zile.
(6) Transmiterea drepturilor nu afectează drepturile
dobândite de către terți înaintea datei de transmitere.
(7) Transmiterea drepturilor se înscrie, după caz, în Registrul
național al cererilor de brevete pentru soiuri sau în Registrul

MONITORUL OFICIAL AL ROMÂNIEI, PARTEA I, Nr. 926/28.XII.2011
național al brevetelor pentru soiuri, se publică în Buletinul oficial
și devine opozabilă terților de la această dată.
(8) O transmitere care încă nu a fost înscrisă în Registru
poate să fie invocată împotriva terților care au dobândit drepturi
ulterior datei de transmitere, dacă la data la care au dobândit
aceste drepturi cunoșteau că s-a făcut transmiterea.
ARTICOLUL 39
Contractul de licență

(1) Dacă se acordă o licență exclusivă, licențiatul beneficiază
de dreptul exclusiv de exploatare a noului soi, în limitele
prevăzute în contractul de licență.
(2) Producerea de semințe certificate, procesarea sau
comercializarea acestora pot fi transmise numai în baza
contractului de licență încheiat cu titularul de brevet în care se
includ plata redevenței și durata contractului.
(3) Dacă se acordă o licență neexclusivă, titularul își
păstrează dreptul de a acorda licență și altor persoane, iar
licențiatul nu poate să transmită terților dreptul de exploatare
primit.
(4) Titularul de brevet pentru soi poate solicita la ISTIS
publicarea ofertei de licență în Buletinul oficial.
(5) ISTIS va înregistra contractul de licență în Registrul
național al brevetelor pentru soiuri și îl va publica în Buletinul
oficial.
(6) La solicitarea persoanei interesate, ISTIS poate înregistra
și alte transmiteri de drepturi asupra soiului protejat, cu plata
tarifului legal.

13

(9) Dacă titularul unui brevet pentru soi solicită acordarea
unei licențe pentru folosirea unei invenții biotehnologice
protejate printr-un brevet de invenție, Tribunalul București,
potrivit Legii nr. 64/1991 privind brevetele de invenție,
republicată*), poate acorda o licență obligatorie neexclusivă, cu
plata către titular a unei redevențe rezonabile.
(10) La solicitarea motivată, prezentată de persoana
interesată, Ministerul Agriculturii și Dezvoltării Rurale sau, după
caz, Tribunalul București poate retrage licența obligatorie, atunci
când circumstanțele care au condus la acordarea acesteia au
încetat să mai existe, cu condiția ca interesele legitime ale
persoanei care a dobândit-o să fie protejate într-o manieră
corespunzătoare. Licența nu va fi retrasă dacă circumstanțele
care au determinat acordarea acesteia riscă să se producă din
nou.
(11) Hotărârile privind acordarea utilizării unei licențe
obligatorii, precum și cele privind remunerația prevăzută în
raport cu utilizarea acesteia pot fi atacate la Curtea de Apel
București, în termen de 15 zile de la comunicare.
(12) Hotărârile judecătorești definitive și irevocabile privind
acordarea sau, după caz, retragerea licenței obligatorii se
comunică de persoana interesată la ISTIS, care le înregistrează
în Registrul național al brevetelor pentru soiuri și publică
mențiunea acestor hotărâri în Buletinul oficial, în termen de o
lună de la comunicare.
CAPITOLUL IX
Apărarea drepturilor privind noile soiuri de plante

ARTICOLUL 40

ARTICOLUL 41

Licența obligatorie

Căile de atac împotriva hotărârilor ISTIS

(1) Pentru motive de interes public, la cererea unei părți
interesate se poate acorda o licență obligatorie, neexclusivă, de
către Ministerul Agriculturii și Dezvoltării Rurale.
(2) În situația acordării licenței obligatorii, se vor preciza
activitățile permise și condițiile rezonabile.
(3) Condițiile rezonabile vor lua în considerare interesele
titularului brevetului pentru soi care ar putea fi afectate de
acordarea licenței obligatorii.
(4) Licența obligatorie se acordă pe o perioadă limitată în
timp, cu plata unei remunerații către titular, care, la rândul său,
va îndeplini anumite obligații necesare exploatării licenței
obligatorii.
(5) Acordarea licenței obligatorii nu împiedică titularul să își
exploateze soiul sau să acorde alte licențe neexclusive terților.
(6) La expirarea fiecărui an calendaristic de licență
obligatorie sau oricând în timpul duratei de exploatare acordate,
părțile implicate pot cere modificarea condițiilor de exploatare a
licenței obligatorii.
(7) În cazul unui soi esențial derivat, dacă titularul soiului
inițial refuză să acorde o licență de exploatare a soiului derivat,
o licență obligatorie neexclusivă poate fi acordată în temeiul unei
hotărâri judecătorești definitive.
(8) Dacă titularul unei invenții biotehnologice solicită
acordarea unei licențe obligatorii neexclusive pentru folosirea
unui soi protejat, Ministerul Agriculturii și Dezvoltării Rurale
poate acorda o licență obligatorie neexclusivă, cu condiția plății
unei remunerații rezonabile titularului soiului protejat, în
următoarele situații:
a) titularul invenției a cerut titularului brevetului pentru soi o
licență pe bază contractuală și nu a obținut-o; sau
b) invenția constituie un progres tehnic semnificativ, de un
interes economic deosebit.

(1) Hotărârile luate de ISTIS pot fi contestate de către
persoanele interesate. Cererea va fi depusă la ISTIS în interval
de două luni de la comunicarea hotărârii, iar motivele contestării,
în interval de până la 4 luni.
(2) Contestația sau, după caz, cererea de revocare ori de
anulare a brevetului pentru soi va fi examinată de către comisia
de reexaminare, în termen de 90 de zile de la depunere, dacă
dovezile permit soluționarea cauzei în acest termen.
Componența acestei comisii va fi alta decât a celei de
examinare și va fi alcătuită din reprezentanți ai Ministerului
Agriculturii și Dezvoltării Rurale și ai ISTIS. Conducerea
ministerului va aproba componența comisiei de reexaminare,
formată din experți pe cultură.
(3) Hotărârile comisiei se comunică părților în termen de
15 zile de la pronunțare și pot fi atacate cu apel la Tribunalul
București, în termen de 30 de zile de la comunicare.
(4) Hotărârea Tribunalului București poate fi atacată cu
recurs la Curtea de Apel București, în termen de 15 zile de la
comunicare.
(5) La cererea instanței judecătorești, ISTIS este obligat să
transmită documentele și informațiile necesare judecării cauzei
cu care a fost învestită.
ARTICOLUL 42
Competențele instanțelor judecătorești

Litigiile cu privire la calitatea de ameliorator, titular de brevet
pentru soi, sau cele cu privire la alte drepturi născute din
brevetul pentru soi, inclusiv drepturile patrimoniale ale
amelioratorului, din contractul de cesiune sau licență ori cele
referitoare la nerespectarea prevederilor art. 37 alin. (1) și ale
art. 38 sunt de competența instanțelor judecătorești.

*) Legea nr. 64/1991 a fost republicată în Monitorul Oficial al României, Partea I, nr. 541 din 8 august 2007.

14

MONITORUL OFICIAL AL ROMÂNIEI, PARTEA I, Nr. 926/28.XII.2011
CAPITOLUL X
Infracțiuni și pedepse
SECȚIUNEA 1
ARTICOLUL 43
Infracțiuni de contrafacere și divulgare

(1) Constituie infracțiune de contrafacere efectuarea fără
autorizația titularului brevetului pentru soi și cu intenție a oricărui
act prevăzut la art. 30 alin. (1).
(2) De asemenea, constituie infracțiune săvârșirea cu intenție
a următoarelor fapte:
a) folosirea pentru materialul de înmulțire, produs și vândut,
a unei alte denumiri decât cea înregistrată;
b) folosirea denumirii înregistrate a unui nou soi pentru
materialul de înmulțire, produs și vândut, care nu aparține
acestui soi;
c) atribuirea, pentru materialul de înmulțire produs și vândut,
a unei denumiri foarte apropiate de cea a soiului protejat, astfel
încât să poată produce confuzii;
d) vânzarea de material de înmulțire cu mențiunea falsă că
aparține soiului pentru care s-a acordat brevet pentru soi,
inducând astfel în eroare cumpărătorul;
e) falsul la înscrierea unui soi în Registrul național al
brevetelor pentru soiuri;
f) întocmirea de rapoarte false, precum și falsificarea
documentelor cerute de prezenta lege;
g) furnizarea de documente care conțin informații false.
(3) Faptele prevăzute la alin. (1) și (2) se pedepsesc cu
închisoare de la 3 luni la 2 ani sau cu amendă de la 10.000 lei
la 30.000 lei. Tentativa se pedepsește.
(4) Divulgarea de date sau informații, reprezentând un secret
comercial referitor la un nou soi pentru care s-a depus o cerere
de acordare a unui brevet pentru soi, se pedepsește cu
închisoare de la 6 luni la 2 ani sau cu amendă de la 10.000 lei
la 30.000 lei. Tentativa se pedepsește.
(5) În situația în care infracțiunile prevăzute la alin. (1), (2) și
(4) sunt săvârșite de un funcționar, în exercițiul atribuțiilor de
serviciu, pedeapsa este închisoarea de la 6 luni la 5 ani.
Acțiunea penală se pune în mișcare la plângerea prealabilă a
părții vătămate.
(6) Pentru prejudiciile cauzate titularului de brevet, acesta
are dreptul la despăgubiri, potrivit prevederilor dreptului comun,
și poate solicita instanței judecătorești să dispună măsura de
confiscare sau, după caz, distrugerea produselor contrafăcute.
SECȚIUNEA a 2-a
ARTICOLUL 44
Acțiunea în contrafacere

(1) O acțiune în contrafacere poate fi pornită numai după
publicarea acordării brevetului pentru soi.
(2) Dacă a fost acordată o licență și nu sunt alte prevederi în
contract, licențiatul poate introduce o acțiune în contrafacere
doar cu consimțământul titularului brevetului pentru soi.
(3) Deținătorul unei licențe exclusive poate introduce o
acțiune în contrafacere, dacă l-a înștiințat pe titularul brevetului
pentru soi și acesta nu a acționat în termenul solicitat de
licențiat.
(4) Când o acțiune în contrafacere a fost pornită de către
titularul brevetului pentru soi, licențiatul se poate constitui parte
civilă pentru repararea prejudiciului.

CAPITOLUL XI
Măsuri asigurătorii și probe
ARTICOLUL 45
Măsuri asigurătorii, probe

(1) Titularul brevetului pentru soi poate solicita instanței
judecătorești:
a) ordonarea unor măsuri asigurătorii, atunci când există un
risc de încălcare a drepturilor decurgând din brevetul pentru soi
și dacă această încălcare riscă să cauzeze un prejudiciu
ireparabil și există un risc de distrugere a elementelor de probă;
b) ordonarea, imediat după urmărire, a unor măsuri privind
încetarea faptelor de încălcare a drepturilor decurgând din
brevetul pentru soi, săvârșite de o terță persoană cu ocazia
introducerii în circuitul comercial a unor mărfuri importante, care
implică o atingere a acestor drepturi;
c) ordonarea măsurii confiscării sau distrugerii materialului
de înmulțire prevăzut la art. 43 alin. (2).
(2) Instanța va putea dispune autorului încălcării drepturilor
decurgând din brevetul pentru soi să informeze titularul asupra
identității terților care au participat la producerea și distribuirea
materialului de înmulțire prevăzut la art. 43 alin. (2).
(3) Pentru ordonarea măsurilor prevăzute la alin. (1) sunt
aplicabile dispozițiile Codului de procedură civilă.
(4) Când ordonă măsuri asigurătorii, instanța poate obliga
reclamantul la plata unei cauțiuni, în suma stabilită de aceasta.
(5) Instanța va putea cere reclamantului să furnizeze orice
elemente probatorii de care dispune, pentru a dovedi că este
deținătorul dreptului care a fost încălcat ori a cărui încălcare este
inevitabilă.
(6) În cazurile în care mijloacele de probă în susținerea
pretențiilor reclamantului se află sub controlul pârâtului, instanța
va putea ordona ca probele să fie produse de către pârât, sub
condiția garantării confidențialității informațiilor, potrivit legii.
(7) Instanța va putea ordona reclamantului să plătească
toate daunele cauzate pârâtului, ca urmare a unei exercitări
abuzive a drepturilor procedurale cu privire la un nou soi.
ARTICOLUL 46
Competențe

(1) Competențele pentru punerea în aplicare a prezentei legi
aparțin ISTIS.
(2) ISTIS, ca organ de specialitate în subordinea Ministerului
Agriculturii și Dezvoltării Rurale, este autoritatea oficială
desemnată pentru acordarea protecției juridice a soiurilor pe
teritoriul României, care acordă brevete pentru noile soiuri, în
conformitate cu prezenta lege și cu respectarea convențiilor la
care România este parte, și are următoarele atribuții:
a) înregistrează, publică și examinează cererile de acordare
a brevetelor pentru noile soiuri;
b) organizează și ține Registrul național al cererilor de
brevete pentru soiuri și Registrul național al brevetelor pentru
soiuri;
c) editează periodic Buletinul oficial, care conține informații
cu privire la cererile de brevete pentru soiuri, la denumirea de
noi soiuri și la propunerea de denumiri, precum și la noile soiuri
pentru care s-a acordat brevet;
d) elaborează metodologia de examinare tehnică în vederea
stabilirii distinctivității, uniformității și stabilității soiurilor pentru
care s-a cerut acordarea protecției în conformitate cu normele
CPVO, UPOV și interne, în domeniu;
e) stabilește, pentru speciile pentru care nu există ghiduri
UPOV sau CPVO, metodologia de examinare tehnică în
conformitate cu normele interne și internaționale în vigoare;

MONITORUL OFICIAL AL ROMÂNIEI, PARTEA I, Nr. 926/28.XII.2011
f) efectuează examinarea tehnică în vegetație pentru
stabilirea distinctivității, uniformității și stabilității (DUS) în
centrele de testare, pentru soiurile la care s-a cerut acordarea
protecției;
g) atestă reprezentanții autorizați pentru procedurile privind
protecția noilor soiuri de plante în fața ISTIS;
h) asigură schimbul de publicații cu autoritățile naționale
similare străine și cu organisme și organizații internaționale de
profil;
i) dezvoltă relații de cooperare cu statele-părți contractante
ale Convenției, cu Biroul UPOV și cu Oficiul comunitar.
(3) În exercitarea atribuțiilor sale, Ministerul Agriculturii și
Dezvoltării Rurale:
a) monitorizează activitatea privind protecția dreptului de
proprietate intelectuală asupra soiurilor, cu toate drepturile și
obligațiile ce decurg din prezenta lege;
b) împreună cu ISTIS colaborează cu asociațiile
amelioratorilor, ale titularilor de brevete pentru soiuri, ale
producătorilor de semințe și material de înmulțire, cu institutele
și stațiunile de cercetare de profil, în vederea protecției și
promovării noilor soiuri, și stabilește strategia de dezvoltare în
domeniul creării de noi soiuri;
c) acordă licență obligatorie, potrivit prevederilor art. 40
alin. (1);
d) acordă licență obligatorie neexclusivă, potrivit prevederilor
art. 40 alin. (8);
e) prin inspectoratele teritoriale pentru calitatea semințelor și
materialului săditor, în cazul soiurilor protejate, solicită
multiplicatorilor acordul titularului de brevet.
ARTICOLUL 47
Protecția noilor soiuri în străinătate

Persoanele fizice și juridice române au dreptul să își aleagă
statul sau organizația interguvernamentală unde vor să depună
pentru prima dată o cerere de brevet pentru soi sau pentru un
titlu de protecție echivalent.
ARTICOLUL 48
Registrul național al cererilor de brevete pentru soiuri

În Registrul național al cererilor de brevete pentru soiuri
(RNCBS) sunt publicate cel puțin următoarele indicații:
a) numărul cererii de brevet pentru soi;
b) specia, taxonul botanic și denumirea soiului;
c) data de depozit;
d) numele și adresa solicitantului;
e) numele și adresa amelioratorului;
f) numele și adresa mandatarului;
g) modificările în situația juridică a cererii de brevet pentru
soi.
ARTICOLUL 49
Registrul național al brevetelor pentru soiuri

În Registrul național al brevetelor pentru soiuri (RNBS) sunt
înregistrate cel puțin următoarele indicații:
a) data și numărul cererii de acordare a brevetului pentru soi,
completate la ISTIS;
b) data de prioritate;

15

c) data de depozit;
d) numele și adresa solicitantului;
e) statul în care solicitantul își are sediul;
f) numele și adresa mandatarului;
g) numele și adresa amelioratorului;
h) taxonul botanic;
i) denumirea soiului;
j) numele/denumirea și adresa/sediul titularului;
k) schimbările privind adresa și numele titularului;
l) orice modificare sau transmitere de drepturi;
m) tariful de eliberare și de menținere a brevetului pentru soi;
n) titularul brevetului pentru soi;
o) declarații de renunțare la brevetele pentru soi;
p) hotărârea de anulare sau decădere, după caz.
ARTICOLUL 50
Protecția soiurilor la Oficiul comunitar

(1) Dacă un solicitant român dorește să depună o cerere de
protecție la Oficiul comunitar, acesta poate să o depună:
a) direct la Oficiul comunitar, printr-un mandatar cu sediul
sau rezidența în Uniunea Europeană; sau
b) la ISTIS, care va funcționa ca oficiu receptor al cererii de
protecție.
(2) Cererea de protecție a noului soi conținând documentele
prevăzute în Regulamentul (CE) nr. 2100/1994 al Consiliului din
27 iulie 1994 de instituire a unui regim de protecție comunitară
a soiurilor de plante, depusă la ISTIS, va fi transmisă la Oficiul
comunitar în interval de două săptămâni de la depunere, sub
condiția plății tarifului de înregistrare a cererii.
(3) Data de depozit a cererii la Oficiul comunitar va fi data la
care se primește o cerere completă și sunt plătite tarifele legale.
(4) Orice soi protejat prin dreptul comunitar nu mai poate
constitui obiectul unui brevet pentru soi național.
(5) Dacă titularul unui drept național pentru un soi
dobândește ulterior un drept comunitar, titlul național se
suspendă.
CAPITOLUL XII
Dispoziții tranzitorii și finale
ARTICOLUL 51
Dispoziții tranzitorii și finale

(1) Cererile de brevete pentru soi, înregistrate la Oficiul de
Stat pentru Invenții și Mărci în condițiile Legii nr. 64/1991 privind
brevetele de invenție, republicată, și ale Hotărârii Guvernului
nr. 152/1992 pentru aprobarea Regulamentului de aplicare a
Legii nr. 64/1991*), pentru care nu s-a luat o hotărâre de
admitere sau de respingere, se soluționează potrivit prevederilor
prezentei legi.
(2) Prezenta lege intră în vigoare la 90 de zile de la data
publicării ei în Monitorul Oficial al României, Partea I.
(3) La data intrării în vigoare a prezentei legi se abrogă
dispozițiile referitoare la protecția soiurilor și hibrizilor de plante,
prevăzute la art. 7 alin. 3 și la art. 11 din Legea nr. 64/1991**)
dispozițiile referitoare la soiuri și hibrizi de plante din cap. III al
Hotărârii Guvernului nr. 152/1992*), precum și orice alte
dispoziții contrare.

*) Hotărârea Guvernului nr. 152/1992 pentru aprobarea Regulamentului de aplicare a Legii nr. 64 din 11 octombrie 1991 privind brevetele de invenție,
publicată în Monitorul Oficial al României, Partea I, nr. 79 din 30 aprilie 1992, cu modificările ulterioare, a fost abrogată prin Hotărârea Guvernului nr. 499/2003
pentru aprobarea Regulamentului de aplicare a Legii nr. 64/1991 privind brevetele de invenție, publicată în Monitorul Oficial al României, Partea I, nr. 348 din
22 mai 2003.
**) Legea nr. 64/1991 privind brevetele de invenție a fost republicată în Monitorul Oficial al României, Partea I, nr. 541 din 8 august 2007.

16

MONITORUL OFICIAL AL ROMÂNIEI, PARTEA I, Nr. 926/28.XII.2011
ANEXĂ

SPECIILE DE PLANTE AGRICOLE

la care se aplică dispozițiile privitoare la privilegiul fermierului
a) Plante furajere
Cicer arietinum L. — năut
Lupinus luteus L. — lupin galben
Medicago sativa L. — lucernă
Pisum sativum L. (partim.) — mazăre de câmp
Trifolium alexandrinum L. — trifoi de Alexandria
Trifolium resupinatum L. — trifoi persan
Vicia faba L. — bob
Vicia sativa L. — măzăriche
Lolium multiflorum Lam. — raigras italian
b) Cereale
Avena sativa L. — ovăz
Hordeum vulgare L. — orz
Oryza sativa L. — orez

Phalaris canariensis L. — iarba canarilor
Secale cereale L. — secară
X Triticosecale Wittm. — triticale
Triticum aestivum L. Emend, Fiori et Paol — grâu comun
Triticum durum Desf. — grâu dur
Triticum spelta L. — grâu spelta
c) cartof
Solanum tuberosum L. — cartof
d) Plante tehnice și oleaginoase
Brassica napus L. (partim.) — rapiță pentru ulei
Brassica rapa L. — colza
Linum usitatissimum L. — in pentru ulei (cu excepția inului
pentru fibră)

N O T Ă:

Legii nr. 255/1998 privind protecția noilor soiuri de plante,
republicată, care va fi aprobat prin ordin al ministrului agriculturii
și dezvoltării rurale.
Art. III. — Articolul 3 din Legea nr. 186/2000 privind aderarea
României la Convenția internațională pentru protecția noilor
soiuri de plante din 2 decembrie 1961, revizuită la Geneva la
10 noiembrie 1972, la 23 octombrie 1978 și la 19 martie 1991,
publicată în Monitorul Oficial al României, Partea I, nr. 547 din
6 noiembrie 2000, se modifică după cum urmează:
«Art. 3. — Ministerul Agriculturii și Dezvoltării Rurale este
desemnat să plătească Uniunii Internaționale pentru Protecția
Noilor Soiuri de Plante contribuția anuală a României,
determinată în conformitate cu art. 29 din Convenția
internațională pentru protecția noilor soiuri de plante.»
Art. IV. — La data intrării în vigoare a prezentei legi, se
abrogă:
a) Secțiunea a 3-a din Cap. II, alcătuită din art. 18—21, și
anexa nr. 3 din Ordonanța Guvernului nr. 41/1998 privind taxele
în domeniul protecției proprietății industriale și regimul de
utilizare a acestora, republicată în Monitorul Oficial al României,
Partea I, nr. 959 din 29 noiembrie 2006, cu modificările
ulterioare;
b) Hotărârea Guvernului nr. 984/2007 pentru aprobarea
Regulamentului de aplicare a Legii nr. 255/1998 privind protecția
noilor soiuri de plante, publicată în Monitorul Oficial al României,
Partea I, nr. 638 din 18 septembrie 2007.”

Reproducem mai jos art. II, III și IV din Legea nr. 204/2011,
care nu sunt încorporate în textul republicat al Legii nr. 255/1998
și care se aplică, în continuare, ca dispoziții proprii ale Legii
nr. 204/2011:
ăArt. II. — (1) Predarea-preluarea documentelor privind
protecția noilor soiuri de plante între Oficiul de Stat pentru
Invenții și Mărci și ISTIS se face pe bază de protocol, în termen
de 15 zile de la data intrării în vigoare a prezentei legi.
(2) Protocolul de predare-preluare cuprinde următoarele
documente:
a) Registrul național al cererilor de brevete pentru soiuri
(RNCBS);
b) Registrul național al brevetelor pentru soiuri (RNBS);
c) baza de date cu soiurile brevetate, soiuri revocate, soiuri
respinse etc.;
d) cererile de acordare a brevetelor de soi, în curs;
e) formularul de brevet de soi;
f) Buletinul Oficial al Brevetelor pentru Soiuri;
g) toate celelalte documente privind activitatea de protecție
a noilor soiuri de plante.
(3) Cererile de brevete pentru soi înregistrate la Oficiul de
Stat pentru Invenții și Mărci în condițiile Legii nr. 255/1998
privind protecția noilor soiuri de plante, republicată, pentru care
nu s-a luat o hotărâre de acordare sau de respingere până la
intrarea în vigoare a prezentei legi, se soluționează potrivit
prevederilor prezentei legi.
(4) În termen de 90 de zile de la intrarea în vigoare a
prezentei legi, ISTIS va elabora regulamentul pentru aplicarea

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 926/28.XII.2011 conține 16 pagini.

Prețul: 3,20 lei

&JUYDGY|528871]
ISSN 1453—4495

