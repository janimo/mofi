PARTEA I

Anul 179 (XXIII) — Nr. 895

Vineri, 16 decembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.338 din 11 octombrie 2011 referitoare la excepția
de neconstituționalitate a prevederilor art. 329 din
Codul de procedură civilă ..........................................

2–4

Decizia nr. 1.340 din 13 octombrie 2011 referitoare la excepția
de neconstituționalitate a dispozițiilor art. 84 alin. (5)
lit. a) din Legea nr. 128/1997 privind Statutul
personalului didactic ..................................................

4–6

Decizia nr. 1.359 din 13 octombrie 2011 referitoare la excepția
de neconstituționalitate a dispozițiilor Legii nr. 119/2010
privind stabilirea unor măsuri în domeniul pensiilor ....

6–9

Decizia nr. 1.446 din 3 noiembrie 2011 referitoare la excepția
de neconstituționalitate a Ordonanței de urgență a
Guvernului nr. 50/2010 privind contractele de credit
pentru consumatori, în ansamblul său, și a dispozițiilor
art. 2 alin. (1), art. 13 alin. (2), art. 14 alin. (1) lit. t) și
alin. (2), art. 36, art. 88 alin. (1) lit. b) și d), alin. (2) și
(3), art. 91, art. 92 și art. 95 din aceeași ordonanță de
urgență, în special ......................................................

9–11

Decizia nr. 1.449 din 3 noiembrie 2011 referitoare la excepția
de neconstituționalitate a dispozițiilor art. 83 alin. 1
raportat la art. 83 alin. 3 din Codul penal ..................

11–12

Decizia nr. 1.450 din 3 noiembrie 2011 referitoare la excepția
de neconstituționalitate a dispozițiilor art. 23 alin. (2)
din Legea nr. 275/2006 privind executarea pedepselor
și a măsurilor dispuse de organele judiciare în cursul
procesului penal ........................................................

12–14

Decizia nr. 1.484 din 10 noiembrie 2011 referitoare la excepția
de neconstituționalitate a dispozițiilor art. 88 alin. (1)
lit. c) din Legea nr. 161/2003 privind unele măsuri
pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției..............

14–15

2

MONITORUL OFICIAL AL ROMÂNIEI, PARTEA I, Nr. 895/16.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.338
din 11 octombrie 2011

referitoare la excepția de neconstituționalitate a prevederilor art. 329 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 329 din Codul de procedură civilă, excepție
ridicată de Margareta Tănase în Dosarul nr. 7.621/2/2009 al
Înaltei Curți de Casație și Justiție — Secția de contencios
administrativ și fiscal și care formează obiectul Dosarului Curții
Constituționale nr. 251D/2011.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2011, pronunțată în Dosarul
nr. 7.621/2/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 329 din Codul de procedură civilă.
Excepția a fost ridicată de Margareta Tănase cu prilejul
soluționării recursului declarat împotriva Sentinței nr. 393 din
20 ianuarie 2010, pronunțată de Curtea de Apel București — Secția
a VIII-a de contencios administrativ și fiscal într-o cauză având
ca obiect recunoașterea dreptului asupra unor sporuri salariale.
În motivarea excepției de neconstituționalitate autorul
acesteia susține, în esență, că reglementarea recursului în
interesul legii permite Secțiilor Unite ale Înaltei Curți de Casație
și Justiție să se substituie legislativului și să impună instanțelor
judecătorești, independente și imparțiale, o interpretare
obligatorie, care nu poate fi supusă controlului niciunei alte
instanțe judecătorești. Invocând Decizia nr. 20/2009, pronunțată
de Secțiile Unite ale Înaltei Curți de Casație și Justiție cu prilejul
soluționării unui recurs în interesul legii, autorul arată că, prin
intermediul unei norme procedurale — art. 329 din Codul de
procedură civilă —, se impune cauzei sale o soluție dinainte
cunoscută și stabilită, vădit incorectă, fiind astfel lipsit de dreptul
fundamental de a beneficia de o judecată reală, eficientă și
corectă. Se ajunge astfel în situația în care, printr-o decizie, pe

care autorul excepției o consideră nefondată, neîntemeiată și
emisă cu exces de putere, sunt desființate drepturi ale
funcționarilor publici prevăzute în mod expres într-o lege
organică — Legea nr. 188/1999 privind Statutul funcționarilor
publici.
De asemenea, sunt invocate aspecte din jurisprudența Curții
Europene a Drepturilor Omului privind caracterul efectiv al căilor
interne de recurs, cu referire la hotărârile pronunțate în cauzele
Tudor Tudor împotriva României, 2009, Viașu împotriva
României, 2008, Faimblat împotriva României, 2009, Katz
împotriva României, 2009.
Înalta Curte de Casație și Justiție — Secția de contencios
administrativ și fiscal apreciază că excepția de
neconstituționalitate nu este întemeiată și că prevederile legale
criticate nu încalcă dispozițiile constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din notele scrise ale autorului din 20 octombrie 2010 și din
Încheierea de sesizare din 4 februarie 2011, îl constituie
prevederile art. 329 din Codul de procedură civilă.
Curtea reține că, la data sesizării sale cu excepția de
neconstituționalitate, prevederile art. 329 din Codul de
procedură civilă erau modificate și completate prin art. I pct. 32
și 33 din Legea nr. 202/2010 privind unele măsuri pentru
accelerarea soluționării proceselor, publicată în Monitorul Oficial
al României, Partea I, nr. 714 din 26 octombrie 2010, soluția
legislativă criticată fiind preluată, de principiu, de prevederile
art. 329—3307 din Codul de procedură civilă, cu modificările și
completările ulterioare.
În același timp, Curtea reține că prevederile art. XXII alin. (2)
din Legea nr. 202/2010 stabilesc că: ăDispozițiile art. 20, art. 105
alin. 1, art. 129 alin. 5 și 51, art. 136, art. 158 alin. 3, art. 159,
art. 1591, art. 2812a, art. 297 alin. 1, art. 304 pct. 3, art. 312
alin. 61, art. 315 alin. 31, precum și ale art. 329—3307 din Codul
de procedură civilă, republicat, cu modificările și completările
ulterioare, precum și cu cele aduse prin prezenta lege, se aplică

MONITORUL OFICIAL AL ROMÂNIEI, PARTEA I, Nr. 895/16.XII.2011
numai proceselor, cererilor și sesizărilor privind recursul în
interesul legii, începute, respectiv formulate după intrarea în
vigoare a prezentei legi.”
În aceste condiții, Curtea constată că obiect al excepției îl
constituie prevederile art. 329 din Codul de procedură civilă în
forma redacțională anterioară modificărilor aduse prin Legea
nr. 202/2010, prevederi ce au următorul cuprins: ăProcurorul
general al Parchetului de pe lângă Înalta Curte de Casație și
Justiție, din oficiu sau la cererea ministrului justiției, precum și
colegiile de conducere ale curților de apel au dreptul, pentru a
se asigura interpretarea și aplicarea unitară a legii pe întreg
teritoriul României, să ceară Înaltei Curți de Casație și Justiție să
se pronunțe asupra chestiunilor de drept care au fost soluționate
diferit de instanțele judecătorești.
Deciziile prin care se soluționează sesizările se pronunță de
Secțiile Unite ale Înaltei Curți de Casație și Justiție și se publică
în Monitorul Oficial al României, Partea I.
Soluțiile se pronunță numai în interesul legii, nu au efect
asupra hotărârilor judecătorești examinate și nici cu privire la
situația părților din acele procese. Dezlegarea dată problemelor
de drept judecate este obligatorie pentru instanțe.”
Autorul excepției de neconstituționalitate susține că
prevederile legale criticate încalcă dispozițiile din Constituție
cuprinse în art. 1 alin. (3) privind statul de drept, democratic și
social, art. 20 alin. (2) privind prioritatea reglementărilor
internaționale, în cazul unor neconcordanțe între pactele și
tratatele privitoare la drepturile fundamentale ale omului, la care
România este parte, și legile interne, art. 21 alin. (3) privind
dreptul la un proces echitabil și la soluționarea cauzei într-un
termen rezonabil și art. 129 privind folosirea căilor de atac,
precum și prevederile art. 10 din Declarația Universală a
Drepturilor Omului, art. 6 din Convenția pentru apărarea
drepturilor omului și a libertăților fundamentale și ale art. 14 din
Pactul internațional privind drepturile civile și politice, invocate
din perspectiva dreptului la un proces echitabil.
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor art. 329 din Codul de procedură civilă și,
răspunzând unor critici asemănătoare, a statuat constant că
prevederile respective sunt în acord cu dispozițiile
constituționale (Decizia nr. 600 din 14 aprilie 2009, publicată în
Monitorul Oficial al României, Partea I, nr. 395 din 11 iunie 2009,
Decizia nr. 360 din 25 martie 2010, publicată în Monitorul Oficial
al României, Partea I, nr. 317 din 14 mai 2010, și Decizia
nr. 1.027 din 14 iulie 2011, publicată în Monitorul Oficial al
României, Partea I, nr. 703 din 5 octombrie 2011).
Cu acele prilejuri Curtea a reținut, în esență, că interpretarea
legilor este o operațiune rațională, utilizată de orice subiect de
drept, în vederea aplicării și respectării legii, având ca scop
clarificarea înțelesului unei norme juridice sau a câmpului său de
aplicare. Instanțele judecătorești interpretează legea, în mod
necesar, în procesul soluționării cauzelor cu care au fost învestite,
interpretarea fiind faza indispensabilă procesului de aplicare a
legii. ăOricât de clar ar fi textul unei dispoziții legale — se arată
într-o hotărâre a Curții Europene a Drepturilor Omului (Hotărârea
din 22 noiembrie 1995, pronunțată în Cauza C.R. contra
Regatului Unit, paragraful 34) — în orice sistem juridic există, în
mod inevitabil, un element de interpretare judiciară [... ]”.
Complexitatea unor cauze poate conduce, uneori, la aplicări
diferite ale legii în practica instanțelor de judecată. Pentru a se
elimina posibilele erori în calificarea juridică a unor situații de
fapt și pentru a se asigura aplicarea unitară a legii în practica
tuturor instanțelor de judecată, a fost creată de legiuitor instituția
recursului în interesul legii. De altfel, potrivit art. 126 alin. (3) din

3

Constituție, ăÎnalta Curte de Casație și Justiție asigură
interpretarea și aplicarea unitară a legii de către celelalte
instanțe judecătorești”, astfel încât instituirea recursului în
interesul legii nu face decât să transpună în legislație conținutul
acestei dispoziții constituționale.
Pe de altă parte, instituirea caracterului obligatoriu al
dezlegărilor date problemelor de drept judecate pe calea
recursului în interesul legii nu face decât să dea eficiență rolului
constituțional al Înaltei Curți de Casație și Justiție, contribuind la
consolidarea statului de drept.
De asemenea, Curtea a reținut că divergențele profunde de
jurisprudență sunt susceptibile a crea un climat general de
incertitudine și insecuritate juridică, aspect subliniat și de Curtea
Europeană a Drepturilor Omului în jurisprudența sa. Astfel, în
Hotărârea din 1 decembrie 2005, pronunțată în Cauza Păduraru
împotriva României, paragraful 98, Curtea Europeană a
Drepturilor Omului, constatând că ădivergențele de jurisprudență
constituie, prin natura lor, consecința inerentă oricărui sistem
judiciar care se sprijină pe un ansamblu de jurisdicții de fond
care au autoritate asupra zonei lor teritoriale”, a considerat că,
în lipsa unui mecanism care să asigure coerența practicii
jurisdicțiilor naționale, asemenea divergențe profunde de
jurisprudență, care persistă în timp și cu privire la un domeniu
care prezintă un mare interes social, sunt de natură să genereze
o incertitudine permanentă și să facă să scadă încrederea
publicului în sistemul judiciar, care este una dintre componentele
fundamentale ale statului de drept. În acest context, Curtea
Europeană a Drepturilor Omului a mai arătat că ărolul unei
jurisdicții supreme era tocmai cel de a reglementa contradicțiile
de jurisprudență” (Hotărârea din 28 octombrie 1999, pronunțată
în Cauza Zielinski și Pradal & Gonzalez ș.a. împotriva Franței,
paragraful 59).
Așa fiind, Curtea a statuat că prevederile criticate din Codul
de procedură civilă, care îndrituiesc Înalta Curte de Casație și
Justiție să unifice diferențele de interpretare și aplicare a
aceluiași text de lege de către celelalte instanțe judecătorești
naționale, nu aduc atingere normelor constituționale, ci,
dimpotrivă, contribuie, pentru motivele mai sus arătate, la
asigurarea exigențelor statului de drept.
Soluția și considerentele cuprinse în deciziile menționate își
păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.
De altfel, și Curtea Europeană a Drepturilor Omului, în
Decizia din 6 septembrie 2011, pronunțată în Cauza Zelca și alții
împotriva României, paragraful 15, statuând asupra
admisibilității cererii unor funcționari publici români privind
neacordarea sporurilor salariale, a reținut că mecanismul
recursului în interesul legii prevăzut în Codul de procedură civilă
s-a dovedit a fi eficient, în sensul că a pus capăt într-un termen
relativ scurt divergenței de jurisprudență existente în materia
acordării drepturilor salariale constând în suplimentul postului și
suplimentul corespunzător treptei de salarizare pentru
funcționarii publici.
În fine, Curtea observă că susținerile autorului excepției
privind aplicarea Deciziei nr. 20/2009, pronunțată de Secțiile
Unite ale Înaltei Curți de Casație și Justiție, vizează aspecte ce
țin de competența instanțelor judecătorești, nefiind, prin urmare,
o problemă de resortul contenciosului constituțional.

4

MONITORUL OFICIAL AL ROMÂNIEI, PARTEA I, Nr. 895/16.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 329 din Codul de procedură civilă, excepție
ridicată de Margareta Tănase în Dosarul nr. 7.621/2/2009 al Înaltei Curți de Casație și Justiție — Secția de contencios administrativ
și fiscal.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu
CURTEA CONSTITUȚIONALĂ

D E C I Z I A Nr. 1.340
din 13 octombrie 2011

referitoare la excepția de neconstituționalitate a dispozițiilor art. 84 alin. (5) lit. a)
din Legea nr. 128/1997 privind Statutul personalului didactic
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 84 alin. (5) lit. a) din Legea nr. 128/1997 privind
Statutul personalului didactic, excepție ridicată de Universitatea
ăAurel Vlaicu” din Arad în Dosarul nr. 4.753/108/2008 al Curții
de Apel Timișoara — Secția litigii de muncă și asigurări sociale
și care formează obiectul Dosarului Curții Constituționale
nr. 4.007D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr. 4.207D/2010,
având
ca
obiect
excepția
de
neconstituționalitate a dispozițiilor art. 84 alin. (5) lit. a) din Legea
nr. 128/1997 privind Statutul personalului didactic, excepție
ridicată de Universitatea ăAurel Vlaicu” din Arad în Dosarul
nr. 5.774/108/2009 al Curții de Apel Timișoara — Secția litigii de
muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr. 4.208D/2010, care are ca obiect excepția de
neconstituționalitate a dispozițiilor art. 84 alin. (5) lit. a) din Legea
nr. 128/1997 privind Statutul personalului didactic, excepție
ridicată de Universitatea ăAurel Vlaicu” din Arad în Dosarul
nr. 5.775/108/2009 al Curții de Apel Timișoara — Secția litigii de
muncă și asigurări sociale.
La apelul nominal lipsesc părțile, față de care procedura de
citare este legal îndeplinită.

Curtea, având în vedere că excepțiile de neconstituționalitate
ridicate în dosarele nr. 4.007D/2010, nr. 4.207D/2010 și
nr. 4.208D/2010 au obiect identic, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 4.207D/2010 și
nr. 4.208D/2010 la Dosarul nr. 4.007D/2010, care este primul
înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând în acest sens
jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 24 noiembrie 2009 și 14 septembrie 2010,
pronunțate în dosarele nr. 4.753/108/2008, nr. 5.774/108/2009
și nr. 5.775/108/2009, Curtea de Apel Timișoara — Secția
litigii de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 84 alin. (5) lit. a) din Legea nr. 128/1997
privind Statutul personalului didactic.
Excepția a fost ridicată de Universitatea ăAurel Vlaicu” din
Arad cu ocazia soluționării recursurilor în litigii având ca obiect
contestații împotriva unor decizii de desfacere a unor contracte
de muncă.
În motivarea excepției de neconstituționalitate autorul
acesteia susține că prevederile art. 84 alin. (5) lit. a) din Legea
nr. 128/1997 încalcă dispozițiile constituționale privind
autonomia universitară și restrângerea exercițiului unor drepturi
sau al unor libertăți, întrucât impun un anumit număr de studenți
în grupă. Consideră că o atare restricție nu este de natură să
asigure calitatea în învățământ, deoarece aceasta este dată de
calitatea resurselor umane implicate, de baza materială și de
nivelul pregătirii didactice a absolvenților. În acest sens invocă

MONITORUL OFICIAL AL ROMÂNIEI, PARTEA I, Nr. 895/16.XII.2011
Decizia Curții Constituționale nr. 30/1998, potrivit căreia calitatea
prestației unui cadru didactic nu este dată de numărul de
studenți, ci de calificarea profesională, experiența didactică și
seriozitatea cu care fiecare profesor își realizează menirea.
Arată că restricția prevăzută de textul de lege criticat nu ar trebui
aplicată tuturor universităților din țară, având în vedere că
dotarea materială și umană a acestora este diferită, ci stabilirea
numărului de studenți din grupa de studii și subgrupa de studii
pentru aplicații și lucrări practice trebuind lăsată la latitudinea
universităților, în baza autonomiei universitare garantate de
Legea fundamentală.
Curtea de Apel Timișoara — Secția litigii de muncă și
asigurări sociale apreciază că excepția de neconstituționalitate
este neîntemeiată, deoarece prevederile de lege criticate nu
aduc nicio atingere dispozițiilor din Constituție invocate de
autorul excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 84 alin. (5) lit. a) din Legea nr. 128/1997 privind
Statutul personalului didactic, publicată în Monitorul Oficial al
României, Partea I, nr. 158 din 16 iulie 1997, cu următorul
cuprins: ăFormațiunile de studiu și dimensiunile acestora se
stabilesc de senatele universitare, la propunerea consiliilor
facultăților, în următoarele condiții:
a) în învățământul universitar: grupa de studii cuprinde în
medie 20 de studenți, dar nu mai puțin de 13 și nu mai mult de
25; subgrupa de studii pentru aplicații și lucrări practice cuprinde
în medie 10 studenți, dar nu mai puțin de 7 și nu mai mult de
13;”.
Ulterior sesizării Curții, Legea nr. 128/1997 a fost abrogată
prin dispozițiile art. 361 alin. (2) din Legea educației naționale
nr. 1/2011, publicată în Monitorul Oficial al României, Partea I,
nr. 18 din 10 ianuarie 2011, intrată în vigoare la 9 februarie 2011,
care la art. 292 prevede că: ăFormațiunile de studiu și
dimensiunile acestora se stabilesc de către senatele
universitare, cu respectarea standardelor de calitate, în
concordanță cu programul și ciclul de studii, propuse de ARACIS
și aprobate de Ministerul Educației, Cercetării, Tineretului și
Sportului.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 32 alin. (6) privind autonomia universitară și ale art. 53
alin. (1) referitoare la restrângerea exercițiului unor drepturi sau
al unor libertăți.
Examinând excepția de neconstituționalitate, Curtea
constată că, ulterior sesizării sale, Legea nr. 128/1997 a fost
abrogată prin dispozițiile art. 361 alin. (2) din Legea educației
naționale nr. 1/2011, publicată în Monitorul Oficial al României,
Partea I, nr. 18 din 10 ianuarie 2011. Potrivit însă celor statuate
prin Decizia Curții Constituționale nr. 766 din 15 iunie 2011,
publicată în Monitorul Oficial al României, Partea I, nr. 549 din

5

3 august 2011, dispozițiile de lege supuse controlului de
constituționalitate și care sunt aplicabile litigiului în care s-a
invocat excepția de neconstituționalitate în virtutea principiului
tempus regit actum pot constitui obiect al excepției de
neconstituționalitate chiar dacă au ieșit din vigoare. Prin urmare,
Curtea se va pronunța asupra constituționalității dispozițiilor de
lege criticate de autorul excepției, dispoziții care au fost invocate
de celelalte părți în motivarea contestațiilor împotriva deciziilor
de desfacere a contractelor de muncă.
Prevederile art. 84 alin. (5) lit. a) din Legea nr. 128/1997 au
mai fost supuse controlului de constituționalitate prin raportare
la aceleași dispoziții din Constituție invocate și în prezenta cauză
și față de critici similare. Astfel, prin Decizia nr. 161 din
8 februarie 2011, publicată în Monitorul Oficial al României,
Partea I, nr. 304 din 3 mai 2011, Curtea a respins ca
neîntemeiată excepția de neconstituționalitate a dispozițiilor
art. 84 alin. (5) lit. a) din Legea nr. 128/1997, reținând că Legea
fundamentală a consacrat prin art. 32 alin. (6) principiul
autonomiei universitare, fără să definească însă această
noțiune, de unde, văzând și prevederile alin. (5) al aceluiași
articol, în conformitate cu care învățământul de toate gradele se
desfășoară în condițiile legii, rezultă că legiuitorul constituant a
lăsat legiuitorului ordinar libertatea de a stabili elementele
autonomiei universitare și condițiile în care aceasta se exercită.
Referitor la critica privind încălcarea dispozițiilor
constituționale ale art. 32 alin. (6), cu același prilej, Curtea a mai
reținut că principiul autonomiei universitare este garantat,
legiuitorul constituant consacrându-l ca o componentă a
dreptului la învățătură. Acest principiu presupune un conținut
vast, ce include normele, procedurile și standardele interne ale
fiecărei universități, cu respectarea limitelor impuse de legislația
în vigoare, prin care acestea tind să definească și să
individualizeze rolul lor în cadrul comunității. Autonomia
universitară se poate exercita doar cu condiția asumării
răspunderii publice, care obligă orice instituție de învățământ
superior să asigure eficiență managerială.
De asemenea, Curtea a statuat că autonomia universitară
presupune respectarea standardelor legale de calitate, și nu a
standardelor proprii. Nimic nu împiedică instituțiile furnizoare de
educație ca, în condițiile legii, să își diversifice specializările ori
oferta educațională și să instituie standarde proprii de calitate
superioară celor legale, fără să contravină acestora.
Având în vedere cele expuse mai sus, Curtea a constatat că
stabilirea prin textul criticat a numărului minim/maxim de studenți
ce pot face parte din formațiunile de studiu (grupa de studii;
subgrupa de studii pentru aplicații și lucrări practice) nu
contravine principiului autonomiei universitare. Este adevărat că
principiul autonomiei universitare dă dreptul comunității
universitare să își stabilească misiunea proprie, strategia
instituțională, structura, activitățile, organizarea și funcționarea
proprie, gestionarea resurselor materiale și umane, dar toate
acestea trebuie realizate cu respectarea strictă a legislației în
vigoare, în limitele și condițiile impuse de aceasta.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.
Referitor la pretinsa încălcare a art. 53 alin. (1) din
Constituție, aceste prevederi sunt aplicabile numai în ipoteza în
care există o restrângere a exercitării drepturilor și libertăților
fundamentale ale cetățenilor, restrângere care, astfel cum s-a
arătat anterior, nu poate fi reținută.

6

MONITORUL OFICIAL AL ROMÂNIEI, PARTEA I, Nr. 895/16.XII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 84 alin. (5) lit. a) din Legea nr. 128/1997
privind Statutul personalului didactic, excepție ridicată de Universitatea ăAurel Vlaicu” din Arad în dosarele nr. 4.753/108/2008,
nr. 5.774/108/2009 și nr. 5.775/108/2009 ale Curții de Apel Timișoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.359
din 13 octombrie 2011

referitoare la excepția de neconstituționalitate a dispozițiilor Legii nr. 119/2010
privind stabilirea unor măsuri în domeniul pensiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Legii nr. 119/2010 privind stabilirea unor măsuri în
domeniul pensiilor, excepție ridicată din oficiu de Curtea de Apel
Craiova — Secția a II-a civilă și pentru conflicte de muncă și
asigurări sociale în Dosarul nr. 3.449/104/2010 și care face
obiectul Dosarului Curții Constituționale nr. 717D/2011.
La apelul nominal se prezintă personal partea Ilie Gâtan,
lipsind partea Casa Județeană de Pensii Olt, față de care
procedura de citare este legal îndeplinită.
Cauza fiind în stare de judecată, președintele acordă
cuvântul părții prezente, care solicită admiterea excepției de
neconstituționalitatate. În acest sens arată că, după recalcularea
pensiei speciale, cuantumul acesteia a fost diminuat cu 60%,
afectându-se astfel dreptul în esența sa. De asemenea, arată
că cele reținute de Curtea Constituțională prin Decizia
nr. 873/2010 cu privire la magistrați sunt aplicabile și în ceea ce
îi privește pe parlamentari, care sunt ținuți de aceleași interdicții,
impunându-se o soluție legislativă similară. În același timp,
critică regimul juridic diferențiat de care se bucură cadrele
militare în ceea ce privește recalcularea pensiei de serviciu
potrivit Legii nr. 119/2010 în raport cu celelalte categorii de
persoane vizate de acest act normativ.

Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2011, pronunțată în Dosarul
nr. 3.449/104/2010, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor Legii nr. 119/2010
privind stabilirea unor măsuri în domeniul pensiilor.
Excepția a fost ridicată, din oficiu, de instanța de judecată cu
prilejul soluționării unor contestații privind decizii de pensionare.
În motivarea excepției de neconstituționalitate Curtea de
Apel Craiova — Secția a II-a civilă și pentru conflicte de
muncă și asigurări sociale arată, în esență, că legea criticată
aduce atingere modalității în care legea anterioară a constituit
dreptul la pensie, cu consecințe drastice asupra cuantumului
pensiei. Așa fiind, este încălcat principiul neretroactivității legii
civile. De asemenea, arată că decizia de pensionare reprezintă
un titlu de creanță asupra statului, precum și faptul că partea
necontributivă a pensiei de serviciu constituie o compensație
acordată pentru a contrabalansa interdicțiile și îngrădirile unor
categorii socioprofesionale cu un statut special. Prin urmare,
având în vedere rațiunile ce au stat la baza recunoașterii acestei
compensații, statul nu are posibilitatea de a interveni ulterior pe
cale legislativă pentru anihilarea unei pensii speciale aflate în
plată, întrucât, la momentul acordării acesteia, nu a fost
condiționată de existența resurselor financiare ale statului. În
același context amintește că, potrivit jurisprudenței Curții
Europene a Drepturilor Omului, pensia reprezintă un ăbun”,
intrând astfel în sfera de protecție a art. 1 din Primul Protocol

MONITORUL OFICIAL AL ROMÂNIEI, PARTEA I, Nr. 895/16.XII.2011
adițional la Convenția pentru apărarea drepturilor omului și a
libertăților fundamentale. Astfel, afectarea cuantumului pensiei
prin recalculare dobândește semnificația unei încălcări a
dreptului de proprietate privată. În sfârșit, susține că Legea
nr. 119/2010 creează o discriminare între categoriile
socioprofesionale prevăzute la art. 1. În acest sens arată că
persoanele prevăzute la art. 1 lit. a) și b) din lege se bucură de
un mod de recalculare a pensiei mai avantajos în raport cu
celelalte categorii de persoane prevăzute de art. 1, prin aceea
că punctajul mediu anual realizat se determină prin împărțirea
numărului de puncte rezultat din însumarea punctajelor anuale
ale persoanelor la 20 de ani, reprezentând stagiul complet de
cotizare, iar pentru perioadele care constituie stagiu de cotizare
și pentru care nu pot fi dovedite venituri de natură salarială, la
determinarea punctajului mediu anual se utilizează salariul
mediu brut pe economie din perioadele respective. Din contră,
pentru celelalte categorii socioprofesionale, stagiul complet de
cotizare este calculat în funcție de data nașterii, așa cum se
prevede în anexa nr. 3 la Legea nr. 19/2000, iar pentru
perioadele care constituie stagiu de cotizare și nu pot fi dovedite
se utilizează salariul minim pe țară, așa cum prevede art. 161
alin. (2) din Legea nr. 19/2000.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 119/2010 privind stabilirea unor măsuri în
domeniul pensiilor, publicată în Monitorul Oficial al României,
Partea I, nr. 441 din 30 iunie 2010.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că prevederile
de lege criticate contravin următoarelor dispoziții din Constituție:
art. 15 alin. (2) referitoare la neretroactivitatea legii civile, art. 16
alin. (1) privind egalitatea în drepturi a cetățenilor și art. 44
privind proprietatea privată. De asemenea, invocă dispozițiile
art. 1 din Primul Protocol adițional la Convenția pentru apărarea
drepturilor omului și a libertăților fundamentale, precum și
jurisprudența Curții Europene a Drepturilor Omului, prin
Hotărârea din 12 octombrie 2004 pronunțată în Cauza Kjartan
Ásmundsson contra Islandei, Hotărârea din 5 martie 2009
pronunțată în Cauza Sandra Janković contra Croației, Hotărârea
din 28 aprilie 2009 pronunțată în Cauza Rasmussen contra
Poloniei, Hotărârea din 15 iunie 1999 pronunțată în Cauza
Domalewski contra Poloniei, Hotărârea din 28 mai 1985
pronunțată în Cauza Abdulaziz, Cabales and Balkandali contra
Regatului Unit și Hotărârea din 26 noiembrie 2002 pronunțată în
Cauza Buchen contra Cehiei.
Examinând excepția de neconstituționalitate, Curtea
constată că în jurisprudența sa s-a mai pronunțat cu privire la
conformitatea actului normativ criticat în raport cu prevederile
Constituției referitoare la dreptul de proprietate și principiul
neretroactivității legii civile. Astfel, prin deciziile nr. 871 și nr. 873

7

din 25 iunie 2010, publicate în Monitorul Oficial al României,
Partea I, nr. 433 din 28 iunie 2010, Curtea a reținut, în esență,
că ăpensiile de serviciu sunt compuse din două elemente,
indiferent de modul de calcul specific stabilit de prevederile
legilor speciale, și anume: pensia contributivă și un supliment
din partea statului care, prin adunarea cu pensia contributivă,
să reflecte cuantumul pensiei de serviciu stabilit în legea
specială”. Acordarea acestui supliment, neavând ca temei
contribuția la sistemul de asigurări sociale, ăține de politica
statului în domeniul asigurărilor sociale și nu se subsumează
dreptului constituțional la pensie, ca element constitutiv al
acestuia”. Prin urmare, dobândirea dreptului la pensie specială
ănu poate fi considerată ca instituind o obligație ad aeternum a
statului de a acorda acest drept, singurul drept câștigat
reprezentând doar prestațiile deja realizate până la intrarea în
vigoare a noii reglementări și asupra cărora legiuitorul nu ar
putea interveni decât prin încălcarea dispozițiilor art. 15 alin. (2)
din Constituție. Conformându-se dispozițiilor art. 15 alin. (2) din
Constituție, textele de lege criticate afectează pensiile speciale
doar pe viitor, și numai în ceea ce privește cuantumul acestora.
Celelalte condiții privind acordarea acestora, respectiv stagiul
efectiv de activitate în acea profesie și vârsta eligibilă, nu sunt
afectate de noile reglementări. De asemenea, Legea privind
instituirea unor măsuri în domeniul pensiilor nu se răsfrânge
asupra prestațiilor deja obținute anterior intrării sale în vigoare,
care constituie facta praeterita”.
Cu același prilej Curtea a statuat că ăpartea necontributivă a
pensiei de serviciu, chiar dacă poate fi încadrată, potrivit
interpretării pe care Curtea Europeană a Drepturilor Omului a
dat-o în art. 1 din Primul Protocol adițional la Convenția pentru
apărarea drepturilor omului și a libertăților fundamentale, în
noțiunea de «bun», ea reprezintă totuși, din această
perspectivă, un drept câștigat numai cu privire la prestațiile de
asigurări sociale realizate până la data intrării în vigoare a noii
legi, iar suprimarea acestora pentru viitor nu are semnificația
exproprierii”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziilor amintite își păstrează
valabilitatea și în prezenta cauză.
În ceea ce privește critica referitoare la existența unui
tratament juridic diferențiat între diversele categorii socioprofesionale, de natură să creeze o situație privilegiată militarilor,
precum și polițiștilor și funcționarilor publici cu statut special din
sistemul administrației penitenciarelor, Curtea reține că art. 5
alin. (2) din Legea nr. 119/2010 prevede că: ăPentru pensiile
prevăzute la art. 1 lit. a) sau b), punctajul mediu anual realizat
se determină prin împărțirea numărului de puncte rezultat din
însumarea punctajelor anuale ale persoanelor la 20 de ani
reprezentând stagiul complet de cotizare.” Alin. (4) al aceluiași
articol prevede că: ăÎn cazul pensiilor prevăzute la alin. (1),
pentru perioadele care constituie stagiu de cotizare și pentru
care nu pot fi dovedite venituri de natură salarială, la
determinarea punctajului mediu anual se utilizează salariul
mediu brut pe economie din perioadele respective.”
Din contră, pentru celelalte categorii socioprofesionale
prevăzute de art. 1 din Legea nr. 119/2010, art. 3 alin. (1) din
același act normativ prevede că: ăPensiile prevăzute la art. 1,
stabilite potrivit prevederilor legilor cu caracter special, cuvenite
sau aflate în plată, se recalculează prin determinarea punctajului
mediu anual și a cuantumului fiecărei pensii, utilizând algoritmul
de calcul prevăzut de Legea nr. 19/2000, cu modificările și
completările ulterioare.”
Art. 77 alin. (1) din Legea nr. 19/2000 privind sistemul public
de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
stabilea în acest sens că: ăPunctajul mediu anual realizat de

8

MONITORUL OFICIAL AL ROMÂNIEI, PARTEA I, Nr. 895/16.XII.2011

asigurat în perioada de cotizare se determină prin împărțirea
numărului de puncte rezultat din însumarea punctajelor anuale
realizate de asigurat în perioada de cotizare la numărul de ani
corespunzător stagiului complet de cotizare, prevăzut în anexa
nr. 3.”
Anexa nr. 3 la Legea nr. 19/2010 prevedea, ca regulă
generală, un stagiu complet de cotizare de 25 de ani pentru
femei, respectiv 30 de ani pentru bărbați, stagiul creștea până la
30 de ani, respectiv 35 de ani pentru bărbați până în anul 2015.
De asemenea, art. 161 alin. (2) din Legea nr. 19/2000
stabilea că: ăÎn condițiile în care, pentru o anumită perioadă care
constituie stagiu de cotizare, în carnetul de muncă nu sunt
înregistrate drepturile salariale, asiguratul poate prezenta acte
doveditoare ale acestora. În caz contrar, la determinarea
punctajului mediu anual se utilizează salariul minim pe țară, în
vigoare în perioada respectivă.”
Curtea constată că Legea nr. 19/2000 a fost abrogată prin
Legea nr. 263/2010 privind sistemul unitar de pensii publice,
publicată în Monitorul Oficial al României, Partea I, nr. 852 din
20 decembrie 2010. Având în vedere însă incidența în cauză a
dispozițiilor Legii nr. 19/2000, aflate în strânsă legătură cu
obiectul controlului de constituționalitate, Curtea, potrivit celor
statuate prin Decizia nr. 766 din 15 iunie 2011, urmează a se
raporta și la aceste dispoziții de lege în contextul analizei
art. 1—4 și art. 7 din Legea nr. 119/2010.
Din examinarea textelor de lege aplicabile în vederea
recalculării pensiilor militare de stat, a pensiilor de stat ale
polițiștilor și ale funcționarilor publici cu statut special din
sistemul administrației penitenciarelor, pe de o parte, și a
textelor aplicabile recalculării celorlalte categorii de pensii
menționate de art. 1 din Legea nr. 119/2010, de cealaltă parte,
reiese voința legiuitorului de a crea un regim juridic distinct între
categoriile de pensii comparate, regim ce tinde să creeze
condiții mai favorabile privind recalcularea pensiilor prevăzute
la art. 1 lit. a) și b) din legea amintită.
Așa fiind, urmează ca instanța de contencios constituțional
să analizeze dacă o astfel de diferență de tratament juridic are
semnificația încălcării principiului constituțional al egalității în
drepturi a cetățenilor.
În vederea acestui demers, Curtea amintește că, potrivit
celor statuate în mod constant în jurisprudența sa în materie,
art. 16 alin. (1) din Constituție impune legiuitorului instituirea unui
tratament juridic identic pentru situații obiectiv identice.
Împrejurări diferite, care plasează diferitele categorii de
persoane în situații obiectiv diferite, justifică însă, iar uneori chiar
impun instituirea unui tratament juridic diferit, fără ca prin
aceasta să se aducă vreo atingere principiului egalității în
drepturi.
În situația actului normativ analizat, obiectivul este acela de
a transforma anumite tipuri speciale, preferențiale, de pensii, în
al căror cuantum se regăsea o semnificativă componentă
necontributivă, în pensii în înțelesul Legii nr. 19/2000, întemeiate
pe principiul contributivității.
Din aceasta perspectivă, Legea nr. 119/2010 nu face nicio
deosebire între diferitele categorii de pensii supuse acestui
proces, componenta necontributivă a pensiei speciale fiind
deopotrivă eliminată pentru toate categoriile de pensii
menționate în art. 1.
Ceea ce diferă sunt condițiile de recalculare a pensiilor în
sistemul public de pensii, respectiv stagiile de cotizare în funcție
de care se calculează punctajul mediu anual și cuantumul
veniturilor care se iau în calcul la stabilirea pensiilor, dar care
nu pot fi dovedite.
Curtea observă că în sistemul public de pensii există mai
multe categorii socioprofesionale care se bucură de un regim
juridic mai favorabil în ceea ce privește calculul pensiilor, fără
ca aceasta să aibă semnificația unei discriminări. În acest sens

pot fi amintite persoanele care au desfășurat activitatea în
condiții deosebite ori speciale de muncă și care beneficiază de
vârste de pensionare și stagii de cotizare mai reduse. Factorul
determinant în instituirea tratamentului juridic diferențiat îl
constituie condițiile specifice în care aceste categorii socioprofesionale au desfășurat activitatea.
În ceea ce privește persoanele care se încadrează în ipoteza
dispozițiilor art. 1 lit. a) și b) din Legea nr. 119/2010, o relevanță
deosebită o au considerentele Deciziei nr. 1.237 din 6 octombrie
2010, publicată în Monitorul Oficial al României, Partea I, nr. 785
din 24 noiembrie 2010, în care Curtea, analizând din perspectiva
criticii raportate la art. 16 alin. (1) din Constituție prevederile
Legii privind sistemul unitar de pensii publice, arăta că
dispozițiile mai favorabile aplicabile cadrelor militare în activitate,
soldaților și gradaților voluntari, polițiștilor și funcționarilor publici
cu statut special din sistemul administrației penitenciarelor, din
domeniul apărării naționale, ordinii publice și siguranței
naționale, sub aspectul acordării dreptului la pensie, sunt
justificate de ănatura activității desfășurate, care creează
condițiile unei uzuri corporale accentuate prin expunere la
pericole de vătămare corporală și chiar de amenințare a vieții”.
Curtea apreciază că aceleași rațiuni impun și în prezenta
cauză respingerea ca neîntemeiată a criticilor raportate la
principiul constituțional al egalității în drepturi, categoriile socioprofesionale comparate aflându-se în situații obiectiv diferite,
care justifică instituirea unui tratament juridic diferențiat.
Referitor la susținerea potrivit căreia dispozițiile Legii
nr. 119/2010 nu permit ca, în urma recalculării, titularul pensiei
să poată opta pentru cuantumul mai avantajos, Curtea reține că
un asemenea drept a fost prevăzut de Legea nr. 19/2000 numai
pentru pensiile din sistemul public de pensii, respectiv cele
întemeiate pe sistemul contributiv, întrucât numai în acest caz
cuantumul pensiei poate fi considerat ca fiind un drept câștigat.
Au o deosebită relevanță în acest context cele reținute de
Curtea Constituțională prin Decizia nr. 872 din 25 iunie 2010,
publicată în Monitorul Oficial al României, Partea I, nr. 433 din
28 iunie 2010, în care s-au statuat următoarele: ăcuantumul
pensiei, stabilit potrivit principiului contributivității, se constituie
într-un drept câștigat, astfel încât diminuarea acesteia nu poate
fi acceptată nici măcar cu caracter temporar. Prin sumele plătite
sub forma contribuțiilor la bugetul asigurărilor sociale, persoana
în cauză practic și-a câștigat dreptul de a primi o pensie în
cuantumul rezultat prin aplicarea principiului contributivității;
astfel, contributivitatea ca principiu este de esența dreptului la
pensie, iar derogările, chiar și temporare, referitoare la obligația
statului de a plăti cuantumul pensiei, rezultat în urma aplicării
acestui principiu, afectează substanța dreptului la pensie.
Aceasta nu înseamnă că legea nu poate în viitor să reașeze
sistemul de calcul al pensiilor, bazându-se, însă, tot pe principiul
contributivității, pentru că, în caz contrar, s-ar ajunge la negarea
evoluției în reglementarea juridică a acestui domeniu. De aceea,
dacă prin reașezarea sistemului de calcul al pensiei în sensul
arătat mai sus rezultă un cuantum mai mic al acesteia, statul
este obligat să adopte reglementări similare art. 180 alin. (7) din
Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000, și anume să
mențină în plată cuantumul pensiei stabilit potrivit
reglementărilor anterior în vigoare dacă acesta este mai
avantajos. Aceasta este o măsură de protecție a persoanelor
care beneficiază de pensie în sensul art. 47 alin. (2) din
Constituție, constituind, de asemenea, o speranță legitimă a
asiguratului, întemeiată pe prevederile legale în vigoare cu
privire la obținerea și încasarea unui anumit cuantum al pensiei.”
Din această perspectivă, este evident că nu se poate vorbi
despre o identitate de situații între prevederile Legii nr. 19/2000
și dispozițiile de lege criticate ale Legii nr. 119/2010, astfel că

MONITORUL OFICIAL AL ROMÂNIEI, PARTEA I, Nr. 895/16.XII.2011
tratamentul juridic diferit nu poate dobândi semnificația unei
încălcări a principiului egalității în drepturi a cetățenilor ori a
principiului neretroactivității legii civile.
În sfârșit, referitor la critica invocată de partea Ilie Gâtan cu
privire la tratamentul juridic diferențiat aplicabil parlamentarilor
pensionari în raport cu magistrații care continuă să beneficieze
de pensie de serviciu, Curtea reține că cele două categorii socioprofesionale comparate se află în situații obiectiv diferite. Astfel,
existența unor interdicții sau incompatibilități asemănătoare nu
este de natură să pună un semn de egalitate între activitatea și
statutul magistraților și cele ale parlamentarilor. În timp ce
magistratul, aflat în exercițiul profesiei sale, dedicată înfăptuirii
justiției, este ținut de o serie de obligații care asigură
imparțialitatea actului de justiție, ca o trăsătură definitorie a
acestuia, interdicții care se extind pe întreaga carieră în justiție,
parlamentarul, chemat să reprezinte poporul în cadrul autorității
legiuitoare, este ținut, numai pe perioada exercitării mandatului,
de anumite interdicții care urmăresc asigurarea unui vot cât mai

9

ferit de influența unor interese personale. În acest din urmă caz
însă nu se poate vorbi de o imparțialitate absolută, așa cum se
cere în justiție, amprenta politică fiind de esența opțiunii votului
parlamentar. De altfel, chiar dispozițiile constituționale fac
deosebiri între statutul magistraților și cel al parlamentarilor.
Astfel, dacă art. 125 alin. (3) din Constituție prevede că ăfuncția
de judecător este incompatibilă cu orice altă funcție publică sau
privată, cu excepția funcțiilor didactice din învățământul
superior”, potrivit art. 71 alin. (2) din același act normativ
fundamental, ăcalitatea de deputat sau de senator este
incompatibilă cu exercitarea oricărei funcții publice de autoritate,
cu excepția celei de membru al Guvernului”.
Prin urmare, chiar dacă cele constatate cu privire la statutul
și activitatea parlamentarilor au reprezentat și pot reprezenta în
viitor temeiuri ale acordării unei pensii de serviciu, Curtea reține
că aceste temeiuri sunt diferite de cele reținute cu privire la
magistrați prin Decizia nr. 873/2010 și care au determinat
acordarea în continuare a pensiilor de serviciu.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Legii nr. 119/2010 privind stabilirea unor măsuri
în domeniul pensiilor, excepție ridicată din oficiu de Curtea de Apel Craiova — Secția a II-a civilă și pentru conflicte de muncă și
asigurări sociale în Dosarul nr. 3.449/104/2010.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 1.446
din 3 noiembrie 2011

referitoare la excepția de neconstituționalitate a Ordonanței de urgență a Guvernului nr. 50/2010
privind contractele de credit pentru consumatori, în ansamblul său, și a dispozițiilor art. 2 alin. (1),
art. 13 alin. (2), art. 14 alin. (1) lit. t) și alin. (2), art. 36, art. 88 alin. (1) lit. b) și d), alin. (2) și (3),
art. 91, art. 92 și art. 95 din aceeași ordonanță de urgență, în special
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 50/2010

privind contractele de credit pentru consumatori, în ansamblul
său, și a dispozițiilor art. 2 alin. (1), art. 13 alin. (2), art. 14
alin. (1) lit. t) și alin. (2), art. 36, art. 88 alin. (1) lit. b) și d), alin. (2)
și (3), art. 91, art. 92 și art. 95 din aceeași ordonanță de urgență,
în special, excepție ridicată de Societatea Comercială
ăVolksbank România” — S.A. din București în Dosarul
nr. 7.088/202/2010 al Judecătoriei Călărași și care formează
obiectul Dosarului Curții Constituționale nr. 4.705D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

10

MONITORUL OFICIAL AL ROMÂNIEI, PARTEA I, Nr. 895/16.XII.2011
C U R T E A,

având în vedere actele și lucrările dosarului, reține următoarele:
Prin Încheierea din 10 noiembrie 2010, pronunțată în Dosarul
nr. 7.088/202/2010, Judecătoria Călărași a sesizat Curtea
Constituțională cu excepția de neconstituționalitate a
Ordonanței de urgență a Guvernului nr. 50/2010 privind
contractele de credit pentru consumatori, în ansamblul său,
și a dispozițiilor art. 2 alin. (1), art. 13 alin. (2), art. 14 alin. (1)
lit. t) și alin. (2), art. 36, art. 88 alin. (1) lit. b) și d), alin. (2)
și (3), art. 91, art. 92 și art. 95 din aceeași ordonanță de
urgență, în special.
Excepția a fost ridicată de petenta Societatea Comercială
ăVolksbank România” — S.A. din București într-o cauză civilă
având ca obiect o plângere contravențională în contradictoriu
cu Autoritatea pentru Protecția Consumatorilor — C.J.P.C.
În motivarea excepției de neconstituționalitate autorul
acesteia susține, în esență, că dispozițiile Ordonanței de urgență
a Guvernului nr. 50/2010 sunt neconstituționale deoarece se
aplică și contractelor garantate cu ipotecă, precum și
contractelor de credit în derulare, impunând eliminarea unor
costuri din contracte de credit în derulare. Astfel, consideră că
dispozițiile art. 2 alin. (1), art. 13 alin. (2), art. 14 alin. (1) lit. t) și
alin. (2), art. 91, art. 92 și art. 95 din această ordonanță de
urgență contravin prevederilor constituționale ale art. 15 alin. (2)
și art. 115 alin. (4), întrucât ănoua lege nu poate desființa
modalitatea în care legea anterioară a reglementat contractele
de credit, această modalitate fiind supusă regulii tempus regit
actum”. Dispozițiile art. 36 din Ordonanța de urgență a
Guvernului nr. 50/2010 înfrâng prevederile constituționale ale
art. 15 alin. (2), art. 115 alin. (4) și art. 135 alin. (2) lit. a), ăîn
măsura în care limitează comisioanele ce pot fi percepute de
către instituțiile de credit” și ăîn măsura în care, coroborate cu
dispozițiile art. 95 din ordonanța de urgență, impun instituțiilor
de credit să elimine din toate contractele de credit aflate în
derulare la data intrării în vigoare a acestei ordonanțe de
urgență a tuturor acelor comisioane care nu se regăsesc ca și
denumire în enumerarea limitativă prevăzută de art. 36, cu
diminuarea corespunzătoare a veniturilor instituțiilor de credit
aferente acestor comisioane”. În fine, dispozițiile art. 88 alin. (1)
lit. b) și d), alin. (2) și (3) din Ordonanța de urgență a Guvernului
nr. 50/2010 sunt neconstituționale în raport cu prevederile
constituționale ale art. 126 alin. (6) și art. 21, ăîn măsura în care
impun instituțiilor de credit să restituie împrumutaților sumele
încasate fără temei legal și, respectiv, să repare deficiențele
constatate prin proces-verbal”.
Judecătoria Călărași apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile Ordonanței de urgență a Guvernului nr. 50/2010
privind contractele de credit pentru consumatori, în ansamblul
său, și dispozițiile art. 2 alin. (1), art. 13 alin. (2), art. 14 alin. (1)
lit. t) și alin. (2), art. 36, art. 88 alin. (1) lit. b) și d), alin. (2) și (3),
art. 91, art. 92 și art. 95 din aceeași ordonanță de urgență, în
special, publicată în Monitorul Oficial al României, Partea I,
nr. 389 din 11 iunie 2010, aprobată cu modificări și completări
prin Legea nr. 288/2010, publicată în Monitorul Oficial al
României, Partea I, nr. 888 din 30 decembrie 2010.
Prevederile constituționale invocate în susținerea excepției
sunt cele ale art. 15 alin. (2) care consacră principiul
neretroactivității legii, art. 21 privind accesul liber la justiție,
art. 115 alin. (4) referitor la adoptarea ordonanțelor de urgență,
art. 126 alin. (6) privind controlul judecătoresc al actelor
administrative ale autorităților publice și art. 135 alin. (2) lit. a)
privind obligațiile statului în economie.
Examinând excepția de neconstituționalitate, Curtea reține,
referitor la înfrângerea art. 115 alin. (4) din Constituție prin
adoptarea Ordonanței de urgență a Guvernului nr. 50/2010, că,
așa cum rezultă din nota de fundamentare ce însoțește această
ordonanță de urgență, existența situației extraordinare și a
urgenței de care textul constituțional menționat condiționează
adoptarea acesteia este justificată prin necesitatea transpunerii
și implementării în legislația națională a Directivei 2008/48/CE a
Parlamentului European și a Consiliului din 23 aprilie 2008
privind contractele de credit pentru consumatori și de abrogare
a Directivei 87/102/CEE a Consiliului, care trebuia realizată
până la data de 11 iunie 2010.
Totodată, această intervenție legislativă a fost necesară
pentru a permite creditorilor să îndeplinească obligațiile
prevăzute în actul normativ european, astfel încât sa fie atins
obiectivul de creare a pieței interne comunitare, care impune
asigurarea unui cadru de reglementare unitar la nivelul Uniunii
Europene.
De asemenea, în lipsa unei reglementari imediate a
contractelor de credit pentru consumatori, aceștia nu ar putea
beneficia de drepturile prevăzute de actul normativ european,
ceea ce ar crea o denaturare a concurenței.
În legătură cu susținerea privind înfrângerea prevederilor
art. 15 alin. (2) din Constituție, se reține că, în concepția Curții
Constituționale, concretizată, de exemplu, prin Decizia nr. 330
din 27 noiembrie 2001, publicată în Monitorul Oficial al
României, Partea I, nr. 59 din 28 ianuarie 2002, o lege nu este
retroactivă atunci când modifică pentru viitor o stare de drept
născută anterior și nici atunci când suprimă producerea în viitor
a efectelor unei situații juridice constituite sub imperiul legii
vechi, pentru că în aceste cazuri legea nouă nu face altceva
decât să reglementeze modul de acțiune în timpul următor
intrării ei în vigoare, adică în domeniul ei propriu de aplicare.
Rezultă că retroactivitatea legii privește modificarea unei situații
pentru trecut, iar nu reglementarea diferită a unei situații juridice
pentru viitor.
Ordonanța de urgență a Guvernului nr. 50/2010 respectă
prevederile art. 15 alin. (2) din Constituție, producând efecte
pentru viitor de la data intrării în vigoare, creditorilor nefiindu-le
impuse obligații de recalculare transparentă a dobânzilor și de
eliminare a comisioanelor percepute în trecut, contractul de
credit fiind un contract cu executare succesivă.
În continuare, faptul că dispozițiile de lege criticate transpun
în dreptul intern o reglementare secundară a Uniunii Europene,
și anume o directivă, act obligatoriu care stabilește în sarcina
statelor membre destinatare o obligație de rezultat, înlătură
susținerea autorului excepției potrivit căreia acestea sunt
neconstituționale în raport cu prevederile art. 135 alin. (2) lit. a)
din Constituție.

MONITORUL OFICIAL AL ROMÂNIEI, PARTEA I, Nr. 895/16.XII.2011
Cât privește celelalte aspecte invocate de autorul excepției în
motivarea acesteia, Curtea constată că acesta nu formulează o
veritabilă critică de neconstituționalitate, ci, în realitate, vizează
aspecte ce țin de modificarea dispozițiilor de lege criticate.

11

Or, potrivit art. 2 alin. (3) din Legea nr. 47/1992, Curtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 50/2010
privind contractele de credit pentru consumatori, în ansamblul său, și a dispozițiilor art. 2 alin. (1), art. 13 alin. (2), art. 14 alin. (1)
lit. t) și alin. (2), art. 36, art. 88 alin. (1) lit. b) și d), alin. (2) și (3), art. 91, art. 92 și art. 95 din aceeași ordonanță de urgență, în special,
excepție ridicată de Societatea Comercială ăVolksbank România” — S.A. din București în Dosarul nr. 7.088/202/2010 al Judecătoriei
Călărași.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.449
din 3 noiembrie 2011

referitoare la excepția de neconstituționalitate a dispozițiilor art. 83 alin. 1 raportat la art. 83 alin. 3
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 83 alin. 1 raportat la art. 83 alin. 3 din Codul
penal, excepție ridicată de Ionuț Țiplea în Dosarul
nr. 23.328/3/2010 al Tribunalului București — Secția I penală și
care formează obiectul Dosarului Curții Constituționale
nr. 4.743D/2010.
La apelul nominal se prezintă personal autorul excepției,
asistat de apărătorul ales Alecu Sichitiu, cu împuternicire
avocațială la dosar.
Cauza este în stare de judecată.
Președintele acordă cuvântul apărătorului autorului excepției,
care solicită admiterea acesteia, reiterând argumentele invocate
în fața Tribunalului București — Secția I penală. În acest sens,
susține că dispozițiile art. 83 alin. 1 din Codul penal, care
reglementează revocarea suspendării condiționate a executării
pedepsei în cazul săvârșirii unei infracțiuni, fără a distinge cu
privire la forma de vinovăție cu care este săvârșită fapta, sunt în
contradicție cu cele ale alin. 3 al aceluiași articol. Mai arată că
prevederile de lege criticate încalcă principiile de bază ale
Codului penal.

Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia nu formulează în realitate nicio critică
de neconstituționalitate, excepția fiind nemotivată.
C U R T E A,

având în vedere actele și lucrările dosarului, reține următoarele:
Prin Sentința penală nr. 794 din 18 octombrie 2010, pronunțată
în Dosarul nr. 23.328/3/2010, Tribunalul București — Secția I
penală a sesizat Curtea Constituțională cu excepția de
neconstituționalitate a dispozițiilor art. 83 alin. 1 raportat la
art. 83 alin. 3 din Codul penal.
Excepția a fost ridicată de Ionuț Țiplea cu ocazia soluționării
unei cereri de revocare a suspendării executării pedepsei sub
supraveghere.
În motivarea excepției de neconstituționalitate autorul
acesteia susține că dispozițiile art. 83 alin. 1 raportat la art. 83
alin. 3 din Codul penal încalcă principiile de bază ale Codului
penal ăprivind scopul și rațiunea legii, de prevenție generală și
specială”. Mai arată că dispozițiile art. 83 alin. 1 din Codul penal
reglementează revocarea suspendării condiționate a executării
pedepsei în cazul săvârșirii unei infracțiuni, fără a face referire
la forma de vinovăție cu care este săvârșită fapta, intrând astfel
în contradicție cu prevederile alin. 3 al aceluiași articol.
Tribunalul București — Secția I penală apreciază că
prevederile art. 83 alin. 1 și 3 din Codul penal sunt clare, precise,
fără contradicții, în acord cu prevederile constituționale.
Totodată, arată că autorul excepției nu a indicat dispozițiile
constituționale încălcate prin prevederile de lege criticate, iar
principiile de bază ale Codului penal invocate nu reprezintă
dispoziții constituționale, atât timp cât își au sediul materiei într-o
lege organică. Prin urmare, nemulțumirea autorului excepției
față de tratamentul diferențiat stabilit de legiuitor, după cum noua

12

MONITORUL OFICIAL AL ROMÂNIEI, PARTEA I, Nr. 895/16.XII.2011

infracțiune este săvârșită cu intenție sau din culpă, nu este
justificată prin prisma vreunei neconstituționalități.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului arată că autorul excepției nu indică
niciun text din Constituție pretins a fi încălcat, iar notele scrise
ale acestuia nu cuprind elemente care să poată fi apreciate ca
argumente de drept în favoarea tezei neconstituționalității
prevederilor de lege criticate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 83 alin. 1 raportat la art. 83 alin. 3 din Codul
penal, având următorul cuprins: ăDacă în cursul termenului de
încercare cel condamnat a săvârșit din nou o infracțiune, pentru
care s-a pronunțat o condamnare definitivă chiar după expirarea

acestui termen, instanța revocă suspendarea condiționată,
dispunând executarea în întregime a pedepsei, care nu se
contopește cu pedeapsa aplicată pentru noua infracțiune. [...]
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu suspendarea
condiționată a executării pedepsei. În acest caz nu mai are loc
revocarea primei suspendări.”
Examinând excepția de neconstituționalitate, Curtea
constată că autorul excepției de neconstituționalitate nu își
raportează critica la niciun text din Legea fundamentală, ci
invocă existența unei contradicții între dispozițiile de lege
criticate, precum și între acestea și principiile Codului penal.
Așadar, pe de o parte, sesizarea privind soluționarea prezentei
excepții de neconstituționalitate nu îndeplinește cerința
prevăzută de art. 10 alin. (2) din Legea nr. 47/1992, care
stabilește că ăSesizările trebuie [...] motivate” . În lipsa indicării
de către autorul excepției a unor texte sau principii din
Constituție care să constituie temeiul contestării prezumției de
constituționalitate a dispozițiilor de lege criticate, instanța de
contencios constituțional nu este în măsură să se substituie
părții cu privire la invocarea unor motive de neconstituționalitate.
Pe de altă parte, examinarea constituționalității unui text de lege
are în vedere compatibilitatea acestuia cu dispoziții din
Constituție sau din actele internaționale la care România este
parte, iar nu compararea prevederilor mai multor legi între ele și
nici coroborarea lor sau posibilele contradicții din cadrul
legislației interne.
Prin urmare, excepția de neconstituționalitate a dispozițiilor
art. 83 alin. 1 raportat la art. 83 alin. 3 din Codul penal va fi
respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 83 alin. 1 raportat la art. 83 alin. 3 din Codul
penal, excepție ridicată de Ionuț Țiplea în Dosarul nr. 23.328/3/2010 al Tribunalului București — Secția I penală.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.450
din 3 noiembrie 2011

referitoare la excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de organele judiciare în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de DumitruBogdan Ioan în Dosarul nr. 8.813/302/2010 al Judecătoriei

MONITORUL OFICIAL AL ROMÂNIEI, PARTEA I, Nr. 895/16.XII.2011
Sectorului 5 București — Secția I penală și care formează
obiectul Dosarului Curții Constituționale nr. 47D/2011.
La apelul nominal lipsește autorul excepției, față de care
procedura de citare este legal îndeplinită.
Președintele dispune a se face apelul și în Dosarul
nr. 172D/2011, având ca obiect excepția de neconstituționalitate
a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Robert
Lăzăreanu în Dosarul nr. 8.805/302/2010 al Judecătoriei
Sectorului 5 București — Secția I penală.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 47D/2011 și nr. 172D/2011 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 172D/2011 la Dosarul
nr. 47D/2011, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând, în acest sens,
jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Sentința penală nr. 1.496 din 3 noiembrie 2010,
pronunțată în Dosarul nr. 8.813/302/2010, Judecătoria
Sectorului 5 București — Secția I penală a sesizat Curtea
Constituțională cu excepția de neconstituționalitate a
dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.
Excepția a fost ridicată de Dumitru-Bogdan Ioan cu ocazia
soluționării contestației împotriva unei încheieri a judecătorului
delegat pentru executarea pedepselor privative de libertate prin
care a fost respinsă plângerea privind stabilirea regimului
semideschis ca regim de executare.
Prin Decizia penală nr. 1.411/R din 4 octombrie 2010,
pronunțată în Dosarul nr. 40.143/3/2010, admițând recursul
împotriva Încheierii din 12 august 2010 a Judecătoriei Sectorului
5 București — Secția I penală, Tribunalul București — Secția
I penală a sesizat Curtea Constituțională cu excepția de
neconstituționalitate a dispozițiilor art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Robert Lăzăreanu în Dosarul
nr. 8.805/302/2010 al Judecătoriei Sectorului 5 București —
Secția I penală, cu ocazia soluționării contestației împotriva unei
încheieri a judecătorului delegat pentru executarea pedepselor
privative de libertate prin care a fost respinsă plângerea privind
stabilirea regimului semideschis ca regim de executare.
În motivarea excepției de neconstituționalitate autorii
acesteia susțin că prevederile art. 23 alin. (2) din Legea
nr. 275/2006 încalcă principiul separației și echilibrului puterilor,
egalitatea în fața legii și a autorităților publice și dreptul la
integritate psihică, întrucât sintagma ăîn mod excepțional” din
cuprinsul prevederilor de lege criticate face loc arbitrarului și
conduce la o inegalitate a cetățenilor, prin aceea că lasă
interpretarea legii la latitudinea unui organ de autoritate publică,
și anume comisia de individualizare a regimului de executare a
pedepselor privative de libertate din cadrul penitenciarului,
judecătorul delegat urmând să decidă pe baza raportului

13

comisiei, care este cea care determină, fără stabilirea unor
limite, ce înseamnă regimul pe care urmează să îl suporte
condamnatul. În plus, analiza de către respectiva comisie a
naturii și modului de săvârșire a infracțiunii, fără a avea însă în
vedere întreaga situație reținută de instanța de judecată la
momentul pronunțării condamnării, reprezintă o ingerință în actul
autorității judiciare, care nu este permisă într-o ordine
constituțională guvernată de principiul separației puterilor în stat.
Judecătoria Sectorului 5 București — Secția I penală
apreciază că excepția de neconstituționalitate este
neîntemeiată, deoarece prevederile de lege criticate nu aduc
nicio atingere dispozițiilor din Constituție invocate de autorul
excepției.
Tribunalul București — Secția I penală nu și-a exprimat
opinia asupra temeiniciei excepției de neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că prevederile art. 23 alin. (2)
din Legea nr. 275/2006 sunt constituționale, întrucât nu
contravin dispozițiilor din Legea fundamentală invocate de
autorii excepției. Face trimitere, în acest sens, la Decizia Curții
Constituționale nr. 1.279 din 8 octombrie 2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, având următorul
cuprins: ăÎn mod excepțional, natura și modul de săvârșire a
infracțiunii, precum și persoana condamnatului pot determina
includerea persoanei condamnate în regimul de executare
imediat inferior ca grad de severitate.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) referitoare la principiul separației și echilibrului
puterilor, ale art. 16 alin. (1) privind egalitatea în drepturi și ale
art. 22 alin. (1) referitoare la dreptul la integritate psihică.
Examinând excepția de neconstituționalitate, Curtea
constată că dispozițiile art. 23 alin. (2) din Legea nr. 275/2006 au
mai fost supuse controlului instanței de contencios
constituțional, prin raportare la aceleași prevederi din Constituție
invocate și în prezenta cauză și față de critici similare. Astfel,
prin Decizia nr. 1.572 din 7 decembrie 2010, publicată în
Monitorul Oficial al României, Partea I, nr. 69 din 26 ianuarie
2011, Curtea a respins ca neîntemeiată excepția de
neconstituționalitate a dispozițiilor de lege criticate, reținând că
scopul Legii nr. 275/2006 constă tocmai în stabilirea unui sistem
de reguli și criterii care stau la baza executării pedepselor
privative de libertate. Potrivit prevederilor art. 18 alin. (2) din
acest act normativ, ăRegimurile de executare a pedepselor
privative de libertate sunt bazate pe sistemele progresiv și

14

MONITORUL OFICIAL AL ROMÂNIEI, PARTEA I, Nr. 895/16.XII.2011

regresiv, persoanele condamnate trecând dintr-un regim în altul,
în condițiile prevăzute de prezenta lege”.
Curtea nu a reținut încălcarea principiului separației puterilor
în stat, deoarece activitatea comisiei pentru individualizarea
regimului de executare a pedepselor privative de libertate,
constituită în penitenciar în temeiul art. 14 din Legea
nr. 275/2006, nu constituie o imixtiune în activitatea instanțelor
judecătorești sau o încălcare a competențelor constituționale ale
acestora. În plus, potrivit art. 25 din Legea nr. 275/2006,
împotriva modului de stabilire a regimului de executare a
pedepsei de către comisia pentru individualizarea regimului de
executare a pedepselor privative de libertate persoana
condamnată poate formula plângere la judecătorul delegat
pentru executarea pedepselor privative de libertate. De
asemenea, împotriva încheierii judecătorului delegat pentru
executarea pedepselor privative de libertate persoana
condamnată poate introduce contestație la judecătoria în a cărei
circumscripție se află penitenciarul, astfel încât instanța de
judecată decide asupra legalității măsurii contestate.
În legătură cu încălcarea dispozițiilor art. 16 din Constituție,
Curtea a constatat că individualizarea regimului de executare a
pedepsei prin stabilirea unor criterii ce țin de natura și modul de
săvârșire a infracțiunii, precum și de persoana condamnatului
este justificată de situația diferită în care se află fiecare persoană
condamnată. Prin urmare, textul de lege criticat este în
concordanță cu principiul constituțional al egalității în drepturi,

care, așa cum s-a statuat în mod constant în jurisprudența Curții
Constituționale, nu presupune uniformitate, astfel că situații
obiectiv diferite justifică instituirea unui tratament juridic diferit.
Totodată, Curtea nu a reținut nici critica referitoare la lipsa
de claritate a sintagmei ăîn mod excepțional”, cuprinsă în textul
de lege ce face obiectul excepției, arătând că interpretarea
sistematică a textului de lege criticat în ansamblul actului
normativ din care face parte, precum și interpretarea sa
teleologică relevă cu claritate sensul acestei sintagme, fără a
lăsa vreun dubiu cu privire la voința legiuitorului. Problema
aplicării în concret a acestui text de lege, invocată de autorii
excepției, care susțin că, în practică, individualizarea regimului
de executare a pedepsei s-ar realiza discreționar, excedează
competenței Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată.
În același sens este și Decizia nr. 833 din 23 iunie 2011,
publicată în Monitorul Oficial al României, Partea I, nr. 555 din
4 august 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Dumitru-Bogdan
Ioan în Dosarul nr. 8.813/302/2010 și de Robert Lăzăreanu în Dosarul nr. 8.805/302/2010, dosare ale Judecătoriei Sectorului 5
București — Secția I penală.
Definitivă și general obligatorie.
Pronunțată în ședința publică din data de 3 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.484
din 10 noiembrie 2011

referitoare la excepția de neconstituționalitate a dispozițiilor art. 88 alin. (1) lit. c)
din Legea nr. 161/2003 privind unele măsuri pentru asigurarea transparenței
în exercitarea demnităților publice, a funcțiilor publice și în mediul de afaceri,
prevenirea și sancționarea corupției
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 88 alin. (1) lit. c) din Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul
de afaceri, prevenirea și sancționarea corupției, excepție ridicată
de Iulian Gabriel Popescu în Dosarul nr. 122/54/2009 al Înaltei
Curți de Casați și Justiție — Secția de contencios administrativ

MONITORUL OFICIAL AL ROMÂNIEI, PARTEA I, Nr. 895/16.XII.2011
și fiscal și care formează obiectul Dosarului Curții
Constituționale nr. 4.330D/2010.
Dezbaterile au avut loc la data de 3 noiembrie 2011 și au fost
consemnate în încheierea de ședință de la acea dată, când
Curtea, având în vedere cererea formulată de apărătorul ales al
autorului excepției, a amânat pronunțarea pentru data de
10 noiembrie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2010, pronunțată în Dosarul
nr. 122/54/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 88 alin. (1) lit. c) din Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției,
excepție ridicată de Iulian Gabriel Popescu în dosarul de mai
sus având ca obiect soluționarea recursului declarat împotriva
unei sentințe civile prin care a fost respinsă contestația formulată
împotriva actului de constatare a unei stări de incompatibilitate.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și (2) referitor la
egalitatea în drepturi a cetățenilor, deoarece Agenția Națională
de Integritate a interpretat eronat textul criticat. Mai arată că ar
putea exista stare de incompatibilitate numai în situația în care
autorul excepției ar îndeplini cumulativ atât funcția de consilier
local al unei comune, cât și pe cea de funcționar public în cadrul
aceleiași comune. Or, în opinia sa, nu există stare de
incompatibilitate între funcția de consilier local al unei comune
dintr-un județ și cea de funcționar public în cadrul consiliului
județean al aceluiași județ.
Înalta Curte de Casație și Justiție — Secția de contencios
administrativ și fiscal opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

15

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 88 alin. (1) lit. c) din Legea nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, publicată în Monitorul
Oficial al României, Partea I, nr. 279 din 21 aprilie 2003, care
au următorul conținut:
ă(1) Funcția de consilier local sau consilier județean este
incompatibilă cu: [...]
c) calitatea de funcționar public sau angajat cu contract
individual de muncă în aparatul propriu al consiliului local
respectiv sau în aparatul propriu al consiliului județean ori al
prefecturii din județul respectiv;”.
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 alin. (1) și (2) referitor la egalitatea în drepturi a
cetățenilor.
Examinând excepția de neconstituționalitate, Curtea
constată că dispozițiile legale criticate instituie o stare de
incompatibilitate între calitatea de consilier județean sau
consilier local și cea de funcționar public sau angajat cu contract
individual de muncă în aparatul propriu al consiliului local
respectiv sau în aparatul propriu al consiliului județean ori al
prefecturii județului respectiv.
Această reglementare reprezintă o obligație legală care se
aplică tuturor celor aflați în situația prevăzută de ipoteza normei
legale, fără nicio discriminare pe considerente arbitrare.
Principiul egalității în fața legii nu exclude, ci, dimpotrivă,
presupune un tratament juridic identic numai în situații egale, iar
situațiile în mod obiectiv diferite justifică chiar și din punct de
vedere constituțional tratamentul juridic diferit. Instituirea unei
astfel de reglementări este impusă de necesitatea asigurării
îndeplinirii cu obiectivitate de către persoanele care exercită o
demnitate publică sau o funcție publică de autoritate a atribuțiilor
ce le revin potrivit Constituției, în deplină concordanță cu
principiile imparțialității, integrității, transparenței deciziei și
supremației interesului public.
În plus, textul criticat este în acord și cu prevederile
constituționale ale art. 16 alin. (3), potrivit cărora funcțiile și
demnitățile publice pot fi ocupate în condițiile legii.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 88 alin. (1) lit. c) din Legea nr. 161/2003
privind unele măsuri pentru asigurarea transparenței în exercitarea demnităților publice, a funcțiilor publice și în mediul de afaceri,
prevenirea și sancționarea corupției, excepție ridicată de Iulian Gabriel Popescu în Dosarul nr. 122/54/2009 al Înaltei Curți de
Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 10 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2012 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

435

430

40

5.

Monitorul Oficial, Partea a IV-a

4.800

1.720

160

6.

Monitorul Oficial, Partea a VI-a

250

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2012 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 895/16.XII.2011 conține 16 pagini.

Prețul: 3,20 lei

&JUYDGY|528567]
ISSN 1453—4495

