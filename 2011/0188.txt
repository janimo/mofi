Anul 179 (XXIII) — Nr. 188

PARTEA I

LEGI, DECRETE, HOTĂRÂRI ȘI ALTE ACTE

Joi, 17 martie 2011

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 115 din 1 februarie 2011 referitoare la excepția de
neconstituționalitate a dispozițiilor art. 332 alin. 4 din
Codul de procedură penală, precum și ale art. 2 și
art. 10 din Legea nr. 143/2000 privind prevenirea și
combaterea traficului și consumului ilicit de droguri........

Pagina
DECIZII ALE PRIMULUI-MINISTRU

31.

2–3

Decizia nr. 133 din 1 februarie 2011 referitoare la excepția de
neconstituționalitate a dispozițiilor art. 163—170 din
Codul de procedură penală ........................................

4–5

Decizia nr. 134 din 1 februarie 2011 referitoare la excepția de
neconstituționalitate a dispozițiilor art. 916 din Codul
de procedură penală ..................................................

5–7

Decizia nr. 157 din 8 februarie 2011 referitoare la excepția de
neconstituționalitate a dispozițiilor art. 51 și art. 52
alin. 2 și 3 din Codul de procedură penală, precum și
ale art. 29 alin. (4) din Legea nr. 47/1992 privind
organizarea și funcționarea Curții Constituționale......

32.

7–9

Decizia nr. 159 din 8 februarie 2011 referitoare la excepția de
neconstituționalitate a dispozițiilor art. 300 alin. 2 din
Codul de procedură penală, precum și ale art. 84
alin. 1 pct. 2 și 3 din Legea nr. 59/1934 asupra
cecului ........................................................................

9–10

Decizia nr. 160 din 8 februarie 2011 referitoare la excepția de
neconstituționalitate a dispozițiilor art. 52 din Codul de
procedură penală ......................................................

11–12

Decizia nr. 202 din 10 februarie 2011 referitoare la excepția de
neconstituționalitate a dispozițiilor Legii nr. 78/2000
pentru prevenirea, descoperirea și sancționarea
faptelor de corupție ....................................................

12–13

— Decizie pentru eliberarea domnului Todea
Andrei-Barbu din funcția de secretar de stat la
Secretariatul General al Guvernului ..........................

14

— Decizie pentru numirea domnului Georgescu Eugen
în funcția de secretar de stat la Secretariatul General
al Guvernului ..............................................................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
12.

146.

— Ordin al președintelui Autorității Naționale Sanitare
Veterinare și pentru Siguranța Alimentelor pentru
modificarea art. 10 din Norma sanitară veterinară și
pentru siguranța alimentelor privind stabilirea
documentelor și evidențelor veterinare necesare în
cadrul activității de neutralizare a deșeurilor de origine
animală, aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 80/2005 ..............................................

15

— Ordin al ministrului transporturilor și infrastructurii
privind aprobarea condițiilor contractuale speciale ale
contractelor pentru echipamente și construcții, inclusiv
proiectare, și ale contractelor pentru construcții clădiri
și lucrări inginerești proiectate de către beneficiar ale
Federației Internaționale a Inginerilor Consultanți în
Domeniul Construcțiilor (FIDIC), pentru obiective de
investiții din domeniul infrastructurii rutiere de transport
de interes național, finanțate din fonduri publice ........

16

2

MONITORUL OFICIAL AL ROMÂNIEI, PARTEA I, Nr. 188/17.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 115
din 1 februarie 2011

referitoare la excepția de neconstituționalitate a dispozițiilor art. 332 alin. 4
din Codul de procedură penală, precum și ale art. 2 și art. 10 din Legea nr. 143/2000
privind prevenirea și combaterea traficului și consumului ilicit de droguri
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu
Pe rol se află soluționarea excepției de neconstituționalitate
a dispozițiilor art. 332 alin. 4 din Codul de procedură penală,
precum și ale art. 2 și art. 10 din Legea nr. 143/2000 privind
prevenirea și combaterea traficului și consumului ilicit de droguri,
excepție ridicată de Vasile Tiba în Dosarul nr. 6.104/118/2009 al
Tribunalului Constanța — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2010, pronunțată în Dosarul
nr. 6.104/118/2009, Tribunalul Constanța — Secția penală a
sesizat Curtea Constituțională cu excepția de
neconstituționalitate a dispozițiilor art. 332 alin. 4 din Codul
de procedură penală, ale art. 2 și art. 10 din Legea
nr. 143/2000 privind prevenirea și combaterea traficului și
consumului ilicit de droguri, excepție ridicată de Vasile Tiba.
În motivarea excepției de neconstituționalitate se susține,
în esență, că art. 332 alin. 4 din Codul de procedură penală
contravine dispozițiilor art. 16 alin. (1) din Constituție, deoarece
instituie o inegalitate între părțile din proces, atribuind dreptul
exercitării unei căi de atac, respectiv recursul, numai
procurorului în situația desesizării. În caz de respingere a cererii
de sesizare, așa cum s-a dispus în cauză, inculpatul nu are
acest drept.
Cu privire la dispozițiile art. 2 din Legea nr. 143/2000, se
susține că acestea contravin art. 1 alin. (3) și art. 21 alin. (3) din
Constituție, deoarece, deși alineatul (1) al articolului menționat
conține mai multe modalități de săvârșire a faptei și o referire
relativă și arbitrară la alte operațiuni privind circulația drogurilor
de risc, legiuitorul a înțeles să instituie un singur cadru de
pedepsire cu închisoarea de la 3 la 15 ani și interzicerea unor
drepturi, fără să facă vreo diferențiere în funcție și de alte criterii
obiective. Se arată că, prin aceasta, procurorul sau judecătorul,
în absența unor reglementări cu un conținut univoc, au la
îndemână o paletă extrem de variată de a acuza și de a
condamna, conceptul de dreptate ca valoare socială fiind
neîndoios afectată.
În ceea ce privește art. 10 din Legea nr. 143/2000, acesta
contravine, în opinia autorului excepției, dispozițiilor art. 16

alin. (1) din Constituție, deoarece instituie o inegalitate între
persoana care coordonează, finanțează activitatea și care este
mai aspru pedepsită decât persoana care săvârșește propriu-zis
fapta de trafic de droguri, în una dintre modalitățile prevăzute
de art. 2—9 din lege.
Tribunalul Constanța — Secția penală apreciază că
excepția de neconstituționalitate este neîntemeiată, deoarece
dispozițiile legale criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 332 alin. 4 din Codul de procedură penală,
precum și ale art. 2 și art. 10 din Legea nr. 143/2000 privind
prevenirea și combaterea traficului și consumului ilicit de droguri,
publicată în Monitorul Oficial al României, Partea I, nr. 362 din
3 august 2000.
Textele de lege criticate au următorul cuprins:
— art. 332 alin. 4 din Codul de procedură penală: ăÎmpotriva
hotărârii de desesizare se poate face recurs de către procuror și
de orice persoană ale cărei interese au fost vătămate prin
hotărâre, în 3 zile de la pronunțare, pentru cei prezenți, și de la
comunicare, pentru cei lipsă.”;
— art. 2 din Legea nr. 143/2000: ă(1) Cultivarea, producerea,
fabricarea,
experimentarea,
extragerea,
prepararea,
transformarea, oferirea, punerea în vânzare, vânzarea,
distribuirea, livrarea cu orice titlu, trimiterea, transportul,
procurarea, cumpărarea, deținerea ori alte operațiuni privind
circulația drogurilor de risc, fără drept, se pedepsesc cu
închisoare de la 3 la 15 ani și interzicerea unor drepturi.
(2) Dacă faptele prevăzute la alin. (1) au ca obiect droguri de
mare risc, pedeapsa este închisoarea de la 10 la 20 de ani și
interzicerea unor drepturi.”;
— art. 10 din Legea nr. 143/2000: ăOrganizarea, conducerea
sau finanțarea faptelor prevăzute la art. 2—9 se pedepsește cu
pedepsele prevăzute de lege pentru aceste fapte, limitele
maxime ale acestora sporindu-se cu 3 ani.”
În motivarea excepției se invocă dispozițiile art. 1 alin. (3)
potrivit cărora România este stat de drept, ale art. 16 alin. (1)
privind egalitatea cetățenilor în fața legii, ale art. 20 referitoare
la tratatele internaționale privind drepturile omului, ale art. 21
privind liberul acces la justiție, ale art. 24 privind dreptul la
apărare, ale art. 126 alin. (1) potrivit cărora justiția se realizează

MONITORUL OFICIAL AL ROMÂNIEI, PARTEA I, Nr. 188/17.III.2011
prin Înalta Curte de Casație și Justiție și prin celelalte instanțe
judecătorești stabilite de lege, cu raportare la prevederile art. 6
paragraful 1 și paragraful 3 lit. d) și ale art. 13 din Convenția
pentru apărarea drepturilor omului și a libertăților fundamentale,
care consacră dreptul la un proces echitabil și dreptul la un
recurs efectiv în fața unei instanțe naționale, precum și la
dispozițiile art. 14 pct. 3 lit. d) din Pactul internațional privind
drepturile civile și politice, referitor la dreptul la apărare.
Examinând excepția de neconstituționalitate astfel cum a fost
formulată, se constată următoarele:
I. Curtea Constituțională s-a mai pronunțat asupra
constituționalității dispozițiilor art. 332 alin. 4 din Codul de
procedură penală în raport de critici similare. Astfel, prin Decizia
nr. 591 din 8 noiembrie 2005, publicată în Monitorul Oficial al
României, Partea I, nr. 1.062 din 28 noiembrie 2005, respingând
excepția invocată, Curtea a statuat că dispozițiile criticate nu
sunt contrare prevederilor art. 21, 24 și 129 din Constituție.
Curtea a reținut că, potrivit art. 126 și 129 din Constituție,
legiuitorul este unica autoritate competentă să reglementeze
căile de atac împotriva hotărârilor judecătorești în cadrul
procedurii de judecată, precum și modul de exercitare a
acestora. În virtutea acestei competențe, legiuitorul stabilește
hotărârile judecătorești împotriva cărora pot fi exercitate căile
de atac. Acest mod de reglementare a exercitării căilor de atac
împotriva încheierilor se justifică prin necesitatea de a se asigura
celeritatea procesului penal într-un termen rezonabil, exigență
recunoscută cu valoare de principiu atât în sistemul nostru
constituțional, cât și în Convenția pentru apărarea drepturilor
omului și a libertăților fundamentale, care consacră la art. 6
paragraful 1 dreptul oricărei persoane ăla judecarea în mod
echitabil, în mod public și într-un termen rezonabil a cauzei
sale”. De asemenea, Curtea a reținut că nu sunt încălcate nici
prevederile art. 21 din Constituție, deoarece legea asigură
accesul persoanelor interesate la justiție, prin reglementarea
posibilității exercitării recursului împotriva încheierilor pronunțate
de instanță, odată cu exercitarea recursului împotriva sentinței
sau a deciziei atacate. Totodată, nu sunt încălcate prevederile
art. 24 din Constituție, întrucât persoana interesată își poate
formula apărări în cadrul căii de atac prevăzute de lege, care se
exercită împotriva hotărârii prin care s-a soluționat fondul cauzei.
În ceea ce privește invocarea, în susținerea excepției, a
încălcării dispozițiilor art. 13 din Convenția pentru apărarea
drepturilor omului și a libertăților fundamentale, referitoare la
dreptul la un recurs efectiv, s-a reținut că textele legale criticate
nu opresc părțile interesate de a se adresa justiției pentru
apărarea drepturilor, libertăților și intereselor lor legitime și de a
beneficia de toate garanțiile procesuale care condiționează
într-o societate democratică procesul echitabil.
Întrucât nu au intervenit elemente noi, care să determine
schimbarea acestei jurisprudențe, soluția adoptată anterior,

3

precum și considerentele pe care aceasta se întemeiază își
mențin valabilitatea și în cauza de față, inclusiv în ceea ce
privește dispozițiile art. 332 alin. 4 din Codul de procedură
penală, care au preluat soluția legislativă de principiu,
reglementată, la momentul pronunțării deciziei mai sus
menționate, de art. 332 alin. 3 din Codul de procedură penală.
În același sens sunt și Decizia nr. 285 din 11 martie 2008,
publicată în Monitorul Oficial al României, Partea I, nr. 271 din
7 aprilie 2008, și Decizia nr. 501 din 7 aprilie 2009, publicată în
Monitorul Oficial al României, Partea I, nr. 311 din 12 mai 2009,
a căror soluție de respingere a excepției de neconstituționalitate,
precum și considerentele de principiu pe care aceasta se
întemeiază își mențin valabilitatea și în cauza de față, întrucât nu
au intervenit elemente noi, care să determine schimbarea
jurisprudenței Curții Constituționale în această materie.
II. În ceea ce privește critica dispozițiilor art. 2 din Legea
nr. 143/2000, formulată în raport cu prevederile art. 1 alin. (3) și
art. 21 alin. (3) din Constituție, se constată că aceasta nu poate
fi reținută. Astfel, prin acest text de lege, legiuitorul a instituit un
cadru amplu de pedepsire cu închisoarea de la 3 la 15 ani și
interzicerea unor drepturi, individualizarea judiciară, sub
aspectul cuantumului, a pedepsei închisorii realizându-se în
funcție de criterii obiective concretizate în modalități ale
infracțiunii de trafic de droguri. Se constată că este neîntemeiată
și critica de neconstituționalitate formulată în raport cu
prevederile art. 21 alin. (3) din Constituție, întrucât textul de lege
ce face obiectul excepției nu aduce atingere, sub niciun aspect,
dreptului părților la un proces echitabil și la soluționarea cauzelor
într-un termen rezonabil, câtă vreme acestea se pot prevala,
fără nicio îngrădire, de toate garanțiile procesuale prevăzute de
lege în acest sens.
III. Cât privește excepția de neconstituționalitate a
dispozițiilor art. 10 din Legea nr. 143/2000, Curtea constată că
nu poate fi primită critica referitoare la încălcarea art. 16 din
Legea fundamentală, deoarece acestea se aplică fără niciun fel
de discriminare pe considerente arbitrare tuturor celor aflați în
ipoteza normei. În plus, de vreme ce, potrivit Deciziei nr. 38/2008
a Înaltei Curți de Casație și Justiție, constituită în Secții Unite,
publicată în Monitorul Oficial al României, Partea I, nr. 161 din
16 martie 2009, fapta de organizare, conducere sau finanțare a
acțiunilor prevăzute la art. 2—9 din Legea nr. 143/2000
constituie o infracțiune distinctă, și nu o formă agravată a
infracțiunilor prevăzute la art. 2—9 din aceeași lege, nici
compararea statutului juridic al subiecților activi ai infracțiunii
prevăzute de art. 10 din Legea nr. 143/2000 cu subiecții activi ai
infracțiunilor prevăzute de art. 2—9 din același act normativ nu
poate susține neconstituționalitatea normelor criticate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 332 alin. 4 din Codul de procedură penală,
precum și ale art. 2 și art. 10 din Legea nr. 143/2000 privind prevenirea și combaterea traficului și consumului ilicit de droguri,
excepție ridicată de Vasile Tiba în Dosarul nr. 6.104/118/2009 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 188/17.III.2011
CURTEA CONSTITUȚIONALĂ

D E C I Z I A Nr. 133
din 1 februarie 2011

referitoare la excepția de neconstituționalitate a dispozițiilor art. 163—170
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu
Pe rol se află soluționarea excepției de neconstituționalitate
a prevederilor art. 163—170 din Codul de procedură penală,
excepție ridicată de Lorand Farkas în Dosarul nr. 803/119/2009
al Tribunalului Covasna — Secția penală și care formează
obiectul Dosarului Curții Constituționale nr. 2.314D/2010.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul nr. 2.350D/2010,
având ca obiect excepția de neconstituționalitate a prevederilor
art. 163—167, art. 169 și art. 170 din Codul de procedură
penală, excepție ridicată de Dan Pârvu jr., Vasile Pârvu, Dan
Pârvu sn. și Gheorghe Pârvu în Dosarul nr. 357/1.372/2009 al
Tribunalului pentru Minori și Familie Brașov.
La apelul nominal lipsesc părțile, față de care procedura de
citare a fost legal îndeplinită.
La dosar, autorii Dan Pârvu și Gheorghe Pârvu au depus o
cerere prin care solicită acordarea unui nou termen de judecată
din motive medicale, fără a depune acte doveditoare în
susținerea cererii.
Reprezentantul Ministerului Public se opune acordării unui
nou termen de judecată.
Curtea, având în vedere cererea formulată, în temeiul
dispozițiilor art. 24 din Constituție privind garantarea dreptului la
apărare, ale art. 156 alin. 1 din Codul de procedură civilă
coroborate cu ale art. 14 din Legea nr. 47/1992, dispune
respingerea cererii, deoarece nu au fost atașate acte
doveditoare în susținerea acesteia.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea parțială de obiect al
cauzelor, în temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, dispune
conexarea Dosarului nr. 2.350D/2010 la Dosarul nr. 2.314D/2010,
care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.

C U R T E A,

având în vedere actele și lucrările dosarelor, constată
următoarele:
Prin încheierile din 21 iunie 2010 și 7 iunie 2010, pronunțate
în dosarele nr. 803/119/2009 și nr. 357/1.372/2009, Tribunalul
Covasna — Secția penală și Tribunalul pentru Minori și
Familie Brașov au sesizat Curtea Constituțională cu
excepția de neconstituționalitate a prevederilor art. 163—170
din Codul de procedură penală și, respectiv, art. 163—167,
art. 169 și art. 170 din Codul de procedură penală.
Excepția a fost ridicată de Lorand Farkas, Dan Pârvu jr.,
Vasile Pârvu, Dan Pârvu sn. și Gheorghe Pârvu în dosarele de
mai sus având ca obiect soluționarea unor cauze penale.
În motivarea excepției de neconstituționalitate autorii
acesteia susțin că prevederile legale criticate încalcă dispozițiile
constituționale ale art. 23 alin. (11) referitoare la prezumția de
nevinovăție și dispozițiile art. 11 pct. 1 din Declarația Universală
a Drepturilor Omului referitoare la dreptul oricărei persoane
acuzate de un delict de a fi prezumată nevinovată până când
vinovăția sa va fi dovedită în mod legal în cursul unui proces,
deoarece principiul prezumției de nevinovăție vizează
presupunerea rezonabilă că o persoană acuzată este
considerată nevinovată ab initio și în orice fază a procesului,
până la rămânerea definitivă a unei hotărâri judecătorești. Așa
fiind, organul de urmărire penală sau instanța de judecată sunt
obligate să nu facă, să nu întreprindă sau să nu accepte nicio
acțiune care să prefigureze o oarecare direcție îndreptată
împotriva acestui principiu.
Tribunalul Covasna — Secția penală și Tribunalul pentru
Minori și Familie Brașov opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 163 — Măsurile asigurătorii, art. 164 — Organele
care aduc la îndeplinire măsurile asigurătorii, art. 165 —
Procedura sechestrului, art. 166 — Procesul-verbal de
sechestru și inscripția ipotecară, art. 167 — Poprirea, art. 168 —
Contestarea măsurii asigurătorii, art. 169 — Restituirea lucrurilor
și art. 170 — Restabilirea situației anterioare, toate din Codul
de procedură penală.

MONITORUL OFICIAL AL ROMÂNIEI, PARTEA I, Nr. 188/17.III.2011
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 23 alin. (11) referitoare la prezumția de
nevinovăție și dispozițiile art. 11 pct. 1 din Declarația Universală
a Drepturilor Omului referitoare la dreptul oricărei persoane
acuzate de un delict de a fi prezumată nevinovată până când
vinovăția sa va fi dovedită în mod legal în cursul unui proces.
Examinând excepția de neconstituționalitate ridicată, Curtea
constată că aceasta este neîntemeiată, deoarece întreaga
reglementare referitoare la măsurile asigurătorii este menită să
dea eficiență dreptului la un proces echitabil pe parcursul
procesului penal, învinuitul sau inculpatul beneficiind de toate
garanțiile procesuale specifice. Astfel, nu se încalcă prezumția
de nevinovăție, deoarece instituirea acestor măsuri nu
echivalează cu o pronunțare asupra vinovăției învinuitului sau
inculpatului. Măsurile asigurătorii au caracter provizoriu,

5

finalitatea lor constând în garantarea executării obligațiilor cu
caracter patrimonial, în cazul condamnării inculpatului printr-o
hotărâre judecătorească definitivă, pronunțată cu respectarea
garanțiilor reglementate de Codul de procedură penală pentru
desfășurarea unui proces echitabil, așadar numai dacă instanța
de judecată constată vinovăția inculpatului sau a părții
responsabile civilmente.
De altfel, împotriva măsurii asigurătorii luate și a modului de
ducere la îndeplinire a acesteia, învinuitul sau inculpatul, partea
responsabilă civilmente, precum și orice altă persoană
interesată se pot plânge procurorului sau instanței de judecată,
în orice fază a procesului penal și orice altă persoană care
pretinde un drept asupra lucrurilor ridicate poate cere, potrivit
dispozițiilor art. 168 din Codul de procedură penală, stabilirea
acestui drept și restituirea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 163—170 din Codul de procedură penală,
excepție ridicată de Lorand Farkas în Dosarul nr. 803/119/2009 al Tribunalului Covasna — Secția penală și de Dan Pârvu jr., Vasile
Pârvu, Dan Pârvu sn. și Gheorghe Pârvu în Dosarul nr. 357/1.372/2009 al Tribunalului pentru Minori și Familie Brașov.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 134
din 1 februarie 2011

referitoare la excepția de neconstituționalitate a dispozițiilor art. 916
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a prevederilor art. 916 alin. 2 din Codul de procedură penală,
excepție ridicată de Remus Păcurar în Dosarul nr. 3.253/55/2010
al Judecătoriei Arad — Secția penală și care formează obiectul
Dosarului Curții Constituționale nr. 2.385D/2010.
La apelul nominal lipsesc părțile, față de care procedura de
citare a fost legal îndeplinită.

Curtea dispune a se face apelul și în Dosarul nr. 3.582D/2010,
având ca obiect excepția de neconstituționalitate a prevederilor
art. 916 din Codul de procedură penală, excepție ridicată de
Mircea Dolha în Dosarul nr. 5.417/100/2008 al Curții de Apel Cluj —
Secția penală și de minori.
La apelul nominal lipsesc părțile, față de care procedura de
citare a fost legal îndeplinită.
La dosar autorul excepției a depus o cerere prin care solicită
judecata în lipsă.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea parțială de obiect al
cauzelor, în temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, dispune
conexarea Dosarului nr. 3.582D/2010 la Dosarul nr. 2.385D/2010,
care a fost primul înregistrat.

6

MONITORUL OFICIAL AL ROMÂNIEI, PARTEA I, Nr. 188/17.III.2011

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 26 mai 2010 și 5 mai 2010, pronunțate în
dosarele nr. 3.253/55/2010 și nr. 5.417/100/2008, Judecătoria
Arad — Secția penală și Curtea de Apel Cluj — Secția
penală și de minori au sesizat Curtea Constituțională cu
excepția de neconstituționalitate a prevederilor art. 916
alin. 2 din Codul de procedură penală și, respectiv, art. 916
din același cod.
Excepția a fost ridicată de Remus Păcurar și Mircea Dolha în
dosarele de mai sus având ca obiect soluționarea unor cauze
penale în fond și, respectiv, în apel.
În motivarea excepției de neconstituționalitate autorii
acesteia susțin că prevederile legale criticate contravin
dispozițiilor constituționale ale art. 16 referitoare la Egalitatea în
drepturi, art. 20 referitoare la Tratatele internaționale privind
drepturile omului, art. 21 alin. (3) referitoare la dreptul la un
proces echitabil, art. 28 referitoare la Secretul corespondenței,
art. 124 alin. (1) și (2) referitoare la înfăptuirea justiției în numele
legii și la unicitatea, imparțialitatea și egalitatea acesteia, art. 132
alin. (1) referitoare la principiile care guvernează activitatea
procurorilor, precum și dispozițiilor art. 8 din Convenția pentru
apărarea drepturilor omului și a libertăților fundamentale
referitoare la Dreptul la respectarea vieții private și de familie,
deoarece, în lipsa unei autorizații din partea instanței de
judecată, se conferă părților sau oricăror altor persoane
posibilitatea să efectueze înregistrări ale convorbirilor sau
comunicărilor, fără a fi reglementate cazurile, condițiile sau
durata în care pot fi efectuate, persoanele înregistrate fiind
lipsite de protecția minimă a drepturilor lor. De asemenea, nu se
asigură nici dreptul la un proces echitabil prin lipsa egalității
armelor, fiind imperios necesar ca în situația utilizării probelor
obținute în condițiile art. 916 alin. 2 din Codul de procedură
penală să se instituie nu posibilitatea, ci obligativitatea instanței
de judecată de a supune expertizării respectivul mijloc de probă.
În plus, autorul excepției mai consideră că și în situația în care
s-ar admite cererea de expertizare a înregistrărilor efectuate de
părți ori alte persoane, persoana cercetată nu are garanția
respectării tuturor canoanelor procesuale și procedurale, cum
ar fi posibilitatea nominalizării unui expert parte.
Judecătoria Arad — Secția penală opinează că dispozițiile
legale criticate nu pot fi calificate ca fiind neconstituționale.
Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 916 cu denumirea marginală Verificarea
mijloacelor de probă din Codul de procedură penală, așa cum
au fost modificate prin art. XVIII pct. 14 din Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, care au următorul conținut:
ăMijloacele de probă prevăzute în prezenta secțiune pot fi
supuse expertizei la cererea procurorului, a părților sau din
oficiu.
Înregistrările prevăzute în prezenta secțiune, efectuate de
părți sau de alte persoane, constituie mijloace de probă când
privesc propriile convorbiri sau comunicări pe care le-au purtat
cu terții. Orice alte înregistrări pot constitui mijloace de probă
dacă nu sunt interzise de lege.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
art. 20 referitoare la Tratatele internaționale privind drepturile
omului, art. 21 alin. (3) referitoare la dreptul la un proces
echitabil, art. 28 referitoare la Secretul corespondenței, art. 124
alin. (1) și (2) referitoare la înfăptuirea justiției în numele legii și
la unicitatea, imparțialitatea și egalitatea acesteia, art. 132
alin. (1) referitoare la principiile care guvernează activitatea
procurorilor, precum și prevederile art. 8 din Convenția pentru
apărarea drepturilor omului și a libertăților fundamentale
referitoare la Dreptul la respectarea vieții private și de familie.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 593 din 21 septembrie 2006,
publicată în Monitorul Oficial al României, Partea I, nr. 856 din
19 octombrie 2006, Curtea Constituțională a respins ca
neîntemeiată excepția de neconstituționalitate a dispozițiilor
art. 916 alin. 2 din Codul de procedură penală, statuând că
rațiunea reglementării urmărește să valorifice toate probele ce
pot servi la aflarea adevărului, dispozițiile respective fiind
aplicabile în cazul surprinderii în mod spontan a unor fapte sau
întâmplări ce sunt înregistrate prin mijloace audio sau video.
Folosirea unor astfel de înregistrări ca mijloc de probă într-un
proces penal este în concordanță cu prevederile art. 53 din
Constituție, care recunosc legitimitatea unor restrângeri ale
exercițiului unor drepturi sau libertăți, inclusiv ale exercițiului
dreptului la respectarea și ocrotirea de către autoritățile publice
a vieții intime, familiale și private — invocat în motivarea
excepției —, dacă acestea se fac prin lege și în vederea apărării
unor valori sociale importante, precum desfășurarea instrucției
penale sau prevenirea faptelor penale.
Mai mult, legislația procesual-penală prevede suficiente
garanții în vederea înlăturării unor eventuale abuzuri, dispozițiile
art. 916 alin. 2 din Codul de procedură penală aplicându-se
numai în cazul săvârșirii unei infracțiuni, când, în vederea aflării
adevărului, înregistrările pot fi supuse expertizei (art. 916 alin. 1),
părțile având posibilitatea contestării lor potrivit prevederilor
art. 64, 67 și 68 din Codul de procedură penală.
Curtea a constatat, de asemenea, că dispozițiile legale
criticate nu încalcă nici prevederile actelor internaționale
aplicabile în materie. Astfel, Convenția pentru apărarea
drepturilor omului și a libertăților fundamentale admite, prin
prevederile art. 8 paragraful 2, amestecul unei autorități publice
în exercitarea dreptului la respectarea vieții private și familiale a
persoanei, a domiciliului său și a corespondenței sale, ăîn
măsura în care acest amestec este prevăzut de lege și dacă
constituie o măsură care, într-o societate democratică, este
necesară pentru securitatea națională, siguranța publică,
bunăstarea economică a țării, apărarea ordinii și prevenirea
faptelor penale [... ]”. Culegerea de informații și date cu privire

MONITORUL OFICIAL AL ROMÂNIEI, PARTEA I, Nr. 188/17.III.2011
la pregătirea săvârșirii unor infracțiuni sau la derularea acțiunilor
cu caracter infracțional se realizează, fără îndoială, în scopul
ădesfășurării instrucției penale” (chiar dacă se face anterior
momentului începerii urmăririi penale) și constituie unul dintre
cele mai eficiente mijloace de ăprevenire a faptelor penale. [...]”
În examinarea excepției de neconstituționalitate Curtea a
avut în vedere, de asemenea, și jurisprudența Curții Europene
a Drepturilor Omului, care, în Hotărârea din 25 septembrie 2001
pronunțată în Cauza P.G. și J.H. împotriva Regatului Unit, a
apreciat că, în cazul în care ăînregistrările nu au constituit
singura probă împotriva acuzatului, iar acesta a avut
posibilitatea să conteste atât autenticitatea, cât și folosirea ei”,
nu s-a adus atingere dreptului la un proces echitabil.
În legătură cu constituționalitatea prevederilor de lege
criticate în prezenta cauză, sub aspectul altor critici de
neconstituționalitate, Curtea s-a mai pronunțat prin Decizia

7

nr. 21 din 3 februarie 2000, publicată în Monitorul Oficial al
României, Partea I, nr. 159 din 17 aprilie 2000, precum și prin
Decizia nr. 539 din 7 decembrie 2004, publicată în Monitorul
Oficial al României, Partea I, nr. 61 din 18 ianuarie 2005,
reținând că acestea nu încalcă dispozițiile constituționale privind
drepturile și libertățile fundamentale ale cetățenilor, fiind în
concordanță și cu prevederile Convenției pentru apărarea
drepturilor omului și a libertăților fundamentale. Prin aceleași
decizii s-a constatat, de asemenea, că dispozițiile menționate
respectă condițiile stabilite de Constituție pentru restrângerea
exercițiului unor drepturi.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 916 din Codul de procedură penală, excepție
ridicată de Remus Păcurar în Dosarul nr. 3.253/55/2010 al Judecătoriei Arad — Secția penală și de Mircea Dolha în Dosarul
nr. 5.417/100/2008 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 157
din 8 februarie 2011

referitoare la excepția de neconstituționalitate a dispozițiilor art. 51 și art. 52 alin. 2 și 3
din Codul de procedură penală, precum și ale art. 29 alin. (4) din Legea nr. 47/1992
privind organizarea și funcționarea Curții Constituționale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă
Pe rol se află soluționarea excepției de neconstituționalitate
a dispozițiilor art. 51 și art. 52 alin. 2 și 3 din Codul de procedură
penală, precum și ale art. 23 alin. (4) din Legea nr. 47/1992
privind organizarea și funcționarea Curții Constituționale,
excepție invocată de Emil Balaure în Dosarul nr. 2.888/99/2009
al Curții de Apel Iași — Secția penală și pentru cauze cu minori.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât criticile autorului privesc, în realitate,
completarea textelor de lege ce formează obiectul acesteia.
C U R T E A,

având în vedere actele și lucrările dosarului, reține următoarele:
Prin Încheierea din 20 aprilie 2010, pronunțată în Dosarul
nr. 2.888/99/2009, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 51 și
art. 52 alin. 2 și 3 din Codul de procedură penală, precum și
ale art. 23 alin. (4) din Legea nr. 47/1992 privind organizarea
și funcționarea Curții Constituționale, excepție invocată de
Emil Balaure.

8

MONITORUL OFICIAL AL ROMÂNIEI, PARTEA I, Nr. 188/17.III.2011

În motivarea excepției de neconstituționalitate se susține,
în esență, că dispozițiile art. 51 și art. 52 alin. 2 și 3 din Codul de
procedură penală sunt neconstituționale, deoarece împiedică
recuzarea întregii instanțe. În ceea ce privește art. 23 alin. (4)
din Legea nr. 47/1992, se arată că încalcă dreptul la un proces
echitabil, deoarece împiedică sesizarea directă a Curții
Constituționale, impunând ca aceasta să se facă prin intermediul
instanței de judecată pe rolul căreia se află dosarul cauzei, ceea
ce, în opinia autorului excepției, ăpermite judecătorilor incorecți
și corupți să blocheze sesizarea Curții Constituționale”.
Curtea de Apel Iași — Secția penală și pentru cauze cu
minori apreciază că excepția de neconstituționalitate este
neîntemeiată, referindu-se și la jurisprudența Curții
Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
se constată că, deși, potrivit dispozitivului încheierii de sesizare,
acesta îl constituie, cât privește Legea nr. 47/1992, dispozițiile
art. 23 alin. (4), în realitate sunt criticate prevederile art. 29
alin. (4) din acest act normativ. Se constată, totodată, că, ulterior
sesizării Curții Constituționale cu excepția de neconstituționalitate invocată în cauză, dispozițiile art. 29 alin. (4) din
Legea nr. 47/1992 au fost modificate prin art. I pct. 2 din Legea
nr. 177/2010 pentru modificarea și completarea Legii nr. 47/1992
privind organizarea și funcționarea Curții Constituționale, a
Codului de procedură civilă și a Codului de procedură penală al
României, publicată în Monitorul Oficial al României, Partea I,
nr. 672 din 4 octombrie 2010, soluția legislativă criticată de
autorul excepției fiind însă păstrată și în noua redactare a
textului. Legea nr. 47/1992 a fost republicată, cu modificările și
completările ulterioare, în Monitorul Oficial al României, Partea I,
nr. 807 din 3 decembrie 2010.
Astfel fiind, potrivit jurisprudenței Curții Constituționale în
materie, obiectul excepției de neconstituționalitate îl constituie
dispozițiile art. 51 și art. 52 alin. 2 și 3 din Codul de procedură
penală, precum și ale art. 29 alin. (4) din Legea nr. 47/1992
privind organizarea și funcționarea Curții Constituționale,
republicată.
Textele legale criticate au următorul cuprins:
— art. 51 din Codul de procedură penală: ăÎn cazul în care
persoana incompatibilă nu a făcut declarație de abținere, poate
fi recuzată atât în cursul urmăririi penale cât și în cursul judecății,
de oricare dintre părți, de îndată ce partea a aflat despre
existența cazului de incompatibilitate.
Recuzarea se formulează oral sau în scris, cu arătarea
pentru fiecare persoană în parte a cazului de incompatibilitate
invocat și a tuturor temeiurilor de fapt cunoscute la momentul
recuzării. Cererea de recuzare poate privi numai pe acei
judecători care compun completul de judecată.
Nerespectarea condițiilor prevăzute în alin. 2 sau recuzarea
aceleiași persoane pentru același caz de incompatibilitate și

pentru temeiuri de fapt cunoscute la data formulării unei cereri
anterioare de recuzare care a fost respinsă atrage
inadmisibilitatea cererii de recuzare, care se constată de
completul în fața căruia s-a formulat recuzarea, cu participarea
judecătorului recuzat.
Completul în fața căruia s-a formulat recuzarea, cu
participarea judecătorului recuzat, se pronunță asupra măsurilor
preventive.”;
— art. 52 alin. 2 și 3 din Codul de procedură penală:
ăExaminarea declarației de abținere sau a cererii de recuzare
se face de îndată, ascultându-se procurorul când este prezent
în instanță, iar dacă se găsește necesar, și părțile, precum și
persoana care se abține sau a cărei recuzare se cere.
Când abținerea sau recuzarea privește cazul prevăzut în
art. 46 și 49 alin. 1, instanța, admițând recuzarea, stabilește care
dintre persoanele arătate în menționatele texte nu va lua parte
la judecarea cauzei.”;
— art. 29 alin. (4) din Legea nr. 47/1992: ăSesizarea Curții
Constituționale se dispune de către instanța în fața căreia s-a
ridicat excepția de neconstituționalitate, printr-o încheiere care
va cuprinde punctele de vedere ale părților, opinia instanței
asupra excepției, și va fi însoțită de dovezile depuse de părți.
Dacă excepția a fost ridicată din oficiu, încheierea trebuie
motivată, cuprinzând și susținerile părților, precum și dovezile
necesare. Odată cu încheierea de sesizare, instanța de judecată
va trimite Curții Constituționale și numele părților din proces
cuprinzând datele necesare pentru îndeplinirea procedurii de
citare a acestora.”
În opinia autorului excepției de neconstituționalitate, textele
de lege criticate încalcă dispozițiile art. 21 alin. (3) din
Constituție, precum și pe cele ale art. 6 paragraful 1 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate astfel cum a fost
formulată, se constată că dispozițiile din Codul de procedură
penală criticate nu aduc nicio atingere liberului acces la justiție
și nici dreptului părților la un proces echitabil. Dimpotrivă,
reglementarea modului de formulare a cererilor de recuzare,
realizată prin aceste texte de lege, are menirea de a asigura
deplina realizare a drepturilor constituționale invocate. Stabilind
că ăcererea de recuzare poate privi numai pe acei judecători
care compun completul de judecată”, precum și faptul că este
inadmisibilă recuzarea aceleiași persoane ăpentru același caz
de incompatibilitate și pentru temeiuri de fapt cunoscute la data
formulării unei cereri anterioare de recuzare”, legiuitorul a avut
în vedere limitarea abuzului de drept și a posibilităților de
tergiversare a soluționării cauzelor, în deplină concordanță cu
cerințele dreptului la un proces echitabil. De altfel,
reglementarea procedurii de soluționare a cererilor de recuzare,
în ansamblu, reflectă preocuparea legiuitorului pentru
asigurarea celerității acestei proceduri, respectiv pentru
soluționarea cauzelor într-un termen rezonabil, prin
împiedicarea tergiversării acestora, corespunzător cerințelor
impuse de art. 21 din Legea fundamentală. În același sens
Curtea Constituțională s-a mai pronunțat, de exemplu, prin
Decizia nr. 198 din 13 martie 2007, publicată în Monitorul Oficial
al României, Partea I, nr. 256 din 17 aprilie 2007, și Decizia
nr. 380 din 25 martie 2008, publicată în Monitorul Oficial al
României, Partea I, nr. 316 din 22 aprilie 2008, ale căror
considerente sunt valabile și în prezenta cauză, deoarece nu au
intervenit elemente noi.
Tot astfel, prevederile art. 29 alin. (4) din Legea nr. 47/1992
au mai format obiectul controlului de constituționalitate exercitat
de Curte, din perspectiva unor critici similare. Respingând, prin
Decizia nr. 840 din 8 iulie 2008, publicată în Monitorul Oficial al
României, Partea I, nr. 590 din 6 august 2008, excepția de
neconstituționalitate invocată, Curtea Constituțională a reținut

MONITORUL OFICIAL AL ROMÂNIEI, PARTEA I, Nr. 188/17.III.2011
că dispozițiile legale criticate sunt norme de procedură pe care
instanța care a fost sesizată cu excepția de neconstituționalitate
este obligată să le aplice în vederea selectării doar a acelor
excepții care, potrivit legii, pot face obiectul controlului de
constituționalitate exercitat de Curtea Constituțională, unica
autoritate de jurisdicție constituțională. Această procedură nu
face însă posibilă respingerea sau admiterea excepției de
neconstituționalitate de către instanța judecătorească, al cărei

9

rol este numai acela de filtru al excepției de neconstituționalitate
ridicate de părți, instanța având obligația de a respinge ca
inadmisibile acele excepții care nu îndeplinesc cerințele legii.
Pentru aceste considerente, care își mențin valabilitatea, Curtea
nu a reținut pretinsa încălcare a dreptului la un proces echitabil,
reglementată de art. 21 alin. (3) din Constituție și de art. 6
paragraful 1 din Convenția pentru apărarea drepturilor omului și
a libertăților fundamentale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 51 și art. 52 alin. 2 și 3 din Codul de procedură
penală, precum și ale art. 29 alin. (4) din Legea nr. 47/1992 privind organizarea și funcționarea Curții Constituționale, excepție
invocată de Emil Balaure în Dosarul nr. 2.888/99/2009 al Curții de Apel Iași — Secția penală și pentru cauze cu minori.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 159
din 8 februarie 2011

referitoare la excepția de neconstituționalitate a dispozițiilor art. 300 alin. 2
din Codul de procedură penală, precum și ale art. 84 alin. 1 pct. 2 și 3 din Legea nr. 59/1934
asupra cecului
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă
Pe rol se află soluționarea excepției de neconstituționalitate
a dispozițiilor art. 300 alin. 2 din Codul de procedură penală și
ale art. 84 alin. 1 pct. 2 și 3 din Legea nr. 59/1934 asupra
cecului, excepție invocată de Jozsef Nemeth în Dosarul
nr. 421/251/2008 al Tribunalului Mureș — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.

C U R T E A,

având în vedere actele și lucrările dosarului, reține următoarele:
Prin Încheierea din 13 ianuarie 2010, pronunțată în Dosarul
nr. 421/251/2008, Tribunalul Mureș — Secția penală a sesizat
Curtea Constituțională cu excepția de neconstituționalitate
a dispozițiilor art. 300 alin. 2 din Codul de procedură penală
și ale art. 84 alin. 1 pct. 2 și 3 din Legea nr. 59/1934 asupra
cecului, excepție invocată de Jozsef Nemeth.
În motivarea excepției de neconstituționalitate se susține,
în esență, că dispozițiile art. 300 alin. 2 din Codul de procedură
penală sunt neconstituționale prin aceea că, permițând instanței
să dispună îndreptarea unor neregularități, a transformat faza
de urmărire penală într-o procedură pur formală, dându-i-se
posibilitatea Parchetului ca, între două termene de judecată, să
remedieze aceste neregularități în mod formal. În ceea ce
privește dispozițiile din Legea nr. 59/1934 criticate, acestea
încalcă dreptul la un proces echitabil și dreptul la apărare,
întrucât obligă justițiabilii la o anumită conduită și prevăd
sancțiuni severe în caz de neconformare. În schimb, ădatorită
vechimii foarte mari a acestor prevederi legale, există riscul
sporit ca justițiabilii să nu cunoască aceste prevederi, ori să le
cunoască, însă știind vechimea acestora, să nu le mai dea
importanță, crezând că au căzut în desuetudine.”
Tribunalul Mureș — Secția penală consideră că excepția
de neconstituționalitate este neîntemeiată, întrucât normele
criticate nu încalcă dispozițiile constituționale invocate. Se face
referire și la jurisprudența Curții Constituționale în materie.

10

MONITORUL OFICIAL AL ROMÂNIEI, PARTEA I, Nr. 188/17.III.2011

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 300 alin. 2 din Codul de procedură penală și ale
art. 84 alin. 1 pct. 2 și 3 din Legea nr. 59/1934 asupra cecului,
publicată în Monitorul Oficial al României, Partea I, nr. 100 din
1 mai 1934, cu modificările și completările ulterioare.
Textele de lege criticate au următorul cuprins:
— art. 300 alin. 2 din Codul de procedură penală: ăÎn cazul
când se constată că sesizarea nu este făcută potrivit legii, iar
neregularitatea nu poate fi înlăturată de îndată și nici prin
acordarea unui termen în acest scop, dosarul se restituie
organului care a întocmit actul de sesizare, în vederea refacerii
acestuia.”;
— art. 84 alin. 1 pct. 2 și 3 din Legea nr. 59/1934: ăSe va
pedepsi cu amendă de la 5.000—100.000 lei și închisoare de la
6 luni până la 1 an, afară de cazul când faptul constituie un delict
sancționat cu o pedeapsă mai mare, în care caz se aplică
această pedeapsă: [...]
2. Oricine emite un cec fără a avea la tras disponibil suficient,
sau după ce a tras cecul și mai înainte de trecerea termenelor
fixate pentru prezentare, dispune altfel, în total sau în parte de
disponibilul avut.
3. Oricine emite un cec cu data falsă sau căruia îi lipsește
unul din elementele esențiale arătate de alineatele 1, 2, 3 și 5 al
art. 1 și art. 11.”
Textele constituționale invocate în motivarea excepției sunt
cele ale art. 21 alin. (3) privind dreptul la un proces echitabil și
ale art. 24 privind dreptul la apărare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului de constituționalitate prin raportare la critici similare.

Astfel, prin Decizia nr. 291 din 9 iunie 2005, publicată în
Monitorul Oficial al României, Partea I, nr. 681 din 29 iulie 2005,
Curtea Constituțională a respins ca nefondată excepția de
neconstituționalitate a dispozițiilor art. 300 din Codul de
procedură penală, statuând că acestea nu contravin dreptului la
un proces echitabil. Cu acel prilej a reținut că, în temeiul
dispozițiilor constituționale ale art. 126 alin. (2) potrivit cărora
ăCompetența instanțelor judecătorești și procedura de judecată
sunt prevăzute numai prin lege”, legiuitorul poate institui, în
considerarea unor situații deosebite, reguli speciale de
procedură, ca modalități de exercitare a drepturilor procedurale,
liberul acces la justiție și, implicit, dreptul la un proces echitabil
presupunând posibilitatea neîngrădită a celor interesați de a
utiliza aceste proceduri în formele și modalitățile instituite de
lege. Așa fiind, dispozițiile legale criticate nu numai că nu aduc
atingere prevederilor constituționale ale art. 21 alin. (3) și ale
art. 24 alin. (1), ci constituie o aplicare a acestora, legiuitorul
fiind preocupat de asigurarea exigențelor dreptului la apărare în
cadrul unui proces echitabil, prin împiedicarea exercitării abuzive
a drepturilor procesuale și prin asigurarea celerității procesului
penal.
De altfel, în prezenta cauză autorul excepției critică
prevederile art. 300 alin. 2 din Codul de procedură penală din
perspectiva modului de interpretare și aplicare a acestora,
respectiv pentru faptul că procedura pe care acestea o consacră
ar permite, în opinia sa, abuzuri din partea organelor de urmărire
penală. Or, atât aspectele privind interpretarea și aplicarea legii,
cât și eventualele propuneri de modificare a acesteia nu intră în
competența Curții Constituționale, care, potrivit art. 2 alin. (3)
din Legea nr. 47/1992, se pronunță ănumai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
De asemenea, Curtea a mai examinat constituționalitatea
dispozițiilor din Legea nr. 59/1934 criticate în prezenta cauză,
de exemplu prin Decizia nr. 645 din 28 iunie 2007, publicată în
Monitorul Oficial al României, Partea I, nr. 572 din 21 august
2007, Decizia nr. 1.304 din 2 decembrie 2008, publicată în
Monitorul Oficial al României, Partea I, nr. 109 din 24 februarie
2009, și Decizia nr. 1.397 din 3 noiembrie 2009, publicată în
Monitorul Oficial al României, Partea I, nr. 855 din 9 decembrie
2009, a căror soluție de respingere a excepției de
neconstituționalitate, cât și considerentele care o
fundamentează își mențin valabilitatea. În ceea ce privește
argumentele expuse în prezenta cauză, referitoare la vechimea
actului normativ care cuprinde normele criticate, de natură, în
opinia autorului excepției, să determine riscul ca justițiabilii să
nu le cunoască, obligativitatea acestor norme, respectiv
severitatea sancțiunilor pe care le reglementează, nu constituie
veritabile critici de neconstituționalitate și, prin urmare, nu pot fi
reținute în susținerea excepției formulate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 300 alin. 2 din Codul de procedură penală
și ale art. 84 alin. 1 pct. 2 și 3 din Legea nr. 59/1934 asupra cecului, excepție invocată de Jozsef Nemeth în Dosarul
nr. 421/251/2008 al Tribunalului Mureș — Secția penală.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 188/17.III.2011

11

CURTEA CONSTITUȚIONALĂ

D E C I Z I A Nr. 160
din 8 februarie 2011

referitoare la excepția de neconstituționalitate a dispozițiilor art. 52
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 52 din Codul de procedură penală, excepție
ridicată de Ilie Obrijan în Dosarul nr. 6.884/299/2010 al
Judecătoriei Sectorului 1 București.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 31 mai 2010, pronunțată în Dosarul
nr. 6.884/299/2010, Judecătoria Sectorului 1 București a sesizat
Curtea Constituțională cu excepția de neconstituționalitate
a dispozițiilor art. 52 din Codul de procedură penală,
excepție ridicată de Ilie Obrijan.
În motivarea excepției de neconstituționalitate se susține,
în esență, că textul de lege ce face obiectul excepției încalcă
principiul publicității, al contradictorialității și al oralității
dezbaterilor, fiind ăanacronic în condițiile în care aceste principii
constituie tocmai regulile esențiale care determină structura
internă a procesului penal și îi dau acestuia fizionomia sa
generală”.
Judecătoria Sectorului 1 București apreciază că excepția
de neconstituționalitate este neîntemeiată, întrucât textul de lege
criticat nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

În ceea ce privește obiectul excepției de neconstituționalitate,
Curtea constată că, în considerentele încheierii de sesizare, se
reține că, ădeși petentul invocă neconstituționalitatea dispozițiilor
art. 51 din Codul de procedură penală, instanța constată că, în
fapt, acesta contestă procedura de soluționare în cursul judecății
a cererii de recuzare, prevăzută, ca atare, de dispozițiile art. 52
din Codul de procedură penală”, astfel încât acest din urmă text
de lege face obiectul excepției de neconstituționalitate cu care
este sesizată Curtea Constituțională.
Textul de lege criticat are următorul cuprins:
— art. 52: ăAbținerea sau recuzarea judecătorului,
procurorului, magistratului-asistent sau grefierului se
soluționează de un alt complet, în ședință secretă, fără
participarea celui ce declară că se abține sau care este recuzat.
Examinarea declarației de abținere sau a cererii de recuzare
se face de îndată, ascultându-se procurorul când este prezent
în instanță, iar dacă se găsește necesar, și părțile, precum și
persoana care se abține sau a cărei recuzare se cere.
Când abținerea sau recuzarea privește cazul prevăzut în
art. 46 și 49 alin. 1, instanța, admițând recuzarea, stabilește care
dintre persoanele arătate în menționatele texte nu va lua parte
la judecarea cauzei.
În caz de admitere a abținerii sau a recuzării, se va stabili în
ce măsură actele îndeplinite ori măsurile dispuse se mențin.
Când pentru soluționarea abținerii sau a recuzării nu se
poate alcătui completul potrivit alin. 1, abținerea sau recuzarea
se soluționează de instanța ierarhic superioară. În cazul în care
găsește întemeiată abținerea sau recuzarea și, din cauza
abținerii sau recuzării, nu se poate alcătui completul de judecată
la instanța competentă să soluționeze cauza, instanța ierarhic
superioară desemnează pentru judecarea cauzei o instanță
egală în grad cu instanța în fața căreia s-a formulat abținerea
sau recuzarea.
Este inadmisibilă recuzarea judecătorului chemat să decidă
asupra recuzării.
Încheierea prin care s-a admis sau s-a respins abținerea, ca
și aceea prin care s-a admis recuzarea, nu sunt supuse niciunei
căi de atac.”
În opinia autorului excepției de neconstituționalitate, textul de
lege criticat încalcă dispozițiile constituționale ale art. 21 privind
accesul liber la justiție, art. 24 alin. (1) privind dreptul la apărare
și art. 126 privind instanțele judecătorești. Se invocă, de
asemenea, dispozițiile art. 1 din Protocolul nr. 4 adițional la
Convenția pentru apărarea drepturilor omului și a libertăților
fundamentale, precum și ale art. 11 din Pactul internațional cu
privire la drepturile civile și politice, care interzic privarea de
libertate pentru datorii.
Examinând excepția de neconstituționalitate astfel cum a fost
formulată, se constată că prevederile art. 52 din Codul de
procedură penală au mai fost supuse controlului de
constituționalitate prin raportare la dispozițiile art. 21 și 24 din
Legea fundamentală, invocate și în prezenta cauză, și față de
critici similare. Astfel, prin Decizia nr. 380 din 25 martie 2008,
publicată în Monitorul Oficial al României, Partea I, nr. 316 din
22 aprilie 2008, Curtea a respins excepția de
neconstituționalitate a prevederilor de lege criticate în prezenta
cauză, reținând că reglementarea procedurii de soluționare a
cererilor de recuzare reflectă preocuparea legiuitorului pentru
asigurarea celerității acestei proceduri, iar normele criticate dau

12

MONITORUL OFICIAL AL ROMÂNIEI, PARTEA I, Nr. 188/17.III.2011

expresie acestei preocupări. Astfel, potrivit art. 52 alin. 2 din
Codul de procedură penală, examinarea cererii de recuzare se
face ăde îndată”, iar părțile sunt ascultate numai ădacă se
găsește necesar”, în vederea împiedicării tergiversării
soluționării cererii de recuzare și, implicit, a cauzei în care
aceasta a fost formulată. Curtea a reținut, totodată, că normele
criticate nu aduc atingere dreptului persoanei ca în tot cursul
procesului să fie asistată de un avocat, ales sau numit din oficiu,
și de a se prevala, neîngrădit, de toate garanțiile pe care le

presupune un proces echitabil, astfel încât nu poate fi reținută
nici pretinsa încălcare a prevederilor art. 24 din Constituție
privind dreptul la apărare.
În ceea ce privește dispozițiile art. 1 din Protocolul nr. 4
adițional la Convenția pentru apărarea drepturilor omului și a
libertăților fundamentale, precum și ale art. 11 din Pactul
internațional cu privire la drepturile civile și politice, care interzic
privarea de libertate pentru datorii, invocate de autorul excepției
în motivarea acesteia, se constată că nu au incidență în cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 52 din Codul de procedură penală, excepție
ridicată de Ilie Obrijan în Dosarul nr. 6.884/299/2010 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 202
din 10 februarie 2011

referitoare la excepția de neconstituționalitate a dispozițiilor Legii nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Marieta Safta

— președinte
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor Legii nr. 78/2000 pentru prevenirea, descoperirea
și sancționarea faptelor de corupție, excepție ridicată de Dumitru
Lascu în Dosarul nr. 2.987/88/2008 al Curții de Apel Constanța —
Secția penală și pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

neîntemeiată, cu referire la jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 25 mai 2010, pronunțată în Dosarul
nr. 2.987/88/2008, Curtea de Apel Constanța — Secția penală
și pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor Legii nr. 78/2000 pentru prevenirea,
descoperirea și sancționarea faptelor de corupție, excepție
ridicată de Dumitru Lascu.
În motivarea excepției de neconstituționalitate se susține,
în esență, că dispozițiile Legii nr. 78/2000 în ansamblul său,
ădatorită modului în care reglementează, cel puțin prin
dispozițiile articolului 1”, contravin prevederilor constituționale
ale art. 16 alin. (1) referitoare la egalitatea cetățenilor în fața legii
și ale art. 124 alin. (2) referitoare la unicitatea, imparțialitatea și
egalitatea justiției, deoarece incriminează persoane, și nu fapte.
Astfel, în condițiile în care, printr-o lege specială, o anumită

MONITORUL OFICIAL AL ROMÂNIEI, PARTEA I, Nr. 188/17.III.2011
categorie de făptuitori/învinuiți/inculpați este reglementată
separat de dreptul comun, deși se încadrează în instituțiile de
drept penal substanțial definite de acesta, este evident că au
fost nesocotite dispozițiile constituționale invocate, mai ales că
ăne aflăm în situația unei duble incriminări a faptelor de corupție,
una în Codul penal și alta în Legea nr. 78/2000, ceea ce pune
în discuție chiar principiile fundamentale ale dreptului”. Se arată
că, ăîn mod practic și contrar Constituției, au fost inversate
principiile care stau la fundamentul legiferării, iar scopul explicit
al Legii nr. 78/2000 a fost, mai înainte de toate, circumstanțierea
persoanelor care urmau a fi făcute răspunzătoare pentru fapte
de corupție”.
Curtea de Apel Constanța — Secția penală și pentru
cauze penale cu minori și de familie opinează că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, referindu-se și la jurisprudența Curții
Constituționale în materie, consideră că legea criticată nu aduce
nicio atingere prevederilor constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

13

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 78/2000 pentru prevenirea, descoperirea și
sancționarea faptelor de corupție, publicată în Monitorul Oficial
al României, Partea I, nr. 219 din 18 mai 2000, cu modificările
și completările ulterioare.
În opinia autorului excepției de neconstituționalitate, actul
normativ criticat încalcă dispozițiile constituționale ale art. 16
alin. (1) referitoare la egalitatea cetățenilor în fața legii și ale
art. 124 alin. (2) referitoare la unicitatea, imparțialitatea și
egalitatea justiției.
Examinând excepția de neconstituționalitate astfel cum a fost
formulată, se constată că același act normativ a mai fost
examinat de Curtea Constituțională din perspectiva unor critici
similare.
Astfel, de exemplu, prin Decizia nr. 1.455 din 4 noiembrie
2010, publicată în Monitorul Oficial al României, Partea I, nr. 23
din 14 ianuarie 2011, pronunțându-se asupra constituționalității
Legii nr. 78/2000, în raport cu aceleași dispoziții constituționale,
Curtea a reținut că principiul constituțional al egalității nu are
semnificația uniformității, existând posibilitatea instituirii unor
reglementări juridice diferite pentru situații care sunt diferite, în
cazul în care aceasta se justifică în mod rațional și obiectiv. Or,
Legea nr. 78/2000 constituie o reglementare specială,
derogatorie de la dreptul comun, care instituie măsuri de
prevenire, descoperire și sancționare a faptelor de corupție și
se aplică unei categorii de persoane clar circumstanțiate de
legiuitor încă din primul articol al legii. Statutul juridic diferit al
acestor persoane, din perspectiva scopului urmărit de legiuitor
prin dispozițiile Legii nr. 78/2000, justifică stabilirea unui
tratament juridic diferit. Astfel fiind și întrucât dispozițiile legii
criticate se aplică, fără privilegii sau discriminări, în toate
situațiile ce implică persoane dintre cele menționate la art. 1 din
lege, nu se poate susține încălcarea principiului egalității în
drepturi ori a principiului referitor la unicitatea, imparțialitatea și
egalitatea justiției.
Întrucât nu au intervenit elemente noi, cele statuate de Curte
în jurisprudența menționată își mențin valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Legii nr. 78/2000 pentru prevenirea, descoperirea
și sancționarea faptelor de corupție, excepție ridicată de Dumitru Lascu în Dosarul nr. 2.987/88/2008 al Curții de Apel Constanța —
Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

14

MONITORUL OFICIAL AL ROMÂNIEI, PARTEA I, Nr. 188/17.III.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Todea Andrei-Barbu
din funcția de secretar de stat la Secretariatul General
al Guvernului
Având în vedere Cererea de eliberare din funcție formulată de domnul Todea
Andrei-Barbu, secretar de stat la Secretariatul General al Guvernului, înregistrată
sub nr. 20/6.618/D.N.A. din 14 martie 2011,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Todea
Andrei-Barbu se eliberează din funcția de secretar de stat la Secretariatul General
al Guvernului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 martie 2011.
Nr. 31.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Georgescu Eugen
în funcția de secretar de stat la Secretariatul General
al Guvernului
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Georgescu Eugen se numește în funcția de secretar de stat la Secretariatul
General al Guvernului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 martie 2011.
Nr. 32.

MONITORUL OFICIAL AL ROMÂNIEI, PARTEA I, Nr. 188/17.III.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru modificarea art. 10 din Norma sanitară veterinară și pentru siguranța alimentelor privind
stabilirea documentelor și evidențelor veterinare necesare în cadrul activității
de neutralizare a deșeurilor de origine animală, aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 80/2005
Văzând Referatul de aprobare nr. 460 din 2 februarie 2011, întocmit de Direcția generală sanitară veterinară din cadrul
Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) și ale art. 40 alin. (1) și (2) din Ordonanța Guvernului nr. 42/2004 privind
organizarea activității sanitar-veterinare și pentru siguranța alimentelor, aprobată cu modificări și completări prin Legea nr. 215/2004,
cu modificările și completările ulterioare,
în baza prevederilor art. 8 alin. (5) din Ordonanța Guvernului nr. 47/2005 privind reglementări de neutralizare a deșeurilor
de origine animală, aprobată cu modificări prin Legea nr. 73/2006, cu modificările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 1.415/2009 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia, cu modificările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Articolul 10 din Norma sanitară veterinară și pentru
siguranța alimentelor privind stabilirea documentelor și
evidențelor veterinare necesare în cadrul activității de
neutralizare a deșeurilor de origine animală, aprobată prin
Ordinul președintelui Autorității Naționale Sanitare Veterinare și
pentru Siguranța Alimentelor nr. 80/2005, publicat în Monitorul
Oficial al României, Partea I, nr. 822 și 822 bis din 12 septembrie
2005, cu modificările și completările ulterioare, se modifică și va
avea următorul cuprins:
ăArt. 10. — (1) Documentul de mișcare a subproduselor de
origine animală ce nu sunt destinate consumului uman/produselor
procesate va fi tipărit în topuri autocopiative (original, 2 copii și
matcă), înseriate în sistem unic, de către unitățile de neutralizare
a subproduselor de origine animală, activitate concesionată de
Ministerul Agriculturii și Dezvoltării Rurale în baza Ordonanței
Guvernului nr. 47/2005 privind reglementări de neutralizare a
deșeurilor de origine animală, aprobată cu modificări prin Legea
nr. 73/2006, cu modificările ulterioare.
(2) În sensul prezentei norme sanitare veterinare și pentru
siguranța alimentelor, unitățile de neutralizare sunt reprezentate
de toate tipurile de unități autorizate/înregistrate sanitar
veterinar conform prevederilor Regulamentului (CE)
nr. 1.069/2009 al Parlamentului European și al Consiliului din
21 octombrie 2009 de stabilire a unor norme sanitare privind
subprodusele de origine animală și produsele derivate care nu
sunt destinate consumului uman și de abrogare a
Regulamentului (CE) nr. 1.774/2002.
(3) Unitățile de neutralizare a subproduselor de origine
animală ce nu sunt destinate consumului uman solicită în scris
Autorității Naționale Sanitare Veterinare și pentru Siguranța
Alimentelor numerele necesare pentru înserierea în regim unic
a documentelor de mișcare prevăzute la alin. (1).
(4) Autoritatea Națională Sanitară Veterinară și pentru
Siguranța Alimentelor va transmite prin adresă scrisă numerele
alocate în termen de maximum 15 zile de la data primirii solicitării.
(5) Prevederile alin. (3) nu se aplică:
a) unităților de procesare care sunt situate pe același
amplasament cu o unitate generatoare de subproduse de
origine animală; aceste unități au însă obligația de a solicita
documentul de mișcare prevăzut la alin. (1) pentru transportul
produselor procesate către diferiți destinatari, conform
prevederilor Regulamentului (CE) nr. 1.069/2009;

b) unităților de incinerare, compostare, biogaz care sunt
situate pe același amplasament cu o unitate generatoare de
subproduse de origine animală ce nu sunt destinate consumului
uman, cât și pentru unitățile producătoare de hrană pentru
animale de companie care folosesc numai proteine animale
procesate pentru producția de hrană destinată animalelor de
companie.
(6) Unitățile de procesare care sunt situate pe același
amplasament cu o unitate de abatorizare și care utilizează
derogarea menționată la pct. 1 lit. (a) din secțiunea 1 cap. I din
anexa IV la Regulamentul (UE) nr. 142/2011 al Comisiei din
25 februarie 2011 de punere în aplicare a Regulamentului (CE)
nr. 1.069/2009 al Parlamentului European și al Consiliului de
stabilire a unor norme sanitare privind subprodusele de origine
animală și produsele derivate care nu sunt destinate consumului
uman și de punere în aplicare a Directivei 97/78/CE a Consiliului
în ceea ce privește anumite probe și produse care sunt scutite
de la controalele sanitar-veterinare la frontieră în conformitate cu
directiva menționată au obligația aplicării prevederilor alin. (1)
și (3).
(7) Transportatorii independenți de subproduse de origine
animală ce nu sunt destinate consumului uman/produse
procesate, care au încheiat, în condițiile legii, un contract de
prestări servicii pentru transportul acestora cu o unitate de
neutralizare autorizată sanitar veterinar, vor efectua transportul
în baza documentului de mișcare pentru subprodusele de
origine animală ce nu sunt destinate consumului uman emis de
unitatea de neutralizare.
(8) Unitatea de neutralizare menționată la alin. (7) are
obligația notificării listei actualizate a transportatorilor
independenți cu care a încheiat contract de prestări servicii la
direcția sanitar-veterinară și pentru siguranța alimentelor
județeană pe raza căreia își desfășoară activitatea.”
Art. II. — Documentele de mișcare deținute de transportatorii
independenți, emise în baza normei sanitare veterinare și pentru
siguranța alimentelor prevăzute la art. I, mai pot fi utilizate
maximum 30 de zile de la data publicării în Monitorul Oficial al
României, Partea I, a prezentului ordin.
Art. III. — Prezentul ordin se publică în Monitorul Oficial al
României, Partea I.

Președintele Autorității Naționale Sanitare Veterinare și pentru Siguranța Alimentelor,
Roatiș Chețan Radu
București, 7 martie 2011.
Nr. 12.

16

MONITORUL OFICIAL AL ROMÂNIEI, PARTEA I, Nr. 188/17.III.2011

MINISTERUL TRANSPORTURILOR ȘI INFRASTRUCTURII

ORDIN
privind aprobarea condițiilor contractuale speciale ale contractelor pentru echipamente
și construcții, inclusiv proiectare, și ale contractelor pentru construcții clădiri și lucrări inginerești
proiectate de către beneficiar ale Federației Internaționale a Inginerilor Consultanți
în Domeniul Construcțiilor (FIDIC), pentru obiective de investiții din domeniul infrastructurii rutiere
de transport de interes național, finanțate din fonduri publice
În temeiul art. 3 din Hotărârea Guvernului nr. 1.405/2010 privind aprobarea utilizării unor condiții contractuale ale Federației
Internaționale a Inginerilor Consultanți în Domeniul Construcțiilor (FIDIC) pentru obiective de investiții din domeniul infrastructurii
de transport de interes național, finanțate din fonduri publice, și al art. 5 alin. (4) din Hotărârea Guvernului nr. 76/2009 privind
organizarea și funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă condițiile contractuale speciale ale
contractelor pentru echipamente și construcții, inclusiv
proiectare, și ale contractelor pentru construcții clădiri și lucrări
inginerești proiectate de către beneficiar ale Federației
Internaționale a Inginerilor Consultanți în Domeniul Construcțiilor
(FIDIC), pentru obiective de investiții din domeniul infrastructurii

rutiere de transport de interes național, finanțate din fonduri
publice, prevăzute în anexele nr. 1 și 2.
Art. 2. — Anexele nr. 1 și 2*) fac parte integrantă din
prezentul ordin.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu

București, 1 martie 2011.
Nr. 146.

*) Anexele nr. 1 și 2 se publică în Monitorul Oficial al României, Partea I, nr. 188 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 188/17.III.2011 conține 16 pagini.

Prețul: 3,20 lei

&JUYDGY|521490]
ISSN 1453—4495

