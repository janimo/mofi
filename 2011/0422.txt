Anul 179 (XXIII) — Nr. 422

PARTEA I

LEGI, DECRETE, HOTĂRÂRI ȘI ALTE ACTE

Joi, 16 iunie 2011

SUMAR

Pagina
Decizia nr. 525 din 19 aprilie 2011 referitoare la excepția de
neconstituționalitate a dispozițiilor art. 861 și art. 862
din Codul de procedură penală ..................................

DECIZII ALE CURȚII CONSTITUȚIONALE
Decizia nr. 408 din 7 aprilie 2011 referitoare la excepția de
neconstituționalitate a dispozițiilor art. 36 alin. (5) din
Legea educației fizice și sportului nr. 69/2000............

2–3

Decizia nr. 425 din 7 aprilie 2011 referitoare la excepția de
neconstituționalitate a dispozițiilor art. 27 din Codul de
procedură civilă și art. 10 alin. (1) din Legea
nr. 188/2000 privind executorii judecătorești ..............

4–5

Decizia nr. 474 din 12 aprilie 2011 referitoare la excepția de
neconstituționalitate a dispozițiilor art. 72 și 73 din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................
Decizia nr. 513 din 19 aprilie 2011 referitoare la excepția de
neconstituționalitate a dispozițiilor art. 23 din Legea
nr. 656/2002 pentru prevenirea și sancționarea spălării
banilor, precum și pentru instituirea unor măsuri de
prevenire și combatere a finanțării actelor de terorism....

Pagina

5–7

7–8

9–11

Decizia nr. 530 din 19 aprilie 2011 referitoare la excepția de
neconstituționalitate a dispozițiilor art. 16 alin. 1,
art. 76, art. 173 alin. 1, art. 250, art. 252 și art. 257 din
Codul de procedură penală ........................................

11–13

Decizia nr. 535 din 28 aprilie 2011 referitoare la excepția de
neconstituționalitate a dispozițiilor art. 1169 din Codul
civil, art. 16 alin. (1) și art. 32—34 din Ordonanța
Guvernului nr. 2/2001 privind regimul juridic al
contravențiilor ............................................................

13–14

Decizia nr. 563 din 3 mai 2011 referitoare la excepția de
neconstituționalitate a dispozițiilor art. 329 din Codul
penal ..........................................................................

15–16

2

MONITORUL OFICIAL AL ROMÂNIEI, PARTEA I, Nr. 422/16.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 408
din 7 aprilie 2011

referitoare la excepția de neconstituționalitate a dispozițiilor art. 36 alin. (5)
din Legea educației fizice și sportului nr. 69/2000
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 36 alin. (5) din Legea educației fizice și
sportului nr. 69/2000, excepție ridicată de Moise Mircea în
Dosarul nr. 7.981/2/2009 al Curții de Apel București — Secția
a VIII-a contencios administrativ și fiscal.
La apelul nominal este prezent autorul excepției, precum și
reprezentantul părții Federația Română de Fotbal, domnul
avocat Mircea Duțu din cadrul Baroului București, lipsind
cealaltă parte, față de care procedura de citare este legal
îndeplinită.
Prim-magistratul-asistent învederează că autorul excepției a
depus la dosarul cauzei o serie de înscrisuri.
Președintele dispune să se facă apelul și în dosarele
nr. 4.320D/2010 și nr. 117D/2011, având ca obiect aceeași
excepție de neconstituționalitate, ridicată de același autor în
Dosarul nr. 11.739/2/2009 al Curții de Apel București — Secția
a VIII-a contencios administrativ și fiscal și, respectiv, în Dosarul
nr. 46262.01/3/2008 al Tribunalului București — Secția a V-a
civilă.
La apelul nominal este prezent autorul excepției, precum și
reprezentantul părții Federația Română de Fotbal, domnul
avocat Mircea Duțu din cadrul Baroului București, lipsind
celelalte părți, față de care procedura de citare este legal
îndeplinită.
Magistratul-asistent învederează că autorul excepției a
depus în dosarele menționate concluzii scrise, prin care solicită
admiterea excepției de neconstituționalitate.
Curtea, având în vedere identitatea de obiect a excepțiilor
de neconstituționalitate ridicate în dosarele nr. 1.510D/2010,
4.320D/2010 și 117D/2011, pune în discuție, din oficiu, problema
conexării cauzelor.
Autorul excepției și partea prezentă sunt de acord cu
conexarea dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 4.320 D/2010
și nr. 117D/2011 la Dosarul nr. 1.510D/2010, care a fost primul
înregistrat.
Având cuvântul, autorul excepției solicită admiterea excepției
de neconstituționalitate prezentând, pe larg, motivele de
neconstituționalitate formulate în fața instanței de judecată.
Reprezentantul părții Federația Română de Fotbal solicită
respingerea excepției de neconstituționalitate, arătând că textul

criticat, care cuprinde dispoziții de principiu privind modul de
înființare, organizare și funcționare a federațiilor sportive
naționale, ca expresie a autonomiei, în condițiile legii, a
sportului, nu contravine niciunei dispoziții constituționale. Atât în
susținerile orale, cât și în notele scrise depuse la dosar, este
dezvoltată ideea de autonomie a activității sportive, concretizată,
potrivit susținerilor părții, și prin dispozițiile cuprinse în Legea
nr. 69/2000.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
întrucât textul de lege criticat nu încalcă dispozițiile
constituționale invocate. Totodată, arată că prin criticile
formulate se solicită, în realitate, o modificare a Statutului
Federației Române de Fotbal, ceea ce excedează controlului de
constituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 11 mai 2010 și, respectiv, 8 octombrie
2010, pronunțate în dosarele nr. 7.981/2/2009 și, respectiv,
11.739/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 36 alin. (5) din Legea educației fizice și
sportului nr. 69/2000, excepție ridicată de Moise Mircea.
Prin Încheierea din 25 noiembrie 2010, pronunțată în Dosarul
nr. 46262.01/3/2008, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 36 alin. (5) din Legea
educației fizice și sportului nr. 69/2000, excepție ridicată de
Moise Mircea.
În motivarea excepției de neconstituționalitate, similară
în dosarele conexate, se susține, în esență, că dispozițiile
criticate conferă federațiilor sportive naționale, în speță
Federației Române de Fotbal, dreptul de a se organiza și
funcționa în baza statutului propriu. Astfel, pe de o parte, se dă
posibilitatea acestei federații de a introduce în statutul propriu
texte ce interzic persoanei interesate dreptul de a se adresa
instanțelor de judecată, și, pe de altă parte, îi oferă posibilitatea
de a înființa instanțe paralele private. Se susține în acest sens
că înfăptuirea justiției de către Federația Română de Fotbal —
persoană juridică de drept privat, de interes național, asimilată
persoanelor juridice de utilitate publică, în scopul pronunțării de
hotărâri definitive irevocabile și executorii în România, în cauze
civile și/sau comerciale, a căror revizuire este imposibil de
realizat, culminând cu interzicerea dreptului de acces la
instanțele de drept comun — este realizată în baza statutului
propriu și a regulamentelor proprii, elaborate cu respectarea
art. 36 alin. (5) din Legea educației fizice și a sportului
nr. 69/2000, care conferă Federației Române de Fotbal drepturi
absolute, interzise prin Constituție. Se arată, totodată, că se
impune statului român de către FIFA — persoană juridică cu
sediul în Zürich, respectiv de către Federația Română de Fotbal,
persoană juridică de drept privat — asociație nonprofit
următoarele: recunoașterea unor acte normative elaborate de
FIFA și FRF cu o forță superioară Constituției și legilor României,
recunoașterea unei jurisdicții a FIFA și a FRF în a înfăptui
justiția, ce nu corespunde exigențelor constituționale. Se mai

MONITORUL OFICIAL AL ROMÂNIEI, PARTEA I, Nr. 422/16.VI.2011
arată că instanța, Curtea de Apel București — Secția a VI-a
comercială, a pronunțat Sentința comercială nr. 98 din 18 mai
2007 prin care a exclus competența instanțelor de drept comun
în cenzurarea soluțiilor pronunțate de instanțele private ale
Federației Române de Fotbal.
Curtea de Apel București — Secția a VIII-a contencios
administrativ și fiscal și Tribunalul București — Secția a V-a
civilă consideră că excepția de neconstituționalitate este
neîntemeiată, întrucât textul de lege criticat nu încalcă
prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului arată că dispozițiile criticate reprezintă
norme care reglementează aspecte ce țin de organizarea și
funcționarea federațiilor sportive naționale, fără a avea
semnificația îngrădirii accesului liber la justiție și a dreptului la un
proces echitabil ori excluderii litigiilor care fac obiectul unei
convenții arbitrale de la competența instanțelor judecătorești.
Litigiul dedus instanței de arbitraj se finalizează printr-o hotărâre
arbitrală, care, potrivit art. 364 din Codul de procedură civilă,
poate fi desființată printr-o acțiune în anulare soluționată de
către instanțele judecătorești competente. Dispozițiile criticate
nu contravin nici prevederilor art. 126 din Legea fundamentală,
deoarece arbitrajul reprezintă o alternativă oferită părților la
procedura dreptului comun, la care se poate apela fără nicio
restricție, arbitrajul fiind o opțiune, iar nu o obligație.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 36 alin. (5) din Legea educației fizice și sportului
nr. 69/2000, publicată în Monitorul Oficial al României, Partea I,
nr. 200 din 9 mai 2000, având următorul cuprins: ăFederațiile
sportive naționale se organizează și funcționează în baza
statutului propriu elaborat în conformitate cu prevederile
prezentei legi și cu statutele federațiilor internaționale
corespondente.”

3

În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 1 alin. (1), (3), (4) și (5) privind statul de drept,
art. 2 alin. (2), potrivit cărora niciun grup și nicio persoană nu
pot exercita suveranitatea în nume propriu, art. 15 alin. (1)
privind universalitatea drepturilor și libertăților consacrate prin
Constituție și prin alte legi, ale art. 16 care consacră principiul
egalității cetățenilor în fața legii și a autorităților publice, fără
privilegii și fără discriminări, ale art. 21 privind accesul liber la
justiție, ale art. 40 alin. (2) potrivit cărora ăpartidele sau
organizațiile care, prin scopurile ori prin activitatea lor, militează
împotriva pluralismului politic, a principiilor statului de drept sau
a suveranității, a integrității sau a independenței României sunt
neconstituționale”, ale art. 45 privind libertatea economică, ale
art. 53 privind restrângerea exercițiului unor drepturi sau a unor
libertăți, ale art. 61 alin. (1) privind rolul Parlamentului, ale art. 73
alin. (1) privind categoriile de legi, ale art. 124 privind înfăptuirea
justiției și ale art. 126 privind instanțele judecătorești.
De asemenea, sunt invocate prevederile art. 2, 6, 7, 8 și 30
din Declarația Universală a Drepturilor Omului, ale art. 14 pct. 1
din Pactul internațional cu privire la drepturile civile și politice și
ale art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate astfel cum a fost
formulată, Curtea reține următoarele:
Textul de lege criticat stabilește, cu caracter de principiu,
modul de organizare și funcționare a federațiilor sportive
naționale, fără a face nicio distincție cu privire la o anume
federație și nici cu privire la comisiile de judecată sau alte
structuri din cadrul federațiilor ori cu privire la raporturile dintre
acestea și instanțele judecătorești. Astfel fiind, nu pot fi reținute
criticile autorului excepției care, în esență, vizează faptul că
acest text ar conferi ăFRF și FIFA dreptul absolut de legiferare și
de a înfăptui justiția”.
De altfel, criticile formulate privesc, în realitate, dispozițiile
cuprinse în Statutul și Regulamentele Federației Române de
Fotbal, autorul excepției încercând ca, pe calea excepției de
neconstituționalitate având ca obiect textul de principiu, cuprins
într-un act normativ al cărui control de constituționalitate este de
competența Curții Constituționale, să determine constatarea
neconstituționalității actului subsecvent, elaborat în baza textului
de principiu, al cărui control nu se încadrează în sfera de
competență a Curții Constituționale.
Acceptarea unei astfel de abordări a controlului de
constituționalitate exercitat de Curtea Constituțională ar
determina însă o extindere a competenței acestei Curți dincolo
de limitele stabilite expres de dispozițiile art. 146 din Constituție
și ale art. 2 alin. (1) din Legea nr. 47/1992, potrivit cărora ăCurtea
Constituțională asigură controlul constituționalității legilor,
a tratatelor internaționale, a regulamentelor Parlamentului și
a ordonanțelor Guvernului”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 36 alin. (5) din Legea educației fizice și sportului
nr. 69/2000, excepție ridicată de Moise Mircea în dosarele nr. 7.981/2/2009 și nr. 11.739/2/2009 ale Curții de Apel București — Secția a
VIII-a contencios administrativ și fiscal și, respectiv, în Dosarul nr. 46262.01/3/2008 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 422/16.VI.2011
CURTEA CONSTITUȚIONALĂ

D E C I Z I A Nr. 425
din 7 aprilie 2011

referitoare la excepția de neconstituționalitate a dispozițiilor art. 27 din Codul de procedură civilă
și art. 10 alin. (1) din Legea nr. 188/2000 privind executorii judecătorești
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 27 din Codul de procedură civilă și art. 10
alin. (1) din Legea nr. 188/2000 privind executorii judecătorești,
excepție ridicată de Constantin Florescu și Teodora-Niculina
Florescu în Dosarul nr. 5.080/1748/2009 al Judecătoriei
Cornetu.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 noiembrie 2009, pronunțată în Dosarul
nr. 5.080/1748/2009, Judecătoria Cornetu a sesizat Curtea
Constituțională cu excepția de neconstituționalitate a
dispozițiilor art. 27 din Codul de procedură civilă și art. 10
alin. (1) din Legea nr. 188/2000 privind executorii
judecătorești.
Excepția a fost ridicată de Constantin Florescu și TeodoraNiculina Florescu, petenți într-o cauză având ca obiect o cerere
de recuzare a unui executor judecătoresc.
În motivarea excepției de neconstituționalitate autorii
acesteia susțin că dispozițiile de lege criticate încalcă
prevederile constituționale ale art. 21 și 53, deoarece îngrădesc
posibilitatea de recuzare a executorului judecătoresc la motivele
enumerate de norma procedurală, restrângându-se astfel
dreptul persoanei interesate de a obține recuzarea unui executor
care a dovedit atitudine partizană, ostilă, generată de lipsă de
profesionalism. Totodată, autorul apreciază că dispozițiile de
lege criticate reglementează o inegalitate între poziția părților în
procedura de executare, creditorul având posibilitatea de a
alege executorul care să instrumenteze procedura executării
titlului executoriu, în timp ce debitorul nu are această posibilitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea a fost legal sesizată și este competentă, potrivit
dispozițiilor art. 146 lit. d) din Constituție, precum și ale art. 1
alin. (1) și (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 27 din Codul de procedură civilă și ale art. 10
alin. (1) din Legea nr. 188/2000 privind executorii judecătorești,
publicată în Monitorul Oficial al României, Partea I, nr. 559 din
10 noiembrie 2000, cu modificările și completările ulterioare,
dispoziții care au următorul cuprins:
— Art. 27 din Codul de procedură civilă: ăJudecătorul poate
fi recuzat:
1. când el, soțul său, ascendenții ori descendenții lor au
vreun interes în judecarea pricinii sau când este soț, rudă sau
afin, până la al patrulea grad inclusiv, cu vreuna din părți;
2. când el este soț, rudă sau afin în linie directă ori în linie
colaterală, până la al patrulea grad inclusiv, cu avocatul sau
mandatarul unei părți sau dacă este căsătorit cu fratele ori sora
soțului uneia din aceste persoane;
3. când soțul în viață și nedespărțit este rudă sau afin a uneia
din părți până la al patrulea grad inclusiv, sau dacă, fiind încetat
din viață ori despărțit, au rămas copii;
4. dacă el, soțul sau rudele lor până la al patrulea grad
inclusiv au o pricină asemănătoare cu aceea care se judecă sau
dacă au o judecată la instanța unde una din părți este judecător;
5. dacă între aceleași persoane și una din părți a fost o
judecată penală în timp de 5 ani înaintea recuzării;
6. dacă este tutore sau curator al uneia dintre părți;
7. dacă și-a spus părerea cu privire la pricina ce se judecă;
8. dacă a primit de la una din părți daruri sau făgăduieli de
daruri ori altfel de îndatoriri;
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau rudele
acestora până la gradul al treilea inclusiv.”;
— Art. 10 alin. (1) din Legea nr. 188/2000: ăExecutorii
judecătorești pot fi recuzați în cazul în care se află în una dintre
situațiile prevăzute la art. 27 pct. 1, 2, 3, 5, 6, 8 și 9 din Codul de
procedură civilă.”
În opinia autorilor excepției de neconstituționalitate, aceste
texte de lege contravin prevederilor constituționale ale art. 21
privind accesul liber la justiție și art. 53 privind restrângerea
exercițiului unor drepturi sau al unor libertăți.
Examinând excepția de neconstituționalitate, Curtea reține
că, asupra dispozițiilor de lege criticate, s-a pronunțat prin
numeroase decizii, precum Decizia nr. 40 din 27 ianuarie 2005,
publicată în Monitorul Oficial al României, Partea I, nr. 165 din
24 februarie 2005, statuând că sunt constituționale.
Cu acel prilej, Curtea a reținut că dispozițiile art. 27 din Codul
de procedură civilă reglementează în mod limitativ cazurile de

MONITORUL OFICIAL AL ROMÂNIEI, PARTEA I, Nr. 422/16.VI.2011
recuzare a judecătorilor, protejând astfel partea în cazul în care
se presupune că judecătorul ar putea fi lipsit de obiectivitate.
Aceste dispoziții de lege acoperă o paletă foarte largă de situații,
la baza cărora stau criterii obiective și raționale. Pe această cale
este împiedicată posibilitatea îndepărtării de către o parte de
rea-credință a unui judecător pentru motive subiective sau
netemeinice, situație ce nu contravine textelor constituționale
ale art. 21 și 53.
Curtea a reținut, de asemenea, că enumerarea limitativă a
cazurilor în care executorul judecătoresc poate fi recuzat se
circumscrie cazurilor de recuzare prevăzute de Codul de
procedură civilă, cu excepția unor situații care sunt specifice
activității judecătorilor. Astfel, nici art. 10 alin. (1) din Legea

5

nr. 188/2000 nu încalcă principiile constituționale statuate de
art. 21 și 53.
În fine, Curtea a constatat că, în conformitate cu dispozițiile
art. 126 alin. (2) din Constituție, potrivit cărora procedura de
judecată este prevăzută de lege, stabilirea cazurilor de recuzare
este de competența legiuitorului, iar Curtea Constituțională,
potrivit art. 2 alin. (3) din Legea nr. 47/1992, nu poate să
modifice sau să completeze prevederile legale supuse
controlului de constituționalitate.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 27 din Codul de procedură civilă și art. 10
alin. (1) din Legea nr. 188/2000 privind executorii judecătorești, excepție ridicată de Constantin Florescu și Teodora-Niculina
Florescu în Dosarul nr. 5.080/1748/2009 al Judecătoriei Cornetu.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 474
din 12 aprilie 2011

referitoare la excepția de neconstituționalitate a dispozițiilor art. 72 și 73 din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 72 și 73 din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Paul
Negrescu în Dosarul nr. 1.793/333/2010 al Judecătoriei Vaslui.
La apelul nominal lipsesc părțile, față de care procedura de
citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2010, pronunțată în Dosarul
nr. 1.793/333/2010, Judecătoria Vaslui a sesizat Curtea
Constituțională cu excepția de neconstituționalitate a
prevederilor art. 72 și 73 din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Paul
Negrescu în dosarul de mai sus având ca obiect soluționarea
unei contestații împotriva hotărârii judecătorului delegat
referitoare la executarea pedepsei privative de libertate.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 23 alin. (11) referitoare la
prezumția de nevinovăție și art. 24 referitoare la Dreptul la

6

MONITORUL OFICIAL AL ROMÂNIEI, PARTEA I, Nr. 422/16.VI.2011

apărare, deoarece lipsa unui apărător din oficiu împiedică
aflarea adevărului și induce ideea unei antepronunțări la
întocmirea raportului de pedepsire de către comisia de
disciplină. În opinia sa, contestația apare ca o plângere
împotriva unei autorități de lucru judecat, iar prezența
apărătorului ales sau din oficiu cu prilejul judecării contestației în
fața judecătorului nu are nicio relevanță, de vreme ce acesta ănu
are niciun mijloc de a-și crea o convingere asupra cauzei de
pledat.”
Judecătoria
Vaslui
opinează
că
excepția
de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale, deoarece cadrul general de reglementare
vizează o activitate ulterioară fazei de judecată în care s-a
stabilit deja existența vinovăției în materie penală. Așa fiind,
dispozițiile legale criticate nu contravin sub niciun aspect
normelor constituționale potrivit cărora, până la rămânerea
definitivă a hotărârii judecătorești de condamnare, persoana
este considerată nevinovată.
De asemenea, niciuna din prevederile contestate nu suprimă
dreptul la apărare, întrucât nimic nu-l oprește pe condamnat să
își angajeze un avocat pe tot cursul procesului ce vizează
aspecte referitoare la executarea pedepsei. Împrejurarea că
acesta este privat de libertate, ca urmare a unei condamnări
definitive, nu este de natură a atrage aplicabilitatea dispozițiilor
legale referitoare la asistența juridică obligatorie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie dispozițiile
art. 72 — Constatarea abaterilor disciplinare și art. 73 — Procedura
disciplinară din Legea nr. 275/2006 privind executarea pedepselor
și a măsurilor dispuse de organele judiciare în cursul procesului
penal, publicată în Monitorul Oficial al României, Partea I nr. 627 din
20 iulie 2006, așa cum au fost modificate prin art. I pct. 40 din
Legea nr. 83/2010, publicată în Monitorul Oficial al României,
Partea I, nr. 329 din 19 mai 2010, care au următorul conținut:
— Art. 72: ă(1) Abaterile disciplinare se constată de către
personalul administrației penitenciare și se consemnează într-un
raport de incident.
(2) Raportul de incident se depune la șeful secției unde este
deținută persoana condamnată, în termen de 24 de ore de la
data constatării abaterii.
(3) Nerespectarea termenului prevăzut în alin. (2) atrage
răspunderea disciplinară a persoanei vinovate pentru
nerespectarea termenului.”;
— Art. 73: ă(1) Procedura disciplinară se declanșează de
șeful secției unde este deținută persoana condamnată, care
sesizează comisia de disciplină.
(2) Comisia de disciplină este formată din directorul adjunct
pentru siguranța deținerii și regim penitenciar, în calitate de

președinte, directorul adjunct pentru educație și asistență
psihosocială și un supraveghetor ales anual de ceilalți
supraveghetori, în calitate de membri.
(3) Directorul penitenciarului desemnează, în termen de
24 de ore de la sesizarea comisiei de disciplină, o persoană din
cadrul personalului penitenciarului, alta decât un supraveghetor,
să efectueze cercetarea prealabilă. În termen de 5 zile,
persoana desemnată prezintă comisiei de disciplină rezultatele
cercetării prealabile.
(4) Comisia de disciplină, după ascultarea persoanei
condamnate și a oricărei alte persoane care are cunoștință
despre împrejurările în care a fost săvârșită fapta, aplică prin
hotărâre scrisă una dintre sancțiunile disciplinare sau, după caz,
clasează dosarul de cercetare disciplinară.
(5) La stabilirea sancțiunii disciplinare se ține seama de
gravitatea abaterii, de persoana condamnatului, de abaterile
disciplinare săvârșite anterior, de atitudinea persoanei
condamnate după săvârșirea abaterii și în timpul procedurii
disciplinare.
(6) Sancțiunile disciplinare aplicate se înscriu într-un registru
special, iar dosarul disciplinar și hotărârile comisiei de disciplină
se includ în dosarul individual al persoanei condamnate.
(7) În cazul în care, în cursul procedurii disciplinare, comisia
de disciplină ia cunoștință despre săvârșirea unei infracțiuni,
sesizează organul de urmărire penală competent.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 23 alin. (11) referitoare la prezumția de
nevinovăție și art. 24 referitoare la Dreptul la apărare.
Examinând excepția de neconstituționalitate, Curtea
constată că dispozițiile legale criticate dispun cu privire la
constatarea abaterilor disciplinare și procedura de urmat în
cazul acestora. Autorul excepției este nemulțumit de
împrejurarea că în cadrul acestei proceduri nu este asistat de
către un apărător din oficiu și că prin concluziile sale comisia de
disciplină se antepronunță afectând principiul prezumției de
nevinovăție.
Curtea constată că nimic nu-l oprește pe condamnat ca, în
virtutea temeiului constituțional invocat, prevăzut de art. 24 din
Constituție, să își angajeze un avocat.
Totodată nu este afectat nici principiul prezumției de
nevinovăție, deoarece domeniul său de aplicare vizează materia
penală, respectiv situațiile în care fapta atribuită unei persoane
are conotații penale, care angajează răspunderea penală a
acesteia. Astfel, prezumția constituie suportul dreptului la
apărare și, implicit, al drepturilor procesuale acordate învinuitului
sau inculpatului, în cadrul procesului penal, neguvernând
activitatea organelor cu atribuții în materia abaterilor disciplinare.
De altfel, hotărârea comisiei de disciplină poate fi contestată în
fața unui judecător, care, respectând exigențele prezumției de
nevinovăție și ale dreptului la apărare, ascultă în mod obligatoriu
la locul de deținere persoana condamnată și procedează la
ascultarea oricărei alte persoane în vederea aflării adevărului.
Așadar, o asemenea hotărâre nu este lipsită de control judiciar,
aspectele relevate în ea fiind supuse cenzurii unui judecător
independent și în cadrul unui proces echitabil.
În sfârșit, având în vedere dispozițiile art. 2 alin. (3) din Legea
nr. 47/1992 privind organizarea și funcționarea Curții
Constituționale, Curtea constată că nu are competența de a
modifica și completa textele criticate în sensul sugerat de autorul
excepției de a se institui asistența juridică obligatorie în cazul
procedurilor ce vizează constatarea abaterilor disciplinare.

MONITORUL OFICIAL AL ROMÂNIEI, PARTEA I, Nr. 422/16.VI.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 72 și 73 din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Paul Negrescu
în Dosarul nr. 1.793/333/2010 al Judecătoriei Vaslui.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 513
din 19 aprilie 2011

referitoare la excepția de neconstituționalitate a dispozițiilor art. 23 din Legea nr. 656/2002
pentru prevenirea și sancționarea spălării banilor, precum și pentru instituirea unor măsuri
de prevenire și combatere a finanțării actelor de terorism
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 23 din Legea nr. 656/2002 pentru prevenirea
și sancționarea spălării banilor, precum și pentru instituirea unor
măsuri de prevenire și combatere a finanțării actelor de terorism,
excepție ridicată de Bogdan Orlando Berneanu în Dosarul
nr. 1.067/63/2006 al Curții de Apel Craiova — Secția penală și
pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Partea Agenția Națională de Administrare Fiscală a depus la
dosar concluzii scrise prin care solicită respingerea excepției ca
neîntemeiată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, sens în
care face trimitere la jurisprudența în materie.

C U R T E A,

având în vedere actele și lucrările dosarului, constată
următoarele:
Prin Încheierea din 22 februarie 2010, pronunțată în Dosarul
nr. 1.067/63/2006, Curtea de Apel Craiova — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 23 din
Legea nr. 656/2002 pentru prevenirea și sancționarea
spălării banilor, precum și pentru instituirea unor măsuri de
prevenire și combatere a finanțării actelor de terorism,
excepție ridicată de Bogdan Orlando Berneanu în dosarul de
mai sus având ca obiect soluționarea unei cauze penale
referitoare la comiterea infracțiunii prevăzute de art. 23 alin. (1)
lit. a) și c) din Legea nr. 656/2002.
În motivarea excepției de neconstituționalitate autorul
acesteia susține că prevederile art. 23 alin. (1) din Legea
nr. 656/2002 încalcă dispozițiile constituționale ale art.11 alin. (2)
referitoare la apartenența la dreptul intern a tratatelor ratificate
de Parlament, ale art. 20 referitoare la Tratatele internaționale
privind drepturile omului și ale art. 23 alin. (12) referitoare la
principiul legalității pedepsei, precum și prevederile art. 4
paragraful 1 din Protocolul nr. 7 adițional la Convenția pentru
apărarea drepturilor omului și a libertăților fundamentale
referitoare la Dreptul de a nu fi judecat sau pedepsit de două
ori, deoarece persoana considerată vinovată de săvârșirea
infracțiunii din care provin bunurile ce constituie obiect material
al infracțiunii de spălare de bani este, prin efectul dispozițiilor
legale criticate, cercetată și urmărită încă o dată pentru însușirea
acelorași bunuri. De altfel, prin reglementarea infracțiunii de
spălare de bani ca deținere de bunuri cunoscând că provin din
săvârșirea de infracțiuni, pentru persoana ce a săvârșit fapta din
care provin bunurile, de fiecare dată, independent de orice

8

MONITORUL OFICIAL AL ROMÂNIEI, PARTEA I, Nr. 422/16.VI.2011

împrejurare de fapt, vor exista două infracțiuni, devenind
imposibilă săvârșirea unei infracțiuni de rezultat contra
patrimoniului fără a i se alătura infracțiunea de spălare de bani.
Curtea de Apel Craiova — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 din Legea nr. 656/2002 pentru prevenirea și
sancționarea spălării banilor, precum și pentru instituirea unor
măsuri de prevenire și combatere a finanțării actelor de terorism,
publicată în Monitorul Oficial al României, Partea I, nr. 904 din
12 decembrie 2002, cu modificările și completările ulterioare,
care au următorul conținut:
— Art. 23: ă(1) Constituie infracțiunea de spălare a banilor și
se pedepsește cu închisoare de la 3 la 12 ani:
a) schimbarea sau transferul de bunuri, cunoscând că provin
din săvârșirea de infracțiuni, în scopul ascunderii sau al
disimulării originii ilicite a acestor bunuri sau în scopul de a ajuta
persoana care a săvârșit infracțiunea din care provin bunurile
să se sustragă de la urmărire, judecată sau executarea
pedepsei;
b) ascunderea sau disimularea adevăratei naturi a
provenienței, a situării, a dispoziției, a circulației sau a proprietății
bunurilor ori a drepturilor asupra acestora, cunoscând că
bunurile provin din săvârșirea de infracțiuni;
c) dobândirea, deținerea sau folosirea de bunuri, cunoscând
că acestea provin din săvârșirea de infracțiuni.
(2) abrogat prin art. 34 din capitolul VI din Legea nr. 39/2003.
(3)Tentativa se pedepsește.

(4) Dacă fapta a fost săvârșită de o persoana juridică, pe
lângă pedeapsa amenzii se aplică, după caz, una sau mai multe
dintre pedepsele complementare prevăzute la art. 531 alin. (3)
lit. a)—c) din Codul penal.
(5) Cunoașterea, intenția sau scopul, ca elemente ale
faptelor prevăzute la alin. (1), pot fi deduse din circumstanțele
faptice obiective.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 alin. (2) referitoare la apartenența la
dreptul intern a tratatelor ratificate de Parlament, ale art. 20
referitoare la Tratatele internaționale privind drepturile omului și
ale art. 23 alin. (12) referitoare la principiul legalității pedepsei,
precum și dispozițiile art. 4 paragraful 1 din Protocolul nr. 7
adițional la Convenția pentru apărarea drepturilor omului și a
libertăților fundamentale referitoare la Dreptul de a nu fi judecat
sau pedepsit de două ori.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său. Astfel, cu prilejul pronunțării Deciziei nr. 299 din
23 martie 2010, publicată în Monitorul Oficial al României,
Partea I, nr. 295 din 6 mai 2010, și Deciziei nr. 889 din
16 octombrie 2007, publicată în Monitorul Oficial al României,
Partea I, nr. 771 din 14 noiembrie 2007, Curtea a statuat că ănu
poate fi reținută critica potrivit căreia art. 23 alin. (1) din Legea
nr. 656/2002 ar aduce atingere prevederilor art. 4 paragraful 1
din Protocolul nr. 7 la Convenția pentru apărarea drepturilor
omului și a libertăților fundamentale, care consacră principiul
non bis in idem, întrucât, pentru ca acest principiu de drept
procesual penal să își găsească aplicare, persoana în cauză
trebuie să fi suferit o condamnare, să fi fost achitată sau să se
fi dispus încetarea urmăririi penale pentru fapta cu privire la care
este din nou urmărită sau judecată. În situația concursului de
infracțiuni, însă, infractorului i se aplică o pedeapsă principală,
fără ca prin aceasta să fie încălcate în vreun fel dispozițiile art. 4
paragraful 1 din Protocolul nr. 7 la Convenție.”
Curtea a mai statuat că nu poate fi primită critica referitoare
la încălcarea art. 23 alin. (12) din Constituție potrivit căruia ăNicio
pedeapsă nu poate fi stabilită sau aplicată decât în condițiile și
în temeiul legii”, coroborat cu art. 11 și 20 din Constituție,
întrucât, potrivit jurisprudenței sale, conceptul de ăinfracțiune”
este folosit de legiuitor generic pentru a acoperi multitudinea de
ăinfracțiuni bază” din care pot proveni bunurile.
Deoarece până în prezent nu au intervenit elemente noi,
de natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față pentru întreg articolul
criticat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 23 din Legea nr. 656/2002 pentru prevenirea
și sancționarea spălării banilor, precum și pentru instituirea unor măsuri de prevenire și combatere a finanțării actelor de terorism,
excepție ridicată de Bogdan Orlando Berneanu în Dosarul nr. 1.067/63/2006 al Curții de Apel Craiova — Secția penală și pentru
cauze cu minori.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 422/16.VI.2011

9

CURTEA CONSTITUȚIONALĂ

D E C I Z I A Nr. 525
din 19 aprilie 2011

referitoare la excepția de neconstituționalitate a dispozițiilor art. 861 și art. 862
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 861 și art. 862 din Codul de procedură penală,
excepție ridicată de Stila Sarafu în Dosarul nr. 20.362/212/2008
al Judecătoriei Constanța.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 14 iulie 2010, pronunțată în Dosarul
nr. 20.362/212/2008, Judecătoria Constanța a sesizat Curtea
Constituțională cu excepția de neconstituționalitate a
prevederilor art. 861 și art. 862 din Codul de procedură
penală, excepție ridicată de Stila Sarafu în dosarul de mai sus
având ca obiect soluționarea unei cauze penale.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor art. 6 din Convenția pentru apărarea drepturilor
omului și a libertăților fundamentale, deoarece este suprimat
principiul egalității armelor, acuzatul fiind lipsit de posibilitatea
efectivă de a pune, în cadrul unui proces contradictoriu, întrebări
martorului protejat. Așa fiind, dreptul la apărare este practic
anihilat.
Art. 861 din Codul de procedură penală contravine, în opinia
autorului, dispozițiilor art. 13 din Convenția pentru apărarea
drepturilor omului și a libertăților fundamentale, deoarece nu se
prevede o cale de atac rapidă și eficientă în fața unui judecător
în cazul în care apărarea contestă modul de acordare al
regimului juridic al martorului protejat al acuzării, cu trimitere
concretă la credibilitatea acestuia și legitimitatea depoziției sale.
În sfârșit, autorul excepției mai critică alineatele 1, 2 și 3 ale
art. 862 din Codul de procedură penală, deoarece audierea
martorului anonim de la distanță, prin intermediul mijloacelor
tehnice video și audio, se face numai în prezența procurorului,
excluzând orice referire la apărător și la drepturile acestuia.
Judecătoria Constanța opinează că excepția de
neconstituționalitate este neîntemeiată, deoarece inculpatul și
apărătorii acestuia au posibilitatea ca, uzând de mijloacele
tehnice corespunzătoare, să adreseze întrebări, alături de
procuror, martorului protejat.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 861 cu denumirea marginală — Protecția datelor
de identificare a martorului și art. 862 cu denumirea marginală —
Modalități speciale de ascultare a martorului, din Codul de
procedură penală, care, așa cum au fost modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006, au următorul conținut:
— Art. 861: ăDacă există probe sau indicii temeinice că prin
declararea identității reale a martorului sau a localității acestuia
de domiciliu ori de reședință ar fi periclitată viața, integritatea
corporală sau libertatea lui ori a altei persoane, martorului i se
poate încuviința să nu declare aceste date, atribuindu-i-se o altă
identitate sub care urmează să apară în fața organului judiciar.
Această măsură poate fi dispusă de către procuror în cursul
urmăririi penale, iar în cursul judecății de instanță, la cererea
motivată a procurorului, a martorului sau a oricărei alte persoane
îndreptățite.
Datele despre identitatea reală a martorului se consemnează
într-un proces-verbal, care va fi păstrat, la sediul parchetului
care a efectuat sau a supravegheat efectuarea urmăririi penale
ori, după caz, la sediul instanței, într-un loc special, în plic sigilat,
în condiții de maximă siguranță. Procesul-verbal va fi semnat de
cel care a înaintat cererea, precum și de cel care a dispus
măsura.
Documentele privind identitatea reală a martorului vor fi
prezentate procurorului sau, după caz, completului de judecată,
în condiții de strictă confidențialitate.
În toate cazurile, documentele privind identitatea reală a
martorului vor fi introduse în dosarul penal numai după ce
procurorul, prin ordonanță sau, după caz, instanța, prin
încheiere, a constatat că a dispărut pericolul care a determinat
luarea măsurilor de protecție a martorului.
Declarațiile martorilor cărora li s-a atribuit o altă identitate,
redate în procesul-verbal al procurorului potrivit art. 862 alin. 5,
precum și declarația martorului, consemnată în cursul judecății
și semnată de procurorul care a fost prezent la ascultarea
martorului și de președintele completului de judecată, potrivit
art. 862 alin. 6, teza I, pot servi la aflarea adevărului numai în

10

MONITORUL OFICIAL AL ROMÂNIEI, PARTEA I, Nr. 422/16.VI.2011

măsura în care sunt coroborate cu fapte și împrejurări ce rezultă
din ansamblul probelor existente în cauză.
Pot fi audiați ca martori cărora li s-a atribuit o altă identitate
și investigatorii sub acoperire.
Dispozițiile prevăzute în alin. 1—6 se aplică și experților.”;
— Art. 862: ăÎn situațiile prevăzute în art. 861, procurorul sau,
după caz, instanța de judecată poate încuviința ca martorul să
fie ascultat fără a fi prezent fizic la locul unde se află organul de
urmărire penală ori în sala în care se desfășoară ședința de
judecată, prin intermediul mijloacelor tehnice prevăzute în
alineatele următoare.
La solicitarea organului judiciar sau a martorului ascultat în
condițiile alin. 1, la luarea declarației poate participa un consilier
de protecție a victimelor și reintegrare socială a infractorilor, care
are obligația de a păstra secretul profesional cu privire la datele
de care a luat cunoștință în timpul audierii. Organul judiciar are
obligația să aducă la cunoștința martorului dreptul de a solicita
audierea în prezența unui consilier de protecție a victimelor și
reintegrare socială a infractorilor.
Martorul poate fi ascultat prin intermediul unei rețele de
televiziune cu imaginea și vocea distorsionate, astfel încât să
nu poată fi recunoscut.
În cazul judecății, părțile și apărătorii acestora pot adresa
întrebări, în mod nemijlocit, martorului ascultat în condițiile
alin. 1—3. Întrebările se pun în ordinea prevăzută în art. 323
alin. 2. Președintele completului respinge întrebările care nu
sunt utile și concludente judecării cauzei sau pot conduce la
identificarea martorului.
Declarația martorului ascultat, în condițiile arătate în alin. 1—31,
se înregistrează prin mijloace tehnice video și audio și se redă
integral în formă scrisă.
În cursul urmăririi penale, se întocmește un proces-verbal în
care se redă cu exactitate declarația martorului și acesta se
semnează de procurorul care a fost prezent la ascultarea
martorului și de organul de urmărire penală și se depune la
dosarul cauzei. Declarația martorului, transcrisă, va fi semnată
și de acesta și va fi păstrată în dosarul depus la parchet, într-un
loc special, în plic sigilat, în condiții de maximă siguranță.
În cursul judecății, declarația martorului va fi semnată de
procurorul care a fost prezent la ascultarea martorului și de
președintele completului de judecată. Declarația martorului,
transcrisă, va fi semnată și de martor, fiind păstrată în dosarul
depus la instanță, în condițiile prevăzute în alin. 5.
Suportul pe care a fost înregistrată declarația martorului, în
original, sigilat cu sigiliul parchetului sau, după caz, al instanței
de judecată în fața căreia s-a făcut declarația, se păstrează în
condițiile prevăzute în alin. 5. Suportul care conține înregistrările
efectuate în cursul urmăririi penale va fi înaintat la terminarea
urmăririi penale instanței competente, împreună cu dosarul
cauzei, și va fi păstrat în aceleași condiții.
Dispozițiile art. 78, 85 și ale art. 86 alin. 1 și 2 se aplică în
mod corespunzător.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 referitoare la Dreptul internațional și
dreptul intern, ale art. 16 referitoare la Egalitatea în drepturi, ale
art. 20 referitoare la Tratatele internaționale privind drepturile
omului, ale art. 24 referitoare la Dreptul la apărare, precum și
dispozițiile art. 6 referitoare la Dreptul la un proces echitabil și
ale art. 13 referitoare la Dreptul la un recurs efectiv, ambele din
Convenția pentru apărarea drepturilor omului și a libertăților
fundamentale și ale art. 11 alin. 1 din Declarația Universală a
Drepturilor Omului referitoare la prezumția de nevinovăție.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 193 din 27 aprilie 2004, publicată

în Monitorul Oficial al României, Partea I, nr. 461 din 24 mai
2004, Curtea Constituțională a statuat că dispozițiile art. 861 și
art. 862 din Codul de procedură penală sunt constituționale și
reprezintă o concretizare a prevederilor art. 53 din Legea
fundamentală, necesitatea asigurării protecției datelor de
identificare a martorului determinând restrângerea prin lege a
dreptului la apărare al persoanei supuse acuzării. ăAceastă
măsură este impusă de necesitatea asigurării pentru martor,
precum și pentru ceilalți cetățeni care ar fi expuși prin declararea
identității reale a martorului a dreptului la viață, la integritate
fizică și libertate individuală, valori supreme și garantate în statul
român de drept, în conformitate cu dispozițiile art. 1 alin. (3) din
Constituție, republicată.”
Curtea mai constată că, ăîn ceea ce privește problema
restrângerii dreptului la apărare realizată prin aplicarea unor
măsuri similare celor prevăzute în art. 861 și 862 din Codul de
procedură penală, s-a pronunțat și Curtea Europeană a
Drepturilor Omului în jurisprudența sa. Astfel, în aplicarea
dispozițiilor art. 6 paragraful 3 lit. d) din Convenția pentru
apărarea drepturilor omului și a libertăților fundamentale, potrivit
cărora «Orice acuzat are, în special, dreptul (... ) să întrebe sau
să solicite audierea martorilor acuzării (... )», Curtea Europeană
a Drepturilor Omului a statuat că se admit excepții de la
principiul potrivit căruia elementele de probă trebuie produse în
fața acuzatului în ședință publică, în vederea unei dezbateri în
contradictoriu. Aceasta însă sub rezerva respectării drepturilor
apărării, care impun, ca regulă generală, să se asigure
acuzatului, la unul sau la altul dintre stadiile procedurii, o ocazie
adecvată și suficientă de a contesta o mărturie în acuzare și de
a interoga autorul mărturiei, și cu respectarea condiției ca, în
ipoteza în care de-a lungul întregii proceduri acuzatului nu i s-a
acordat posibilitatea de a chestiona martorul și a combate
mărturia acestuia, hotărârea de condamnare să nu se
întemeieze în totalitate sau în mod determinant pe această
mărturie (cazul Kostovski contra Olandei, 1989).”
În acord cu cele statuate în această jurisprudență, dispozițiile
supuse criticii de neconstituționalitate reglementează, pe de o
parte, posibilitatea de a i se pune întrebări martorului supus
măsurilor de protecție, după ce acesta a făcut declarații, iar pe
de altă parte, reglementează obligația coroborării, în vederea
aflării adevărului, a declarațiilor martorilor cărora li s-a atribuit o
altă identitate cu fapte și împrejurări ce rezultă din ansamblul
probelor existente în cauză. Totodată, măsurile de protecție
menționate se conformează unor reguli stricte privind
consemnarea declarațiilor martorului, semnarea acestora,
aducerea la cunoștința organelor judiciare și verificarea lor. De
asemenea, după dispariția pericolului care a determinat luarea
acestor măsuri, documentele privind identitatea reală a
martorului sunt introduse în dosarul penal.
Cu același prilej, Curtea a reținut că ănu poate fi primită
susținerea în sensul că dispozițiile art. 861 și 862 din Codul de
procedură penală încalcă dreptul la apărare, întrucât textele
legale criticate nu aduc atingere existenței acestui drept, ci doar
îl restrâng, în limitele stabilite de Constituție, și, de asemenea,
există suficiente elemente procesuale de echilibrare a măsurilor
reglementate prin aceste norme, în concordanță cu prevederile
art. 24 și 53 din Constituție, republicată, precum și cu dispozițiile
art. 6 din Convenția pentru apărarea drepturilor omului și a
libertăților fundamentale.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 422/16.VI.2011

11

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 861 și art. 862 din Codul de procedură penală,
excepție ridicată de Stila Sarafu în Dosarul nr. 20.362/212/2008 al Judecătoriei Constanța.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 530
din 19 aprilie 2011

referitoare la excepția de neconstituționalitate a dispozițiilor art. 16 alin. 1, art. 76, art. 173 alin. 1,
art. 250, art. 252 și art. 257 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 16 alin. 1, art. 76, art. 173 alin. 1, art. 250,
art. 252 și art. 257 din Codul de procedură penală, excepție
ridicată de Bautrans Budapest KFT în Dosarul nr. 130/195/2010
al Judecătoriei Brad.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 12 august 2010, pronunțată în Dosarul
nr. 130/195/2010, Judecătoria Brad a sesizat Curtea
Constituțională cu excepția de neconstituționalitate a
prevederilor art. 16 alin. 1, art. 76, art. 173 alin. 1, art. 250,
art. 252 și art. 257 din Codul de procedură penală, excepție
ridicată de Bautrans Budapest KFT, parte responsabilă
civilmente în dosarul penal mai sus menționat.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 referitoare la Egalitatea în
drepturi, art. 21 referitoare la Accesul liber la justiție, art. 24

referitoare la Dreptul la apărare, art. 124 referitoare la
Înfăptuirea justiției, precum și prevederile art. 6 din Convenția
pentru apărarea drepturilor omului și a libertăților fundamentale
referitoare la Dreptul la un proces echitabil, deoarece
prevederile art. 16 din Codul de procedură penală permit ca
introducerea în cauză a părții responsabile civilmente să se facă
abia în momentul fazei de judecată, sens în care aceasta este
privată de toate posibilitățile legale de a-și exercita drepturile în
faza de urmărire penală, cu precădere cele referitoare la
audiere, apărare și la prezentarea materialului de urmărire
penală.
Judecătoria
Brad
opinează
că
excepția
de
neconstituționalitate este neîntemeiată, deoarece nu este
afectată ordinea constituțională, ci se creează un cadru legal
care asigură părții responsabile civilmente drepturi procesuale
egale cu ale celorlalte părți în funcție de poziția procesuală a
acestora.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale sunt
constituționale, deoarece nimic nu oprește pe cel interesat să
solicite introducerea în cauză încă din faza de urmărire penală,
partea responsabilă civilmente putând interveni în proces până
la terminarea cercetării judecătorești, bucurându-se de aceleași
garanții procesuale pe care legea le oferă învinuitului sau
inculpatului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

12

MONITORUL OFICIAL AL ROMÂNIEI, PARTEA I, Nr. 422/16.VI.2011

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. 1 — Partea responsabilă civilmente,
art. 76 — Explicații prealabile, art. 173 alin. 1 — Asistența
celorlalte părți, art. 250 — Prezentarea materialului, art. 252 —
Cereri noi formulate de inculpat și art. 257 — Prezentarea
materialului de către procuror, toate din Codul de procedură
penală, care au următorul conținut:
— Art. 16 alin. 1: ăIntroducerea în procesul penal a persoanei
responsabile civilmente poate avea loc, la cerere sau din oficiu,
fie în cursul urmăririi penale, fie în fața instanței de judecată
până la citirea actului de sesizare.”;
— Art. 76: ăOrganul de urmărire penală sau instanța de
judecată are obligația să cheme, spre a fi ascultate, persoana
care a suferit o vătămare prin infracțiune, precum și persoana
civilmente responsabilă.
Înainte de ascultare, persoanei vătămate i se pune în vedere
ca poate participa în proces ca parte vătămată, iar dacă a suferit
o pagubă materială sau o daună morală, că se poate constitui
parte civilă. De asemenea, i se atrage atenția că declarația de
participare în proces ca parte vătămată sau de constituire ca
parte civilă se poate face în tot cursul urmăririi penale, iar în fața
primei instanțe de judecată, până la citirea actului de sesizare.”;
— Art. 173 alin. 1: ăApărătorul părții vătămate, al părții civile
și al părții responsabile civilmente are dreptul să asiste la
efectuarea oricărui act de urmărire penală și poate formula
cereri și depune memorii.”;
— Art. 250: ăDupă punerea în mișcare a acțiunii penale, dacă
au fost efectuate toate actele de urmărire necesare, organul de
cercetare penală cheamă pe inculpat în fața sa și:
a) îi pune în vedere că are dreptul de a lua cunoștință de
materialul de urmărire penală, arătându-i și încadrarea juridică
a faptei săvârșite;
b) îi asigură posibilitatea de a lua de îndată cunoștință de
material. Dacă inculpatul nu poate să citească, organul de
cercetare penală îi citește materialul;
c) îl întreabă, după ce a luat cunoștință de materialul de
urmărire penală, dacă are de formulat cereri noi sau dacă
voiește să facă declarații suplimentare.”;
— Art. 252: ăDacă inculpatul a formulat cereri noi în legătură
cu urmărirea penală, organul de cercetare penală le
examinează de îndată și dispune prin ordonanță admiterea sau
respingerea lor.
Organul de cercetare dispune prin aceeași ordonanță
completarea cercetării penale, atunci când din declarațiile
suplimentare sau din răspunsurile inculpatului rezultă
necesitatea completării.”;
— Art. 257: ăProcurorul, primind dosarul, îl cheamă pe
învinuit și îi prezintă materialul de urmărire penală potrivit
dispozițiilor art. 250 și următoarele, care se aplică în mod
corespunzător.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
art. 21 referitoare la Accesul liber la justiție, art. 24 referitoare la
Dreptul la apărare, art. 124 referitoare la Înfăptuirea justiției,
precum și prevederile art. 6 din Convenția pentru apărarea
drepturilor omului și a libertăților fundamentale referitoare la
Dreptul la un proces echitabil.
Examinând excepția de neconstituționalitate, Curtea
constată că dispozițiile art. 16 alin. 1 din Codul de procedură
penală au mai fost supuse controlului său din perspectiva unor
critici similare. Astfel, cu prilejul pronunțării Deciziei nr. 686 din
12 iunie 2008, publicată în Monitorul Oficial al României,
Partea I, nr. 570 din 29 iulie 2008, Curtea Constituțională a
statuat că instituirea unui termen până la care, la cerere sau din
oficiu, partea responsabilă civilmente poate fi introdusă în

procesul penal nu contravine prevederilor constituționale
invocate. Astfel, nimic nu oprește pe cel interesat să solicite
introducerea în cauză încă din faza de urmărire penală,
deoarece, potrivit art. 16 alin. 2 și 3 din Codul de procedură
penală, partea responsabilă civilmente poate interveni în proces
până la terminarea cercetării judecătorești, bucurându-se de
aceleași garanții procesuale pe care legea le oferă învinuitului
sau inculpatului. De asemenea, potrivit criticilor avansate de
autorul excepției, s-ar desprinde concluzia că, în situația în care
introducerea în cauză are loc în faza de judecată, partea
responsabilă civilmente nu își poate formula o apărare conformă
cu procesul echitabil, fiind privată de toate posibilitățile legale
de a-și exercita drepturile în faza de urmărire penală, cu
precădere cele referitoare la audiere, apărare și la prezentarea
materialului de urmărire penală. ăCritica nu poate fi reținută,
deoarece de la acel moment începe o nouă procedură, care,
spre deosebire de faza de urmărire penală, se caracterizează
prin oralitate, nemijlocire și contradictorialitate. În plus,
exercitarea acțiunii civile, cu excepția cazurilor prevăzute de
art. 17 din Codul de procedură penală, este în strânsă legătură
cu manifestarea univocă de voință a părții vătămate de a se
constitui parte civilă și pentru care, potrivit art. 15 alin. 2, legea
procesual penală prevede același moment până la care poate
pretinde tragerea la răspundere civilă a inculpatului, respectiv a
părții responsabile civilmente. Iată deci că, sub aspectul
responsabilității, potrivit legii civile, toate părțile interesate
beneficiază de aceleași garanții procesuale conforme cu
conceptul de proces echitabil.”
Deoarece până în prezent nu au intervenit elemente noi de
natură a determina schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
În sfârșit, cât privește excepția de neconstituționalitate a
dispozițiilor art. 76, art. 173 alin. 1, art. 250, art. 252 și art. 257
din Codul de procedură penală, Curtea constată că autorul
excepției consideră că vin în coliziune cu dispozițiile
constituționale prin aceea că, în măsura în care partea
responsabilă civilmente este introdusă în cauză în faza de
judecată, este privată de beneficiul aplicării lor în prima fază a
procesului penal. O astfel de critică nu poate fi primită,
deoarece, însuși potrivit art. 173 alin. 1 din Codul de procedură
penală, ăApărătorul [...] părții responsabile civilmente are dreptul
să asiste la efectuarea oricărui act de urmărire penală [...] și
poate formula cereri și depune memorii”.
Așa fiind, textul de lege criticat nu încalcă nici dreptul la
apărare, întrucât nu împiedică în niciun fel părțile responsabile
civilmente să fie asistate de apărător.
Încălcarea principiului egalității în drepturi există atunci când
se aplică un tratament juridic diferit unor subiecte de drept aflate
în situații identice sau similare. Or, dispozițiile procedural penale
care reglementează instituția părții responsabile civilmente se
aplică în mod egal tuturor celor aflați în aceeași situație juridică,
fără privilegii sau discriminări pe considerente arbitrare, astfel
încât nu poate fi reținută critica întemeiată pe dispozițiile art. 16
din Constituție, care consacră egalitatea cetățenilor în fața legii.
În plus, procedura obligativității prezentării materialului de
urmărire penală este o instituție opozabilă organului de urmărire
penală, ce privește învinuitul sau inculpatul, nefiind sub aspectul
caracterului obligatoriu destinată celorlalte părți. Cu toate
acestea, nimic nu oprește părțile din procesul penal ca,
depunând un minim de diligență, să solicite studierea dosarului
în vederea formulării apărărilor necesare. Faptul că partea
responsabilă civilmente nu urmărește să își facă simțită
prezența în prima fază a procesului penal, sperând în mod
iluzoriu că ansamblul probator nu va impune introducerea sa în
cauză, nu este de natură a conferi caracter neconstituțional
procedurilor din faza de urmărire penală referitoare la explicații
prealabile, asistența celorlalte părți, prezentarea materialului de
urmărire penală.

MONITORUL OFICIAL AL ROMÂNIEI, PARTEA I, Nr. 422/16.VI.2011
De altfel, așa cum s-a statuat în decizia menționată mai sus,
împrejurarea că această parte ia procedura din faza de judecată
nu înseamnă că a fost privată de un proces echitabil, deoarece

13

din acest moment sunt aplicabile regulile procedurale referitoare
la contradictorialitate, oralitate și nemijlocire, suficiente pentru
prezervarea drepturilor constituționale pretins încălcate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. 1, art. 76, art. 173 alin. 1, art. 250,
art. 252 și art. 257 din Codul de procedură penală, excepție ridicată de Bautrans Budapest KFT în Dosarul nr. 130/195/2010 al
Judecătoriei Brad.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 535
din 28 aprilie 2011

referitoare la excepția de neconstituționalitate a dispozițiilor art. 1169 din Codul civil, art. 16 alin. (1)
și art. 32—34 din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate a
dispozițiilor art. 1169 din Codul civil, art. 16 alin. (1) și art. 32—34
din Ordonanța Guvernului nr. 2/2001 privind regimul juridic al
contravențiilor, excepție ridicată de Liviu Cristescu în Dosarul
nr. 22.322/212/2008 al Tribunalului Constanța — Secția
comercială, contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 12 mai 2010, pronunțată în Dosarul
nr. 22.322/212/2008, Tribunalul Constanța — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 1169 din Codul civil, art. 16 alin. (1) și

art. 32—34 din Ordonanța Guvernului nr. 2/2001, excepție
ridicată de Liviu Cristescu.
În motivarea excepției de neconstituționalitate se susține,
în esență, că textele de lege criticate încalcă dreptul cetățenilor
la un proces echitabil în măsura în care, prin conținutul acestora,
interpretarea și aplicarea lor, se creează o prezumție de
legalitate a procesului-verbal de constatare și sancționare a
contravențiilor, sarcina probei revenind petentului-contravenient.
Se consideră că prin modalitatea de redactare a textelor din
Ordonanța Guvernului nr. 2/2001 criticate, coroborate cu
prevederile art. 1169 din Codul civil, se stabilește în sarcina
contravenientului obligația de a-și proba nevinovăția în fața
instanței de judecată. Se arată în acest sens că din punctul de
vedere al art. 6 din Convenția pentru apărarea drepturilor omului
și a libertăților fundamentale, prezumția de legalitate de care se
bucură procesul-verbal de constatare a contravenției vine în
contradicție cu dreptul la un proces echitabil și cu prezumția de
nevinovăție, fiind lipsit de rezonabilitate și neechitabil a cere
contravenientului să facă dovada contrară celor menționate de
agentul constatator în actul sancționator. Se conchide arătânduse că, ăatâta vreme cât sarcina probei în materie
contravențională
incumbă
contravenientului,
dreptul
constituțional la apărare este transformat într-o obligație de a se
apăra, sancțiunea fiind menținerea procesului-verbal
sancționator chiar și în situația unei atitudini pasive din partea
agentului constatator”.
Tribunalul Constanța — Secția comercială, contencios
administrativ și fiscal consideră că excepția de
neconstituționalitate este neîntemeiată, referindu-se și la
jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

14

MONITORUL OFICIAL AL ROMÂNIEI, PARTEA I, Nr. 422/16.VI.2011

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 1169 din Codul civil, art. 16 alin. (1) și art. 32—34 din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, aprobată cu modificări și
completări prin Legea nr. 180/2002, cu modificările și
completările ulterioare, având următorul cuprins:
— Art. 1169 din Codul civil: ăCel ce face o propunere înaintea
judecății trebuie să o dovedească.”;
— Art. 16 alin. (1) din Ordonanța Guvernului nr. 2/2001:
ă(1) Procesul-verbal de constatare a contravenției va cuprinde în
mod obligatoriu: data și locul unde este încheiat; numele,
prenumele, calitatea și instituția din care face parte agentul
constatator; datele personale din actul de identitate, inclusiv
codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.”;
— Art. 32—34 din Ordonanța Guvernului nr. 2/2001 se referă
la procedura de contestare a procesului-verbal de contravenție.
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 21 alin. (3) privind dreptul la un proces echitabil și ale
art. 24 alin. (1) privind dreptul la apărare, precum și dispozițiile
art. 6 din Convenția pentru apărarea drepturilor omului și a
libertăților fundamentale, privind dreptul la un proces echitabil.

Examinând excepția de neconstituționalitate astfel cum a fost
formulată, Curtea constată că s-a pronunțat prin numeroase
decizii asupra dispozițiilor din Ordonanța Guvernului nr. 2/2001
criticate în prezenta cauză.
În acest sens sunt, de exemplu, Decizia nr. 259 din 20 martie
2007, publicată în Monitorul Oficial al României, Partea I, nr. 279
din 26 aprilie 2007, Decizia nr. 216 din 28 februarie 2008,
publicată în Monitorul Oficial al României, Partea I, nr. 243 din
28 martie 2008, și Decizia nr. 490 din 6 mai 2008, publicată în
Monitorul Oficial al României, Partea I, nr. 401 din 28 mai 2008,
prin care Curtea a respins excepțiile de neconstituționalitate
invocate. De asemenea, referitor la obligația contravenientului
de a-și dovedi nevinovăția în legătură cu fapta reținută în sarcina
sa de către organul constatator, Curtea s-a pronunțat prin
Decizia nr. 1.096 din 8 septembrie 2009, publicată în Monitorul
Oficial al României, Partea I, nr. 695 din 15 octombrie 2009,
reținând cu acel prilej că procesul-verbal de constatare și
sancționare a contravenției se bucură de prezumția de legalitate,
însă, atunci când este formulată o plângere împotriva acestuia,
este contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea
adevărului, din moment ce contravenția intră sub incidența art. 6
din Convenția pentru apărarea drepturilor omului și a libertăților
fundamentale. Prin urmare, nu se poate susține răsturnarea
sarcinii probei.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele deciziilor
menționate își păstrează valabilitatea și în cauza de față, inclusiv
în ceea ce privește dispozițiile art. 1169 din Codul civil. Aceasta
întrucât principiul enunțat de acest text legal este particularizat
față de dispozițiile art. 33 și 34 din Ordonanța Guvernului
nr. 2/2001 privind regimul juridic al contravențiilor, prin faptul că
instanța administrează toate probele pe care le consideră
necesare pentru verificarea temeiniciei și legalității procesuluiverbal, nefiind vorba, pentru considerentele expuse pe larg,
despre o probațiune rămasă exclusiv în sarcina petentului.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1169 din Codul civil, art. 16 alin. (1) și
art. 32—34 din Ordonanța Guvernului nr. 2/2001 privind regimul juridic al contravențiilor, excepție ridicată de Liviu Cristescu în
Dosarul nr. 22.322/212/2008 al Tribunalului Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 422/16.VI.2011

15

CURTEA CONSTITUȚIONALĂ

D E C I Z I A Nr. 563
din 3 mai 2011

referitoare la excepția de neconstituționalitate a dispozițiilor art. 329 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate a
dispozițiilor art. 329 din Codul penal, excepție ridicată de Attila
Salamon în Dosarul nr. 2.536/96/2009 al Tribunalului Harghita —
Secția penală.
La apelul nominal lipsesc părțile, față de care procedura de
citare a fost legal îndeplinită.
De asemenea, magistratul-asistent referă asupra împrejurării
că în cauză s-a prezentat domnul traducător de limba maghiară
Vajda Zsombor.
Curtea ia act de prezența traducătorului desemnat în cauză.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea nr. 14 din 6 septembrie 2010, pronunțată în
Dosarul nr. 2.536/96/2009, Tribunalul Harghita — Secția
penală a sesizat Curtea Constituțională cu excepția de
neconstituționalitate a prevederilor art. 329 din Codul penal,
excepție ridicată de Attila Salamon în dosarul de mai sus având
ca obiect soluționarea unei cauze penale ce privește, între alte
infracțiuni, și pe cea de proxenetism.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 53 referitoare la
proporționalitatea restrângerii exercițiului unor drepturi sau al
unor libertăți cu situația care a determinat-o și ale art. 10
paragraful 2 din Convenția pentru apărarea drepturilor omului și
a libertăților fundamentale referitoare la formalitățile, condițiile
și restrângerile aplicabile libertății de exprimare, deoarece,
raportat la atingerea valorii sociale ocrotite, etapa individualizării
legale instituie o pedeapsă excesivă. Astfel, în opinia autorului
excepției, modalitățile de comitere a infracțiunii de proxenetism
prin îndemn sau înlesnire nu reprezintă altceva decât o formă de
instigare sau complicitate la infracțiunea de prostituție. Pe cale
de consecință, acestea ar trebui pedepsite în acord cu
prevederile art. 27 din Codul penal raportate la art. 328 din
același cod.
Tribunalul Harghita — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 329 — Proxenetism — din Codul penal, care au
următorul conținut:
ăÎndemnul ori înlesnirea practicării prostituției sau tragerea
de foloase de pe urma practicării prostituției de către o persoană
se pedepsește cu închisoarea de la 2 la 7 ani și interzicerea
unor drepturi.
Recrutarea unei persoane pentru prostituție ori traficul de
persoane în acest scop, precum și constrângerea la prostituție
se pedepsesc cu închisoarea de la 3 la 10 ani și interzicerea
unor drepturi.
Dacă fapta prevăzută în alin. 1 sau 2 este săvârșită față de
un minor sau prezintă un alt caracter grav, pedeapsa este
închisoarea de la 5 la 18 ani și interzicerea unor drepturi.
Banii, valorile sau orice alte bunuri care au servit sau au fost
destinate să servească, direct sau indirect, la comiterea
infracțiunii prevăzute la alin. 1—3 și cele care au fost dobândite
prin săvârșirea acesteia se confiscă, iar dacă acestea nu se
găsesc, condamnatul este obligat la plata echivalentului lor în
bani.
Tentativa se pedepsește.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 53 referitoare la proporționalitatea restrângerii exercițiului
unor drepturi sau al unor libertăți cu situația care a determinat-o
și ale art. 10 paragraful 2 din Convenția pentru apărarea
drepturilor omului și a libertăților fundamentale referitoare la
formalitățile, condițiile, restrângerile și sancțiunile aplicabile
libertății de exprimare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 21 din 24 ianuarie 2002, publicată
în Monitorul Oficial al României, Partea I, nr. 144 din 25 februarie
2002, Curtea a statuat că ăincriminarea și sancționarea faptelor
de prostituție și de proxenetism, în Codul penal de la 1968,
reprezintă și îndeplinirea obligației asumate de statul român prin
Decretul nr. 482/1955 de aderare la convenție [Convenția pentru
reprimarea traficului cu ființe umane și a exploatării prostituării
acestora], care prevede că părțile la această convenție decid
pedepsirea oricăror persoane care, pentru a satisface pasiunile
altei persoane, ademenește, atrage sau îndeamnă, în vederea
prostituării, o altă persoană, chiar cu consimțământul acesteia,
sau care exploatează prostituția altei persoane, chiar cu

16

MONITORUL OFICIAL AL ROMÂNIEI, PARTEA I, Nr. 422/16.VI.2011

consimțământul acesteia. În preambulul convenției se arată că
«prostituția și răul care o însoțește, traficul de ființe umane în
vederea prostituării, sunt incompatibile cu demnitatea și
valoarea persoanei umane și pun în pericol bunăstarea
individului, a familiei și a comunității»”.
Prin aceeași decizie, Curtea a reținut că ăîn ceea ce privește
proxenetismul, incriminat prin însăși convenția menționată,
caracterul său profund antisocial nu poate fi pus la îndoială și nu
se poate vorbi despre neconstituționalitatea dispozițiilor art. 329
din Codul penal”.
De asemenea, Curtea mai constată că nu poate fi primită
critica referitoare la restrângerea exercițiului unor drepturi ori a
unor libertăți, deoarece, chiar dacă în art. 26 Legea
fundamentală permite oricărei persoane de a dispune de ea
însăși, acest lucru nu se poate face decât în acord cu bunele

moravuri. Or, cum prostituția a fost calificată ca faptă antisocială
sancționată de legea penală, este evident că și orice faptă ce
vizează îndemnul ori înlesnirea practicării prostituției sau
tragerea de foloase de pe urma practicării prostituției este
contrară bunelor moravuri. Astfel, incriminarea unui astfel de
comportament este departe de a fi în disproporție cu libertatea
de exprimare în sensul avansat de autor.
Cât privește celelalte aspecte legate de incriminarea ca atare
a infracțiunii de proxenetism, pe de o parte, și instigarea sau
complicitatea la infracțiunea de prostituție, pe de altă parte,
Curtea constată că acestea sunt aspecte ce excedează
competenței sale, încadrarea juridică a faptelor celor cercetați
într-o infracțiune ori alta fiind atributul exclusiv al instanței de
judecată de drept comun.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 329 din Codul penal, excepție ridicată de Attila
Salamon în Dosarul nr. 2.536/96/2009 al Tribunalului Harghita — Secția penală.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 422/16.VI.2011 conține 16 pagini.

Prețul: 3,20 lei

&JUYDGY|523838]
ISSN 1453—4495

