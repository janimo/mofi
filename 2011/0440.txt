Anul 179 (XXIII) — Nr. 440

PARTEA I

LEGI, DECRETE, HOTĂRÂRI ȘI ALTE ACTE

Joi, 23 iunie 2011

SUMAR

Nr.

588.

589.

590.

591.
592.
593.
594.
595.
596.
597.

Pagina
DECRETE
— Decret pentru supunerea spre ratificare
Parlamentului a Tratatului dintre România și Regatul
Norvegiei privind transferarea persoanelor condamnate,
semnat la Oslo la 20 septembrie 2010 ......................
— Decret pentru supunerea spre ratificare
Parlamentului a Acordului dintre România și Regatul
Spaniei cu privire la funcționarea Institutului Cultural
Român de la Madrid și a Centrului Spaniol al
Institutului Cervantes din București, semnat la Madrid
la 19 octombrie 2010..................................................
— Decret pentru supunerea spre adoptare
Parlamentului a aderării României la Tratatul referitor
la Sistemul European de Informații privind Vehiculele
și Permisele de Conducere (EUCARIS), semnat la
Luxemburg la 29 iunie 2000 ......................................
— Decret privind numirea unui judecător ..................
— Decret privind eliberarea din funcție a unui procuror....
— Decret privind eliberarea din funcție a unui
judecător ....................................................................
— Decret privind eliberarea din funcție a unui
judecător ....................................................................
— Decret privind eliberarea din funcție a unui
judecător ....................................................................
— Decret privind eliberarea din funcție a unui
judecător ....................................................................
— Decret privind acordarea Drapelului de luptă
Batalionului 316 Asigurare Date ăGuruslău” ..............

2

2

3
3
4
4
4
5
5
5

6–27

Opinie separată ....................................................................

27–28

606.

Pagina
scrisoarea semnată la Washington la 21 februarie
2011 și la București la 28 februarie 2011, la Acordul de
împrumut dintre România și Banca Internațională
pentru Reconstrucție și Dezvoltare, destinat finanțării
Proiectului privind reforma sectorului sanitar — faza
a II-a, semnat la București la 28 ianuarie 2005 ..........

28–29

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 799 din 17 iunie 2011 asupra proiectului de lege
privind revizuirea Constituției României ....................

HOTĂRÂRI ALE GUVERNULUI ROMÂNIEI
— Hotărâre pentru aprobarea amendamentului
convenit între Guvernul României și Banca
Internațională pentru Reconstrucție și Dezvoltare, prin

Nr.

24. — Ordin al președintelui Autorității Naționale de
Reglementare în Domeniul Energiei pentru prorogarea
termenului de intrare în vigoare a Ordinului
președintelui Autorității Naționale de Reglementare în
Domeniul Energiei nr. 31/2010 privind aprobarea
tarifelor prevăzute în anexa nr. 10 la Codul rețelei
pentru Sistemul național de transport al gazelor
naturale, aprobat prin Ordinul președintelui Autorității
Naționale de Reglementare în Domeniul Energiei
nr. 54/2007, și a prețului de achiziție a gazelor naturale
livrate în excedent în Sistemul național de transport

30

25. — Ordin al președintelui Autorității Naționale de
Reglementare în Domeniul Energiei pentru prorogarea
termenului de intrare în vigoare a prevederilor art. 221,
art. 25 pct. A ăcerințe financiare” pct. (v), art. 26
alin. (2), art. 36, art. 38 alin. (11), art. 39, 41, 42 și 44
din Codul rețelei pentru Sistemul național de transport
al gazelor naturale, aprobat prin Ordinul președintelui
Autorității Naționale de Reglementare în Domeniul
Energiei nr. 54/2007 ..................................................

30

26. — Ordin al președintelui Autorității Naționale de
Reglementare în Domeniul Energiei pentru
completarea anexei la Decizia președintelui Autorității
Naționale de Reglementare în Domeniul Gazelor
Naturale nr. 1.078/2003 privind aprobarea Criteriilor și
metodelor pentru aprobarea prețurilor și stabilirea
tarifelor reglementate în sectorul gazelor naturale ....

31

1.483/89. — Ordin al ministrului mediului și pădurilor și al
ministrului sănătății pentru aprobarea Criteriilor și
pragurilor critice aferente sectorului alimentare cu apă ......

31

2

MONITORUL OFICIAL AL ROMÂNIEI, PARTEA I, Nr. 440/23.VI.2011

DECRETE
PREȘEDINTELE ROMÂNIEI

DECRET
pentru supunerea spre ratificare Parlamentului
a Tratatului dintre România și Regatul Norvegiei privind
transferarea persoanelor condamnate, semnat la Oslo
la 20 septembrie 2010
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 99 din 4 mai 2011,
Președintele României d e c r e t e a z ă:
Articol unic. — Se supune spre ratificare Parlamentului Tratatul dintre
România și Regatul Norvegiei privind transferarea persoanelor condamnate,
semnat la Oslo la 20 septembrie 2010, și se dispune publicarea prezentului decret
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 20 iunie 2011.
Nr. 588.
PREȘEDINTELE ROMÂNIEI

DECRET
pentru supunerea spre ratificare Parlamentului a Acordului
dintre România și Regatul Spaniei cu privire la funcționarea
Institutului Cultural Român de la Madrid și a Centrului Spaniol
al Institutului Cervantes din București, semnat la Madrid
la 19 octombrie 2010
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 109 din 25 mai 2011,
Președintele României d e c r e t e a z ă:
Articol unic. — Se supune spre ratificare Parlamentului Acordul dintre
România și Regatul Spaniei cu privire la funcționarea Institutului Cultural Român
de la Madrid și a Centrului Spaniol al Institutului Cervantes din București, semnat
la Madrid la 19 octombrie 2010, și se dispune publicarea prezentului decret în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 20 iunie 2011.
Nr. 589.

MONITORUL OFICIAL AL ROMÂNIEI, PARTEA I, Nr. 440/23.VI.2011
PREȘEDINTELE ROMÂNIEI

DECRET
pentru supunerea spre adoptare Parlamentului a aderării
României la Tratatul referitor la Sistemul European de
Informații privind Vehiculele și Permisele de Conducere
(EUCARIS), semnat la Luxemburg la 29 iunie 2000
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) și ale art. 21 alin. (1) din Legea
nr. 590/2003 privind tratatele,
la propunerea Guvernului, potrivit Hotărârii nr. E 117 din 8 iunie 2011,
Președintele României d e c r e t e a z ă:
Articol unic. — Se supune spre adoptare Parlamentului aderarea României
la Tratatul referitor la Sistemul European de Informații privind Vehiculele și
Permisele de Conducere (EUCARIS), semnat la Luxemburg la 29 iunie 2000, și se
dispune publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC

București, 20 iunie 2011.
Nr. 590.
PREȘEDINTELE ROMÂNIEI

DECRET
privind numirea unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 33 alin. (1) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
având în vedere Hotărârea Consiliului Superior al Magistraturii nr. 310 din
19 mai 2011,
Președintele României d e c r e t e a z ă:
Articol unic. — Domnul Joldiș D. Emil se numește în funcția de judecător la
Judecătoria Deva.
PREȘEDINTELE ROMÂNIEI

TRAIAN BĂSESCU

București, 20 iunie 2011.
Nr. 591.

3

4

MONITORUL OFICIAL AL ROMÂNIEI, PARTEA I, Nr. 440/23.VI.2011
PREȘEDINTELE ROMÂNIEI

DECRET
privind eliberarea din funcție a unui procuror
În temeiul prevederilor art. 94 lit. c), art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. b) și alin. (2) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
având în vedere Hotărârea Consiliului Superior al Magistraturii nr. 292/2011,
Președintele României d e c r e t e a z ă:
Articol unic. — Domnul Ciucu Ion, procuror la Parchetul de pe lângă
Tribunalul Covasna, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 592.
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 306/2011,
Președintele României d e c r e t e a z ă:
Articol unic. — Doamna Bulzan Marcela Elena, judecător la Tribunalul Mureș,
se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 593.
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 334/2011,
Președintele României d e c r e t e a z ă:
Articol unic. — Domnul Olariu Todor, vicepreședintele Tribunalului Covasna,
se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 594.

MONITORUL OFICIAL AL ROMÂNIEI, PARTEA I, Nr. 440/23.VI.2011
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. a) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 307/2011,
Președintele României d e c r e t e a z ă:
Articol unic. — Doamna Dragomir Larisa Julieta, judecător la Judecătoria
Cornetu, se eliberează din funcție ca urmare a demisiei.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 595.
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. e) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 291/2011,
Președintele României d e c r e te a z ă:
Articol unic. — Doamna Dinea-Tofalvi Mihaela-Laura, judecător la
Judecătoria Târgu Mureș, se eliberează din funcție ca urmare a aplicării sancțiunii
disciplinare a excluderii din magistratură.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 596.
PREȘEDINTELE ROMÂNIEI

DECRET
privind acordarea Drapelului de luptă Batalionului 316
Asigurare Date ăGuruslău”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Batalionului 316 Asigurare Date
ăGuruslău”.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 597.

5

6

MONITORUL OFICIAL AL ROMÂNIEI, PARTEA I, Nr. 440/23.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 799
din 17 iunie 2011

asupra proiectului de lege privind revizuirea Constituției României
În temeiul art. 146 lit. a) teza finală din Constituție, Curtea Constituțională se pronunță, din oficiu, asupra inițiativelor de
revizuire a Constituției.
Prin Adresa nr. 1.172 din 9 iunie 2011, Președintele României a înaintat Curții Constituționale proiectul de lege privind
revizuirea Constituției României, inițiat la propunerea Guvernului.
Proiectul de lege privind revizuirea Constituției României are următoarea redactare:
ăArt. I. — Constituția României, republicată în Monitorul
Oficial al României, Partea I, nr. 767 din 31 octombrie 2003, se
modifică și se completează astfel:
1. Articolul 6 se completează cu un nou alineat, (3),
astfel:
— După alineatul (2) se introduce un nou alineat, (3), cu
următorul cuprins:
ă(3) Autoritățile publice vor consulta organizațiile cetățenilor
aparținând minorităților naționale în legătură cu deciziile privind
păstrarea, dezvoltarea și exprimarea identității lor etnice,
culturale și religioase.”
2. Alineatul (3) al articolului 23 se modifică astfel:
— Alineatul (3) va avea următorul cuprins:
ă(3) Reținerea nu poate depăși 48 de ore.”
3. Alineatul (2) al articolului 37 se modifică astfel:
— Alineatul (2) va avea următorul cuprins:
ă(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Parlamentul României sau în organele administrației publice
locale și vârsta de cel puțin 35 de ani pentru a fi aleși în funcția
de Președinte al României.”
4. Alineatul (3) al articolului 40 se modifică astfel:
— Alineatul (3) va avea următorul cuprins:
ă(3) Nu pot face parte din partide politice judecătorii Curții
Constituționale, Avocatul Poporului și adjuncții acestuia,
magistrații, cadrele militare în activitate, polițiștii și alte categorii
de funcționari publici stabilite prin lege organică.”
5. Alineatul (8) al articolului 44 se modifică astfel:
— Alineatul (8) va avea următorul cuprins:
ă(8) Averea dobândită licit nu poate fi confiscată.”
6. Alineatul (3) al articolului 52 se modifică astfel:
— Alineatul (3) va avea următorul cuprins:
ă(3) Statul răspunde patrimonial pentru prejudiciile cauzate
prin erorile judiciare. Răspunderea statului este stabilită în
condițiile legii și nu înlătură răspunderea magistraților pentru
erorile judiciare săvârșite.”
7. Alineatul (1) al articolului 58 se modifică astfel:
— Alineatul (1) va avea următorul cuprins:
ă(1) Avocatul Poporului este numit de către Parlament, pe o
durată de 5 ani, pentru apărarea drepturilor și libertăților
persoanelor fizice. Adjuncții Avocatului Poporului sunt
specializați pe domenii de activitate, conform legii de organizare
și funcționare a instituției.”
8. Articolul 60 se modifică și va avea următorul cuprins:
ăARTICOLUL 60

Avocatul Poporului prezintă Parlamentului rapoarte, anual
sau la cererea acestuia. Rapoartele pot conține recomandări
privind legislația sau măsuri de altă natură, pentru ocrotirea
drepturilor și a libertăților cetățenilor.”

9. Alineatul (2) al articolului 61 se modifică astfel:
— Alineatul (2) va avea următorul cuprins:
ă(2) Parlamentul este alcătuit dintr-o singură Cameră.”
10. Articolul 62 se modifică și va avea următorul cuprins:
— Denumirea articolului va fi: ăAlegerea Parlamentului ”.
— Cuprinsul articolului va fi:
ăARTICOLUL 62

(1) Parlamentul este ales prin vot universal, egal, direct,
secret și liber exprimat, potrivit legii electorale.
(2) Organizațiile cetățenilor aparținând minorităților naționale,
care nu întrunesc în alegeri numărul de voturi pentru a fi
reprezentate în Parlament, au dreptul la câte un loc de
parlamentar, în condițiile legii electorale. Cetățenii unei minorități
naționale pot fi reprezentați numai de o singură organizație.
(3) Numărul parlamentarilor se stabilește prin legea
electorală, în raport cu populația țării, și nu poate depăși 300 de
persoane.”
11. Alineatele (1), (2) și (4) ale articolului 63 se modifică
astfel:
— Alineatul (1) va avea următorul cuprins:
ă(1) Parlamentul este ales pentru un mandat de 4 ani, care se
prelungește de drept în stare de mobilizare, de război, de asediu
sau de urgență, până la încetarea acestora.”
— Alineatul (2) va avea următorul cuprins:
ă(2) Alegerile pentru Parlament se desfășoară în cel mult
3 luni de la expirarea mandatului sau de la dizolvarea acestuia.”
— Alineatul (4) va avea următorul cuprins:
ă(4) Mandatul Parlamentului se prelungește până la
întrunirea legală a noului Parlament. În această perioadă nu
poate fi revizuită Constituția și nu pot fi adoptate, modificate sau
abrogate legi organice.”
12. Articolul 64 se modifică și va avea următorul cuprins:
ăARTICOLUL 64

(1) Organizarea și funcționarea Parlamentului se stabilesc
prin regulament propriu, adoptat cu votul majorității membrilor
săi. Resursele financiare ale Parlamentului sunt prevăzute în
bugetul propriu, aprobat de acesta și care face parte integrantă
din bugetul de stat.
(2) Parlamentul își alege un birou permanent. Președintele
Parlamentului se alege pe durata mandatului Parlamentului.
Ceilalți membri ai biroului permanent sunt aleși la începutul
fiecărei sesiuni. Președintele Parlamentului și ceilalți membri ai
biroului permanent pot fi revocați înainte de expirarea
mandatului, în condițiile prevăzute de regulamentul de
organizare și funcționare al Parlamentului.
(3) Parlamentarii se pot organiza în grupuri parlamentare,
potrivit regulamentului de organizare și funcționare al
Parlamentului.
(4) Parlamentul își constituie comisii permanente și poate
institui comisii de anchetă sau alte comisii speciale.

MONITORUL OFICIAL AL ROMÂNIEI, PARTEA I, Nr. 440/23.VI.2011
(5) Biroul permanent și comisiile parlamentare se alcătuiesc
potrivit configurației politice a Parlamentului.”
13. Articolul 65 se modifică și va avea următorul cuprins:
— Denumirea articolului va fi: ăȘedințele Parlamentului ”.
— Cuprinsul articolului va fi:
ăARTICOLUL 65

(1) Parlamentul lucrează în ședințe. Ședințele Parlamentului
sunt publice.
(2) Parlamentul poate hotărî ca anumite ședințe să fie
secrete.”
14. Articolul 66 se modifică și va avea următorul cuprins:
ăARTICOLUL 66

(1) Parlamentul se întrunește în două sesiuni ordinare pe an.
Prima sesiune începe în luna februarie și nu poate depăși
sfârșitul lunii iunie. A doua sesiune începe în luna septembrie și
nu poate depăși sfârșitul lunii decembrie.
(2) Parlamentul se întrunește și în sesiuni extraordinare, la
cererea Președintelui României, a biroului permanent al
Parlamentului ori a cel puțin o treime din numărul
parlamentarilor.
(3) Convocarea Parlamentului se face de președintele
acestuia.”
15. Articolul 67 se modifică și va avea următorul cuprins:
ăARTICOLUL 67

Parlamentul adoptă legi, hotărâri și moțiuni, în prezența
majorității membrilor.”
16. Articolul 68 se abrogă.
17. La titlul III capitolul I, titlul secțiunii a 2-a se modifică
și va avea următorul cuprins:
ăSECȚIUNEA a 2-a
Statutul parlamentarilor”

18. Alineatul (1) al articolului 69 se modifică astfel:
— Alineatul (1) va avea următorul cuprins:
ă(1) În exercitarea mandatului, parlamentarii sunt în serviciul
poporului.”
19. Articolul 70 se modifică și va avea următorul cuprins:
— Denumirea articolului va fi: ăMandatul parlamentarilor”.
— Cuprinsul articolului va fi:
ăARTICOLUL 70

(1) Parlamentarii intră în exercițiul mandatului la data întrunirii
legale a Parlamentului, sub condiția validării alegerii și a
depunerii jurământului. Jurământul se stabilește prin lege
organică.
(2) Calitatea de parlamentar încetează la data întrunirii legale
a Parlamentului nou-ales sau în caz de demisie, de pierdere a
drepturilor electorale, de incompatibilitate ori de deces.”
20. Alineatele (1) și (2) ale articolului 71 se modifică
astfel:
— Alineatul (1) va avea următorul cuprins:
ă(1) Nimeni nu poate fi, în același timp, membru al
Parlamentului și membru al Parlamentului European.”
— Alineatul (2) va avea următorul cuprins:
ă(2) Calitatea de parlamentar este incompatibilă cu
exercitarea oricărei funcții publice de autoritate, cu excepția celei
de membru al Guvernului.”
21. Articolul 72 se modifică și va avea următorul cuprins:
ăARTICOLUL 72

(1) Parlamentarii nu pot fi trași la răspundere juridică pentru
voturile sau pentru opiniile politice exprimate în exercitarea
mandatului.

7

(2) Urmărirea și trimiterea în judecată penală a
parlamentarilor, pentru fapte care nu au legătură cu voturile sau
cu opiniile politice exprimate în exercitarea mandatului, se pot
face numai de către Parchetul de pe lângă Înalta Curte de
Casație și Justiție. Competența de judecată aparține Înaltei Curți
de Casație și Justiție.”
22. Alineatul (3) al articolului 73 se modifică și se
completează astfel:
— Litera c) va avea următorul cuprins:
ăc) statutul parlamentarilor, stabilirea indemnizației și a
celorlalte drepturi ale acestora;”.
— După litera s) se introduce o nouă litera, s1), cu următorul
cuprins:
ăs1) răspunderea judecătorilor și procurorilor;”.
23. Alineatele (1), (3), (4) și (5) ale articolului 74 se
modifică astfel:
— Alineatul (1) va avea următorul cuprins:
ă(1) Inițiativa legislativă aparține, după caz, Guvernului,
parlamentarilor sau unui număr de cel puțin 100.000 de cetățeni
cu drept de vot. Cetățenii care își manifestă dreptul la inițiativă
legislativă trebuie să provină din cel puțin un sfert din județele
țării, iar în fiecare din aceste județe, respectiv în municipiul
București, trebuie să fie înregistrate cel puțin 5.000 de semnături
în sprijinul acestei inițiative.”
— Alineatul (3) va avea următorul cuprins:
ă(3) Guvernul își exercită inițiativa legislativă prin
transmiterea proiectului de lege către Parlament.”
— Alineatul (4) va avea următorul cuprins:
ă(4) Parlamentarii și cetățenii care exercită dreptul la inițiativă
legislativă pot prezenta propuneri legislative numai în forma
cerută pentru proiectele de legi.”
— Alineatul (5) se abrogă.
24. Articolul 75 se abrogă.
25. Articolul 76 se modifică și va avea următorul cuprins:
ăARTICOLUL 76

(1) Propunerile legislative și proiectele de legi vor fi dezbătute
și votate în plen în două lecturi succesive, la cel puțin 30 de zile
distanță. În cadrul primei lecturi, dezbaterile și votul se vor face
pe articole. În cadrul celei de-a doua lecturi, dezbaterile și votul
se vor face pe articole, urmate de votul final pe întreaga lege. În
mod excepțional, Parlamentul poate aproba, cu majoritatea
voturilor membrilor prezenți, reducerea termenului de 30 de zile
și adoptarea unui proiect de lege sau a unei propuneri legislative
în procedură de urgență.
(2) Legile organice și hotărârea privind regulamentul de
organizare și funcționare al Parlamentului se adoptă cu votul
majorității membrilor săi.
(3) Legile ordinare și hotărârile se adoptă cu votul majorității
membrilor prezenți la ședința Parlamentului.
(4) La cererea Guvernului sau din propria inițiativă,
Parlamentul poate adopta proiecte de legi sau propuneri
legislative în procedura de urgență prevăzută la alineatul (1).
Această procedură se reglementează prin regulamentul de
organizare și funcționare al Parlamentului.”
26. Alineatul (2) al articolului 77 se modifică astfel:
— Alineatul (2) va avea următorul cuprins:
ă(2) Înainte de promulgare, Președintele poate cere
Parlamentului, o singură dată, reexaminarea legii. Prevederile
articolului 76 alineatul (4) se aplică în mod corespunzător.”
27. Alineatul (2) al articolului 82 se modifică astfel:
— Alineatul (2) va avea următorul cuprins:
ă(2) Candidatul a cărui alegere a fost validată depune în fața
Parlamentului următorul jurământ: «Jur să-mi dăruiesc toată
puterea și priceperea pentru propășirea spirituală și materială a
poporului român, să respect Constituția și legile țării, să apăr
democrația, drepturile și libertățile fundamentale ale cetățenilor,

8

MONITORUL OFICIAL AL ROMÂNIEI, PARTEA I, Nr. 440/23.VI.2011

suveranitatea, independența, unitatea și integritatea teritorială
a României. Așa să-mi ajute Dumnezeu!».”
28. Articolul 85 se completează cu un nou alineat, (21),
astfel:
— După alineatul (2) se introduce un nou alineat, (21), cu
următorul cuprins:
ă(21) Propunerea primului-ministru de revocare și de numire
a unor membri ai Guvernului se poate face numai după
consultarea prealabilă a Președintelui.”
29. Alineatul (1) al articolului 87 se modifică astfel:
— Alineatul (1) va avea următorul cuprins:
ă(1) Președintele României poate lua parte la ședințele
Guvernului în care se dezbat probleme de interes național
privind politica externă, securitatea națională și, la cererea
primului-ministru, în alte situații.”
30. Alineatul (1) al articolului 89 se modifică astfel:
— Alineatul (1) va avea următorul cuprins:
ă(1) După consultarea președintelui Parlamentului și a
liderilor grupurilor parlamentare, Președintele României poate
dizolva Parlamentul, dacă acesta nu a acordat votul de
încredere pentru formarea Guvernului în termen de 45 de zile de
la prima solicitare și numai după respingerea a cel puțin două
solicitări de învestitură.”
31. Articolul 90 se completează cu trei noi alineate, (2),
(3) și (4), astfel:
— Alineatul (2) va avea următorul cuprins:
ă(2) Problemele care se supun referendumului și data
desfășurării acestuia se stabilesc de Președintele României,
prin decret.”
— Alineatul (3) va avea următorul cuprins:
ă(3) Punctul de vedere al Parlamentului asupra inițierii
referendumului de către Președintele României se exprimă,
printr-o hotărâre adoptată de Parlament, cu votul majorității
membrilor prezenți, în termen de cel mult 30 de zile
calendaristice de la solicitarea Președintelui.”
— Alineatul (4) va avea următorul cuprins:
ă(4) Dacă hotărârea Parlamentului nu este adoptată în
termenul prevăzut la alineatul (3), procedura de consultare a
Parlamentului se consideră îndeplinită, iar Președintele
României poate emite decretul privind organizarea
referendumului.”
32. Articolul 92 se completează cu două noi alineate, (31)
și (5), astfel:
— După alineatul (3) se introduce un nou alineat, (31), cu
următorul cuprins:
ă(31) Declararea stării de război, precum și suspendarea sau
încetarea ostilităților militare se fac de către Parlament, cu votul
majorității membrilor acestuia.”
— După alineatul (4) se introduce un nou alineat, (5), cu
următorul cuprins:
ă(5) Președintele României propune Parlamentului numirea
directorilor serviciilor de informații, iar Parlamentul exercită
controlul asupra activității acestor servicii.”
33. Litera a) a articolului 94 se modifică astfel:
— Litera a) va avea următorul cuprins:
ăa) conferă și retrage decorații și titluri de onoare;”.
34. Articolul 95 se modifică și se completează astfel:
— Alineatul (1) va avea următorul cuprins:
ă(1) În cazul săvârșirii unor fapte grave prin care încalcă
prevederile Constituției, Președintele României poate fi
suspendat din funcție de către Parlament, cu votul majorității
membrilor săi, după obținerea avizului obligatoriu al Curții
Constituționale cu privire la gravitatea faptelor și încălcarea
Constituției.”
— După alineatul (1) se introduc două noi alineate, (11) și
(12), astfel:
— alineatul (11) va avea următorul cuprins:

ă(11) Continuarea procedurii de suspendare este condiționată
de avizul favorabil al Curții Constituționale. Președintele poate
da Parlamentului explicații cu privire la faptele ce i se impută.”;
— alineatul (12) va avea următorul cuprins:
ă(12) În cazul unui aviz negativ din partea Curții
Constituționale, procedura de suspendare va înceta.”
— Alineatul (2) va avea următorul cuprins:
ă(2) Propunerea de suspendare din funcție poate fi inițiată de
cel puțin o treime din numărul parlamentarilor și se aduce,
neîntârziat, la cunoștința Președintelui.”
35. Alineatele (1) și (2) ale articolului 96 se modifică
astfel:
— Alineatul (1) va avea următorul cuprins:
ă(1) Parlamentul, cu votul a cel puțin două treimi din numărul
membrilor săi, poate hotărî punerea sub acuzare a Președintelui
României pentru înaltă trădare.”
— Alineatul (2) va avea următorul cuprins:
ă(2) Propunerea de punere sub acuzare poate fi inițiată de
majoritatea parlamentarilor și se aduce, neîntârziat, la cunoștința
Președintelui României pentru a putea da explicații cu privire la
faptele ce i se impută.”
36. Alineatul (2) al articolului 97 se modifică astfel:
— Alineatul (2) va avea următorul cuprins:
ă(2) În termen de 60 de zile de la data la care a intervenit
vacanța funcției de Președinte al României, Guvernul va
organiza alegeri pentru funcția de Președinte.”
37. Articolul 98 se modifică și va avea următorul cuprins:
ăARTICOLUL 98

(1) Dacă funcția de Președinte devine vacantă ori dacă
Președintele este suspendat din funcție sau dacă se află în
imposibilitate temporară de a-și exercita atribuțiile, interimatul
se asigură de către președintele Parlamentului.
(2) Atribuțiile prevăzute la articolul 85 alineatul (1), articolele
88—90 și articolul 103 din Constituție nu pot fi exercitate pe
durata interimatului funcției prezidențiale, cu excepția
suspendării de drept a Președintelui României, prevăzută la
articolul 96 alineatul (3).”
38. Alineatele (2) și (3) ale articolului 103 se modifică
astfel:
— Alineatul (2) va avea următorul cuprins:
ă(2) Candidatul pentru funcția de prim-ministru va cere, în
termen de 10 zile de la desemnare, votul de încredere al
Parlamentului asupra programului de guvernare și a listei
propunerilor pentru membrii Guvernului. Parlamentul se va
pronunța prin vot asupra formării noului Guvern în termen de
10 zile de la data solicitării votului de încredere. În caz contrar,
după trecerea celor 10 zile, candidatul propus, împreună cu
programul de guvernare și lista propunerilor pentru membrii
Guvernului, va fi considerat respins de către Parlament, iar
Președintele României va desemna un alt candidat pentru
funcția de prim-ministru.”
— Alineatul (3) va avea următorul cuprins:
ă(3) Programul de guvernare și lista propunerilor pentru
membrii Guvernului se dezbat de către Parlament, care acordă
încredere Guvernului cu votul majorității parlamentarilor.”
39. Alineatul (1) al articolului 105 se modifică astfel:
— Alineatul (1) va avea următorul cuprins:
ă(1) Funcția de membru al Guvernului este incompatibilă cu
exercitarea altei funcții publice de autoritate, cu excepția celei
de parlamentar. De asemenea, ea este incompatibilă cu
exercitarea unei funcții de reprezentare profesională salarizate
în cadrul organizațiilor cu scop comercial.”
40. Alineatele (1) și (4) ale articolului 107 se modifică
astfel:
— Alineatul (1) va avea următorul cuprins:

MONITORUL OFICIAL AL ROMÂNIEI, PARTEA I, Nr. 440/23.VI.2011
ă(1) Primul-ministru conduce Guvernul și coordonează
activitatea membrilor acestuia, respectând atribuțiile ce le revin.
De asemenea, prezintă Parlamentului rapoarte și declarații cu
privire la politica Guvernului, care se dezbat cu prioritate.”
— Alineatul (4) va avea următorul cuprins:
ă(4) Dacă unul dintre ceilalți membri ai Guvernului se află în
una dintre situațiile prevăzute la articolul 106 sau este în
imposibilitate de a-și exercita atribuțiile, Președintele României,
la propunerea primului-ministru, va desemna un alt membru al
Guvernului ca ministru interimar, până la numirea unui nou
ministru. Interimatul, pe perioada imposibilității exercitării
atribuțiilor, încetează dacă ministrul își reia activitatea în Guvern.
Interimatul nu poate dura mai mult de 45 de zile.”
41. Articolul 109 se modifică și se completează astfel:
— Alineatul (2) se abrogă.
— Alineatul (3) va avea următorul cuprins:
ă(3) Reglementarea răspunderii penale a membrilor
Guvernului, pentru fapte săvârșite în exercițiul funcției lor, se
stabilește prin lege organică. Urmărirea și trimiterea în judecată
penală a membrilor Guvernului se realizează numai de către
Parchetul de pe lângă Înalta Curte de Casație și Justiție.
Competența de judecată aparține Înaltei Curți de Casație și
Justiție”.
— După alineatul (3) se introduce un nou alineat, (4), cu
următorul cuprins:
ă(4) Dacă s-a început urmărirea penală a unui membru al
Guvernului, Președintele României poate dispune suspendarea
acestuia din funcție. Trimiterea în judecată a unui membru al
Guvernului atrage suspendarea lui din funcție.”
42. Alineatul (1) al articolului 111 se modifică astfel:
— Alineatul (1) va avea următorul cuprins:
ă(1) Guvernul și celelalte organe ale administrației publice,
în cadrul controlului parlamentar al activității lor, sunt obligate
să prezinte informațiile și documentele cerute de Parlament sau
de comisiile parlamentare, prin intermediul președinților
acestora. În cazul în care o inițiativă legislativă implică
modificarea prevederilor bugetului de stat sau a bugetului
asigurărilor sociale de stat, solicitarea informării este
obligatorie.”
43. Articolul 112 se modifică și va avea următorul
cuprins:
ăARTICOLUL 112

(1) Guvernul și fiecare dintre membrii săi au obligația să
răspundă la întrebările sau la interpelările formulate de
parlamentari, în condițiile prevăzute de regulamentul de
organizare și funcționare al Parlamentului.
(2) Parlamentul poate adopta o moțiune simplă prin care săși exprime poziția cu privire la o problemă de politică internă sau
externă ori, după caz, cu privire la o problemă ce a făcut obiectul
unei interpelări.”
44. Articolul 113 se modifică și va avea următorul
cuprins:
ăARTICOLUL 113

(1) Parlamentul poate retrage încrederea acordată
Guvernului prin adoptarea unei moțiuni de cenzură, cu votul
majorității membrilor săi.
(2) Moțiunea de cenzură poate fi inițiată de cel puțin o
pătrime din numărul total al parlamentarilor și se comunică
Guvernului la data depunerii.
(3) Moțiunea de cenzură se dezbate după 3 zile de la data
când a fost prezentată în Parlament.
(4) Dacă moțiunea de cenzură a fost respinsă, parlamentarii
care au semnat-o nu mai pot iniția, în aceeași sesiune, o nouă
moțiune de cenzură, cu excepția cazului în care Guvernul își
angajează răspunderea potrivit articolului 114.”

9

45. Articolul 114 se modifică și se completează astfel:
— Alineatul (1) va avea următorul cuprins:
ă(1) Guvernul își poate angaja răspunderea în fața
Parlamentului, o singură dată într-o sesiune, asupra unui
program, a unei declarații de politică generală sau a unui proiect
de lege.”
— După alineatul (1) se introduce un nou alineat, (11), cu
următorul cuprins:
ă(11) Limitarea angajării răspunderii prevăzută la alineatul (1)
nu se aplică în cazul proiectului bugetului de stat și celui al
asigurărilor sociale de stat”.
— Alineatul (4) va avea următorul cuprins:
ă(4) În cazul în care Președintele României cere
reexaminarea legii adoptate potrivit alineatului (3), dezbaterile
și votul se vor face de către Parlament, într-o singură lectură,
pe articolele sesizate, urmate de votul final pe întreaga lege.”
46. Alineatul (5) al articolului 115 se modifică astfel:
— Alineatul (5) va avea următorul cuprins:
ă(5) Ordonanța de urgență intră în vigoare numai după
depunerea sa spre dezbatere la Parlament și după publicarea ei
în Monitorul Oficial al României. Parlamentul, dacă nu se află în
sesiune, se convoacă în mod obligatoriu în 5 zile de la
depunere. Ordonanța de urgență cuprinzând norme de natura
legii organice se aprobă cu majoritatea prevăzută la articolul 76
alineatul (1).”
47. Articolul 119 se completează cu două noi alineate, (2)
și (3), astfel:
— Alineatul (2) va avea următorul cuprins:
ă(2) În condițiile legii, Consiliul Suprem de Apărare a Țării
transmite Parlamentului, în vederea aprobării, strategia de
securitate națională.”
— Alineatul (3) va avea următorul cuprins:
ă(3) Consiliul Suprem de Apărare a Țării transmite
Parlamentului rapoartele asupra activității desfășurate, în
vederea examinării acestora.”
48. Articolul 124 se modifică și se completează astfel:
— Alineatul (3) va avea următorul cuprins:
ă(3) Judecătorii sunt independenți și se supun numai
Constituției, legii și deciziilor Curții Constituționale.”
— După alineatul (3) se introduce un nou alineat, (4), cu
următorul cuprins:
ă(4) Răspunderea judecătorilor și procurorilor se
reglementează prin lege organică.”
49. Alineatul (6) al articolului 126 se modifică astfel:
— Alineatul (6) va avea următorul cuprins:
ă(6) Controlul judecătoresc al actelor administrative ale
autorităților publice, pe calea contenciosului administrativ, este
garantat, cu excepția celor care privesc raporturile cu
Parlamentul, a actelor de comandament cu caracter militar,
precum și a celor care privesc politicile fiscale și bugetare ale
Guvernului, în condițiile legii contenciosului administrativ.
Instanțele de contencios administrativ sunt competente să
soluționeze cererile persoanelor vătămate prin ordonanțe sau,
după caz, prin dispoziții din ordonanțe declarate
neconstituționale.”
50. Alineatele (2), (3), (4), (5) și (6) ale articolului 133 se
modifică astfel:
— Litera a) a alineatului (2) va avea următorul cuprins:
ăa) 10 sunt aleși în adunările generale ale magistraților și
validați de Parlament; aceștia fac parte din două secții, una
pentru judecători și una pentru procurori; prima secție este
compusă din 5 judecători, iar cea de-a doua din 5 procurori;”.
— Litera b) a alineatului (2) va avea următorul cuprins:
ăb) 6 reprezentanți ai societății civile, care se bucură de înaltă
reputație profesională și morală: 3 numiți de Parlament și 3 de
către Președintele României;”.

10

MONITORUL OFICIAL AL ROMÂNIEI, PARTEA I, Nr. 440/23.VI.2011

— Alineatul (3) va avea următorul cuprins:
ă(3) Președintele Consiliului Superior al Magistraturii este
ales dintre membrii prevăzuți la alineatul (2) literele a) și b),
pentru un mandat de un an, ce poate fi înnoit o singură dată.
Mandatul acestuia nu poate fi prelungit.”
— Alineatul (4) va avea următorul cuprins:
ă(4) Durata mandatului membrilor Consiliului Superior al
Magistraturii este de 6 ani și nu poate fi prelungit sau înnoit.”
— Alineatul (5) va avea următorul cuprins:
ă(5) Hotărârile Consiliului Superior al Magistraturii nu pot fi
luate prin vot secret și se motivează.”
Alineatul (6) se abrogă.
51. Articolul 138 se modifică și se completează astfel:
— Alineatul (2) va avea următorul cuprins:
ă(2) Guvernul elaborează anual proiectul bugetului de stat și
pe cel al asigurărilor sociale de stat, pe care le transmite
instituțiilor Uniunii Europene, după informarea prealabilă a
Parlamentului asupra conținutului acestora.”
— După alineatul (2) se introduce un nou alineat, (21), cu
următorul cuprins:
ă(21) Guvernul supune spre aprobare Parlamentului, separat,
proiectul bugetului de stat și pe cel al asigurărilor sociale de
stat.”
52. După articolul 138 se introduce un nou articol, 1381,
cu următorul cuprins:
— Denumirea articolului va fi: ăPolitica financiară”.
— Cuprinsul articolului va fi:
ăARTICOLUL 1381

(1) Statul trebuie să evite deficitul bugetar excesiv. Deficitul
bugetar nu poate fi mai mare de 3% din produsul intern brut, iar
datoria publică nu poate depăși 60% din produsul intern brut.
(2) Împrumuturile externe pot fi contractate numai în
domeniul investițiilor.
(3) În cazul producerii unei catastrofe naturale sau ivirii unor
situații excepționale cu impact negativ semnificativ asupra
finanțelor publice, valorile maxime prevăzute la alineatul (1) pot
fi depășite, cu acordul majorității membrilor Parlamentului,
numai dacă depășirea poate fi compensată în maximum 3 ani.
(4) Prin derogare de la dispozițiile alineatului (2), pentru
prevenirea consecințelor unei calamități naturale sau ale unui
dezastru deosebit de grav, cu acordul majorității membrilor
Parlamentului, pot fi contractate și alte împrumuturi externe.”
53. Alineatul (3) al articolului 140 se modifică astfel:
— Alineatul (3) va avea următorul cuprins:
ă(3) La cererea Parlamentului, Curtea de Conturi controlează
modul de gestionare a resurselor publice și raportează despre
cele constatate.”
54. Alineatul (3) al articolului 142 se modifică astfel:
— Alineatul (3) va avea următorul cuprins:
ă(3) Șase judecători sunt numiți de Parlament și trei de
Președintele României.”
55. Literele a), b), c), e) și h) ale articolului 146 se
modifică astfel:
— Litera a) va avea următorul cuprins:
ăa) se pronunță asupra constituționalității legilor, înainte de
promulgarea acestora, la sesizarea Președintelui României, a
președintelui Parlamentului, a Guvernului, a Înaltei Curți de
Casație și Justiție, a Avocatului Poporului, a unui număr de cel
puțin 40 de parlamentari; precum și, din oficiu, asupra
inițiativelor de revizuire a Constituției;”.
— Litera b) va avea următorul cuprins:
ăb) se pronunță asupra constituționalității tratatelor sau altor
acorduri internaționale, la sesizarea președintelui Parlamentului
sau a unui număr de cel puțin 40 de parlamentari;”.
— Litera c) va avea următorul cuprins:
ăc) se pronunță asupra constituționalității regulamentului
Parlamentului, la sesizarea președintelui Parlamentului, a unui

grup parlamentar sau a unui număr de cel puțin 40 de
parlamentari;”.
— Litera e) va avea următorul cuprins:
ăe) soluționează conflictele juridice de natură constituțională
dintre autoritățile publice, la cererea Președintelui României, a
președintelui Parlamentului, a primului-ministru sau a
președintelui Consiliului Superior al Magistraturii;”.
— Litera h) va avea următorul cuprins:
ăh) dă aviz obligatoriu pentru propunerea de suspendare din
funcție a Președintelui României;”.
56. Alineatele (1) și (2) ale articolului 147 se modifică
astfel:
— Alineatul (1) va avea următorul cuprins:
ă(1) Dispozițiile din legile și ordonanțele în vigoare, precum și
cele din Regulamentul Parlamentului, constatate ca fiind
neconstituționale, își încetează efectele juridice la 45 de zile de
la publicarea deciziei Curții Constituționale dacă, în acest
interval, Parlamentul sau Guvernul, după caz, nu pune de acord
prevederile neconstituționale cu dispozițiile Constituției. Pe
durata acestui termen, dispozițiile constatate ca fiind
neconstituționale sunt suspendate de drept.”
— Alineatul (2) va avea următorul cuprins:
ă(2) În cazurile de neconstituționalitate care privesc legile,
înainte de promulgarea acestora, Parlamentul este obligat să
reexamineze dispozițiile respective pentru punerea lor de acord
cu decizia Curții Constituționale. Prevederile articolului 76
alineatul (4) se aplică în mod corespunzător.”
57. Articolul 148 se modifică și se completează astfel:
— Alineatul (1) va avea următorul cuprins:
ă(1) România este stat membru al Uniunii Europene și
exercită în comun cu celelalte state membre competențele
stabilite de tratatele Uniunii.”
— După alineatul (1) se introduce un nou alineat, (11), cu
următorul cuprins:
ă(11) Ratificarea actelor de revizuire a tratatelor constitutive
ale Uniunii Europene se face prin lege adoptată de Parlament,
cu o majoritate de două treimi din numărul membrilor săi.”
— Alineatul (2) va avea următorul cuprins:
ă(2) Ca urmare a aderării României la Uniunea Europeană,
prevederile tratatelor constitutive sau de revizuire, precum și
celelalte acte juridice ale Uniunii Europene cu caracter
obligatoriu au prioritate față de dispozițiile contrare din legile
interne.”
— După alineatul (2) se introduce un nou alineat, (21), cu
următorul cuprins;
ă(21) Ratificarea tratatului privind aderarea unui stat la
Uniunea Europeană se face prin lege adoptată de Parlament,
cu o majoritate de două treimi din numărul membrilor săi.”
— Alineatul (3) se abrogă.
— Alineatul (5) se abrogă.
58. Articolul 149 se modifică și va avea următorul
cuprins:
— Denumirea articolului va fi: ăParticiparea la Tratatul
Atlanticului de Nord”.
— Cuprinsul articolului va fi:
ăARTICOLUL 149

România este parte la Tratatul Atlanticului de Nord.
Obligațiile care decurg din această calitate a României vor fi
aduse la îndeplinire de către Parlament, Președintele României
și Guvern.”
59. Alineatul (1) al articolului 150 se modifică astfel:
— Alineatul (1) va avea următorul cuprins:
ă(1) Revizuirea Constituției poate fi inițiată de Președintele
României la propunerea Guvernului, de cel puțin o pătrime din
numărul parlamentarilor, precum și de cel puțin 500.000 de
cetățeni cu drept de vot.”

MONITORUL OFICIAL AL ROMÂNIEI, PARTEA I, Nr. 440/23.VI.2011
60. Alineatele (1) și (2) ale articolului 151 se modifică
astfel:
— Alineatul (1) va avea următorul cuprins:
ă(1) Proiectul sau propunerea de revizuire trebuie adoptată
de Parlament, cu o majoritate de cel puțin două treimi din
numărul membrilor săi.”
— Alineatul (2) se abrogă.
61. Articolului 155 se modifică și va avea următorul
cuprins:
ăARTICOLUL 155

(1) Prezenta lege de revizuire a Constituției intră în vigoare
după aprobarea ei prin referendum.
(2) Instituțiile prevăzute de Constituție, existente la data
intrării în vigoare a legii de revizuire, rămân în funcțiune până la
constituirea celor noi.
(3) Până la întrunirea legală a noului Parlament ales conform
prezentei legi de revizuire, proiectele de legi și propunerile
legislative în curs de legiferare se dezbat și se adoptă potrivit
dispozițiilor constituționale anterioare intrării în vigoare a legii de
revizuire.
(4) După întrunirea legală a noului Parlament ales conform
legii de revizuire, proiectele de legi și propunerile legislative
adoptate sau respinse de către prima Cameră sesizată, potrivit
dispozițiilor constituționale anterioare intrării în vigoare a legii de
revizuire, se dezbat și se adoptă de către Parlament, într-o
singură lectură, pe articole, urmate de votul final pe întreaga
lege.”
Art. II. — Revizuirea adoptată prin prezenta lege se supune
aprobării prin referendum, organizat potrivit dispozițiilor art. 151
alin. (3) din Constituția României.”
La dosarul cauzei, Consiliul Superior al Magistraturii a depus
un document prin care își exprimă opinia cu privire la propunerile
de revizuire referitoare la textele constituționale care vizează
autoritatea judecătorească.
De asemenea, Asociația Magistraților din România a
transmis Curții Constituționale un punct de vedere vizând
ăneconformitatea proiectului de revizuire a Constituției cu limitele
de revizuire a Legii fundamentale, stabilite prin art. 152 din
Constituție”.
Luând în dezbatere acest proiect de lege, la termenele din
16 iunie 2011 și, respectiv, 17 iunie 2011,
C U R T E A,

examinând proiectul de lege privind revizuirea Constituției
României, raportul întocmit de judecătorii-raportori, dispozițiile
Constituției, precum și prevederile Legii nr. 47/1992 privind
organizarea și funcționarea Curții Constituționale, reține
următoarele:
Competența Curții Constituționale de a soluționa prezenta
cauză este prevăzută de dispozițiile art. 146 lit. a) teza finală din
Constituție, potrivit cărora Curtea Constituțională ăse pronunță
[...], din oficiu, asupra inițiativelor de revizuire a Constituției”.
În exercitarea acestei competențe, Curtea Constituțională
urmează să se pronunțe asupra îndeplinirii condițiilor
constituționale de formă și de fond privind revizuirea Constituției,
prevăzute de titlul VII — art. 150—152 ale Legii fundamentale —
ăRevizuirea Constituției”, condiții care se referă la inițiativa
revizuirii și limitele revizuirii. Totodată, Curtea urmează să se
pronunțe cu privire la respectarea prevederilor tratatelor
internaționale în materia drepturilor omului, la care România
este parte, iar, în exercitarea rolului său de garant al supremației
Constituției, să examineze modificările propuse din perspectiva
principiilor care fundamentează și definesc statul român,
prevăzute de art. 1 din Constituție.

11

A. Îndeplinirea condițiilor pentru exercitarea dreptului de
inițiativă în materia revizuirii Constituției
Curtea reține că dreptul Președintelui României de a iniția
revizuirea Legii fundamentale este prevăzut de art. 150 alin. (1)
din Constituție, potrivit căruia ăRevizuirea Constituției poate fi
inițiată de Președintele României la propunerea Guvernului [...]”.
În cauză, Guvernul a adoptat, sub forma unui proiect de lege,
propunerea de revizuire a Constituției în ședința din 21 aprilie
2010 și a transmis-o Președintelui României, cu Adresa
nr. 5/EB/38 din 21 aprilie 2010.
În exercitarea dreptului său constituțional, prevăzut de
art. 150 alin. (1) din Legea fundamentală, Președintele
României a decis inițierea procedurii de revizuire a Constituției
și, înainte de sesizarea Parlamentului, a transmis Curții
Constituționale proiectul de lege privind revizuirea Constituției,
însoțit de următoarele documente: expunere de motive, avizul
Consiliului Legislativ transmis Președintelui României cu Adresa
nr. 256 din 9 iunie 2011, Adresa Guvernului României
nr. 5/EB/38 din 21 aprilie 2010 de înaintare a propunerii de
revizuire a Constituției către Președintele României, Adresa
ministrului justiției nr. 41.947 din 21 aprilie 2010 prin care a
transmis primului-ministru proiectul de lege privind revizuirea
Constituției României, împreună cu expunerea de motive.
Examinând aceste documente, Curtea constată că proiectul
legii de revizuire înaintat de Președintele României Curții
Constituționale pentru a se pronunța, în temeiul art. 146 lit. a)
teza întâi din Constituție, conține o serie de modificări și
completări ale proiectului legii de revizuire înaintat Președintelui
României de către Guvern. Astfel fiind, Curtea urmează să
decidă dacă intervenția Președintelui, în sensul modificării și
completării proiectului legii de revizuire a Constituției propus de
Guvern, constituie o încălcare a normelor constituționale
incidente în materia inițiativei revizuirii, norme care circumscriu
limitele acesteia.
Curtea reține că dispozițiile art. 150 din Constituție, care
reglementează titularii dreptului de inițiere a revizuirii Constituției
(Președintele României, deputați și senatori, respectiv cetățeni),
instituie și o serie de condiții cu privire la exercitarea acestui
drept. În cazul Președintelui României, dispozițiile menționate
condiționează exercitarea dreptului în cauză doar de formularea
unei propuneri în acest sens din partea Guvernului. Stabilind că
revizuirea ăpoate fi inițiată de Președintele României”, textul
constituțional nu distinge referitor la competențele Președintelui
României în calitate de titular al dreptului de inițiativă a revizuirii
Constituției și nici nu instituie vreo obligație sau interdicție în
ceea ce îl privește. Prin urmare, Președintele României, primind
propunerea Guvernului de revizuire a Constituției, are deplina
libertate de a decide să inițieze revizuirea Constituției sau să nu
o inițieze, iar, în cazul în care decide inițierea acesteia, să își
însușească întocmai, numai în parte sau să completeze
propunerea Guvernului. O altă interpretare a textului
constituțional, în sensul atribuirii unui rol pur formal Președintelui
României în cadrul acestei proceduri, respectiv acela de a
transmite Parlamentului un proiect de lege privind revizuirea
Constituției astfel cum a fost propus de Guvern, ar fi de natură
să golească de conținut dreptul său de inițiativă. Or, acest drept
i-a fost conferit de legiuitorul constituant tocmai în considerarea
rolului și a poziției pe care Președintele României o ocupă în
cadrul sistemului politic al societății, care îi permite să cunoască
evoluția acesteia și perspectivele sale de dezvoltare și să
valorifice aceste constatări, inclusiv pe calea inițierii unui proces
de modificare a Legii fundamentale a statului, atunci când, prin
propunerea Guvernului în acest sens, se realizează un acord al
celor 2 reprezentanți ai puterii executive cu privire la inițierea
unui astfel de proces.
Față de cele reținute, Curtea constată că exercitarea
dreptului de inițiativă legislativă a revizuirii Constituției s-a făcut

12

MONITORUL OFICIAL AL ROMÂNIEI, PARTEA I, Nr. 440/23.VI.2011

cu respectarea prevederilor art. 150 alin. (1) din Constituția
României.
De asemenea, au fost respectate dispozițiile art. 19 alin. (1)
din Legea nr. 47/1992 privind organizarea și funcționarea Curții
Constituționale, proiectul legii de revizuire depus la Curtea
Constituțională fiind însoțit de avizul Consiliului Legislativ.
B. Îndeplinirea condițiilor privind limitele revizuirii
Constituției
Curtea constată că, în ceea ce privește limitele revizuirii,
art. 152 din Constituție stabilește: ă(1) Dispozițiile prezentei
Constituții privind caracterul național, independent, unitar și
indivizibil al statului român, forma republicană de guvernământ,
integritatea teritoriului, independența justiției, pluralismul politic
și limba oficială nu pot forma obiectul revizuirii.
(2) De asemenea, nicio revizuire nu poate fi făcută dacă are
ca rezultat suprimarea drepturilor și a libertăților fundamentale
ale cetățenilor sau a garanțiilor acestora.
(3) Constituția nu poate fi revizuită pe durata stării de asediu
sau a stării de urgență și nici în timp de război.”
Textul citat prevede condiții de fond ale inițiativei de revizuire
[alineatele (1) și (2) ale art. 152] și condiții de formă a acesteia
[alin. (3) al art. 152].
Sub aspectul condițiilor de formă, privitoare la normalitatea
împrejurărilor revizuirii Constituției, textul art. 152 alin. (3) din
Legea fundamentală, care interzice revizuirea Constituției pe
durata stării de asediu sau a stării de război, se coroborează cu
cel al art. 63 alin. (4) teza a doua din Constituție, potrivit căruia
revizuirea Constituției nu se poate realiza în perioada în care
mandatul Camerelor se prelungește până la întrunirea legală a
noului Parlament.
Curtea constată că în cauză nu subzistă niciuna dintre
situațiile la care fac referire textele constituționale menționate,
fiind întrunite condițiile de formă ale inițiativei de revizuire.
Pronunțarea cu privire la constituționalitatea de fond a
inițiativei de revizuire impune examinarea modificărilor propuse
prin raportare la dispozițiile art. 152 alin. (1) și (2) din Constituție,
pentru a determina dacă fac obiectul revizuirii caracterul
național, independent, unitar și indivizibil al statului român, forma
republicană de guvernământ, integritatea teritoriului,
independența justiției, pluralismul politic și limba oficială, precum
și dacă modificările propuse au ca efect suprimarea drepturilor
și a libertăților fundamentale ale cetățenilor sau a garanțiilor
acestora. În acest cadru, Curtea urmează să analizeze și modul
de respectare a prevederilor tratatelor internaționale în materia
drepturilor omului, la care România este parte, precum și a
principiilor care definesc și fundamentează statul român.
Curtea, examinând din acest punct de vedere proiectul legii
de revizuire a Constituției, observă mai întâi că prin noua
reglementare propusă se urmărește atingerea următoarelor
finalități, exprimate în cuprinsul expunerii de motive care
însoțește acest proiect:
• trecerea la un Parlament unicameral, propunere justificată
prin opțiunea exprimată în acest sens de majoritatea cetățenilor
care au participat la referendumul național organizat de
Președintele României la data de 22 noiembrie 2009;
• necesitatea unor adaptări și ajustări ale Constituției la
realitățile societății actuale, cei 20 de ani de aplicare dovedind
nu numai viabilitatea, ci și o serie de deficiențe în aplicarea unor
dispoziții constituționale la realitățile vieții sociale, economice și
politice românești;
• clarificarea instituțională și reglementarea unor soluții de
natură să determine cooperarea autorităților publice și
eliminarea blocajelor ce ar putea să apară în raporturile dintre
ele, ținând seama, îndeosebi, de jurisprudența Curții
Constituționale exprimată în ultimii ani ca urmare a conflictelor
juridice de natură constituțională pe care le-a soluționat.

În realizarea acestor deziderate, proiectul de lege privind
revizuirea Constituției cuprinde următoarele propuneri:
I. În cadrul titlului I — Principii generale se propune o
singură modificare, prin adăugarea unui al treilea alineat la
art. 6, articol care reglementează dreptul la identitate al
minorităților naționale.
Textul introdus, care prevede obligația autorităților publice de
a consulta organizațiile cetățenilor aparținând minorităților
naționale în legătură cu deciziile privind păstrarea, dezvoltarea
și exprimarea identității lor etnice, culturale și religioase, dă
expresie obligației statului de recunoaștere și garantare pentru
această categorie de persoane a dreptului la păstrarea, la
dezvoltarea și la exprimarea identității lor, prevăzută de alin. (1)
al aceluiași articol, constituind una dintre modalitățile de
garantare a dreptului la care textul constituțional face referire.
Această modificare nu pune în discuție niciuna dintre limitele
revizuirii prevăzute de art. 152 alin. (1) și (2) din Constituție.
Curtea reține, însă, că reglementarea modalităților în care statul
garantează dreptul la identitate al minorităților naționale nu este
de domeniul Constituției, ci al legii, ridicarea la rang de principiu
constituțional a uneia dintre aceste garanții negăsindu-și
justificarea. În situația în care se va menține această
reglementare, pentru ca deciziile organizațiilor cetățenilor
aparținând minorităților naționale privitoare la păstrarea,
dezvoltarea și exprimarea identității lor etnice, culturale și
religioase să nu contravină principiilor de egalitate și
nediscriminare față de ceilalți cetățeni români, ar trebui să se
prevadă și obligația acestor organizații de a consulta în scris
autoritățile publice în legătură cu deciziile pe care urmează să le
adopte.
II. În cadrul titlului II — Drepturile, libertățile și îndatoririle
fundamentale sunt propuse modificări determinate de corelarea
necesară cu propunerea de modificare a structurii
Parlamentului, în sensul înlocuirii referirilor la cele două Camere
ale acestuia [este vorba despre alin. (2) al art. 37 și de art. 60],
corelări care se justifică în condițiile trecerii la un Parlament
unicameral.
De asemenea, sunt propuse modificări de conținut în privința
art. 23 — Libertatea individuală, art. 40 — Dreptul de asociere,
art. 44 — Dreptul de proprietate privată, art. 52 — Dreptul
persoanei vătămate de o autoritate publică și art. 58 — Numirea
și rolul [Avocatului Poporului].
1. Art. 23 — Libertatea individuală
Este propusă modificarea alin. (3) al art. 23 — Libertatea
individuală, în sensul măririi duratei maxime a reținerii de la cel
mult 24 ore la cel mult 48 de ore.
Curtea constată că reținerea unei persoane constituie o
ingerință majoră în ceea ce privește libertatea persoanei, astfel
încât reglementarea duratei maxime pe care aceasta o poate
avea, printr-o normă de rang constituțional, constituie o reală
garanție a libertății individuale.
Cât privește durata reținerii, aceasta constituie o chestiune
de politică penală a statului, care trebuie să asigure un just
echilibru între imperativul realizării intereselor generale ale
societății și al apărării ordinii de drept, constând în identificarea
și aducerea în fața autorităților judiciare competente a
persoanelor cu privire la care există motive temeinice de a bănui
că au săvârșit o infracțiune ori de a crede în necesitatea de a le
împiedica să săvârșească o infracțiune sau să se sustragă după
săvârșirea acesteia, pe de o parte, și interesul comun al apărării
drepturilor individului, pe de altă parte, fără a atinge substanța
dreptului la libertate a unei persoane.
Convenția pentru apărarea drepturilor omului și a libertăților
fundamentale stabilește sub acest aspect, în art. 5 alin. (1),
regula potrivit căreia orice privare de libertate trebuie să se facă
ăpotrivit căilor legale”, adică să fie reglementată în dreptul intern.
Acest principiu se regăsește și în art. 9 pct. (1) din Pactul

MONITORUL OFICIAL AL ROMÂNIEI, PARTEA I, Nr. 440/23.VI.2011
internațional cu privire la drepturile civile și politice. În art. 5
alin. (3) din Convenție, precum și în art. 9 pct. (3) din același
Pact, este instituită regula potrivit căreia orice persoană arestată
sau deținută trebuie adusă de îndată înaintea unui judecător sau
a altui magistrat împuternicit prin lege cu exercitarea atribuțiilor
judiciare și are dreptul de a fi judecată într-un termen rezonabil
sau eliberată în cursul procedurii. Aceasta se corelează cu cea
din art. 6 paragraful 1 din aceeași Convenție [preluată și în
art. 21 alin. (3) din Constituția României], potrivit căreia orice
persoană are dreptul ca un proces în care a fost formulată o
acuzație împotriva sa să se desfășoare într-un termen rezonabil.
Totodată, într-o jurisprudență constantă, Curtea Europeană a
Drepturilor Omului a statuat că pentru ca o măsură să poată fi
considerată ca prevăzută de lege, în sensul Convenției, legea
trebuie să fie accesibilă și previzibilă. Astfel, în cauze precum
Sunday Times contra Regatul Unit al Marii Britanii și Irlandei de
Nord, 1979, Rekvényi contra Ungariei, 1999, Rotaru împotriva
României, 2000, Damman împotriva Elveției, 2005, Curtea
Europeană a Drepturilor Omului a subliniat că ănu poate fi
considerată «lege» decât o normă enunțată cu suficientă
precizie, pentru a permite individului să-și regleze conduita”.
Noua redactare a textului constituțional, reglementând durata
maximă a reținerii, printr-o normă clară, nesusceptibilă de
interpretare, iar termenul prevăzut în acest sens fiind unul de
natură să permită o ingerință minimă în ceea ce privește
libertatea persoanei, respectă exigențele menționate și nu poate
fi interpretat ca având ca efect suprimarea garanțiilor unui drept
fundamental, în sensul art. 152 alin. (2) din Constituție.
Modificarea propusă răspunde obligației statului de a asigura un
just echilibru între interesul apărării drepturilor fundamentale ale
individului și interesul apărării ordinii de drept, ținând seama de
problemele pe care le-a ridicat în practică durata actuală a
termenului de reținere, cât privește activitatea organelor de
urmărire penală, cu consecințe directe asupra modului în care
este asigurată realizarea intereselor generale ale societății și
apărarea ordinii de drept. Reținerea cu o durată maximă de 48
de ore se justifică pentru efectivitatea măsurii și eficiența
acesteia.
2. Art. 40 — Dreptul de asociere
Modificarea textului, care vizează consacrarea interdicției de
a face parte din partide politice și pentru adjuncții Avocatului
Poporului, înlocuirea sintagmei ăavocații poporului” cu ăAvocatul
Poporului” și a sintagmei ămembrii activi ai armatei” cu aceea
de ăcadre militare în activitate” nu pune în discuție limite ale
revizuirii Constituției.
Extinderea interdicției prevăzute de text și la adjuncții
Avocatului Poporului este justificată de statutul și activitatea pe
care aceștia o desfășoară, potrivit legii. Rațiunile pentru care
subzistă această interdicție pentru persoanele care ocupă
funcția de Avocat al Poporului sunt comune și pentru cele care
ocupă funcția de adjuncți ai acestuia, cu atât mai mult cu cât
persoanele având această calitate pot fi și înlocuitori ai
Avocatului Poporului.
Cât privește reformularea unor sintagme, aceasta aduce un
plus de precizie și unitate terminologică Legii fundamentale.
Astfel, actuala formulare în ceea ce privește sintagma ăavocați
ai poporului” este inadecvată, întrucât nu pot exista mai multe
persoane care să ocupe în același timp funcția de Avocat al
Poporului. În ceea ce privește înlocuirea sintagmei de ămembrii
activi ai armatei” cu aceea de ăcadre militare în activitate”, se
constată că realizează o corelare terminologică a dispozițiilor
art. 40 din Constituție — Dreptul de asociere, cu cele ale
art. 118 — Forțele armatei, care se referă la statutul ăcadrelor
militare”.
3. Art. 44 — Dreptul de proprietate privată
Este propusă modificarea alin. (8) al art. 44, text care în
prezent are următoarea redactare: ăAverea dobândită licit nu

13

poate fi confiscată. Caracterul licit al dobândirii se prezumă”.
Propunerea de modificare vizează eliminarea tezei a doua a
art. 44 alin. (8), potrivit căreia ăCaracterul licit al dobândirii se
prezumă.”
Curtea constată că s-a mai pronunțat asupra unor inițiative
de revizuire a aceluiași text constituțional, inițiative care au vizat,
în esență, aceeași finalitate: eliminarea din Constituție a
prezumției caracterului licit al dobândirii averii.
Astfel, prin Decizia nr. 85 din 3 septembrie 1996, publicată în
Monitorul Oficial al României, Partea I, nr. 211 din 6 septembrie
1996, Curtea s-a pronunțat asupra unei inițiative de revizuire a
Constituției prin care se propunea înlocuirea textului care
reglementa această prezumție cu următorul text: ăAverea a
cărei dobândire licită nu poate fi dovedită se confiscă”. Cu acel
prilej Curtea a reținut că prezumția dobândirii licite a averii
constituie una dintre garanțiile constituționale ale dreptului de
proprietate, în concordanță cu prevederile alin. (1) al art. 41 din
Constituție [în prezent art. 44 alin. (1)], conform cărora dreptul de
proprietate este garantat. Această prezumție se întemeiază și
pe principiul general potrivit căruia orice act sau fapt juridic este
licit până la dovada contrarie, impunând, în ce privește averea
unei persoane, ca dobândirea ilicită a acesteia să fie dovedită.
Reținând că prin propunerea de revizuire se urmărește
răsturnarea sarcinii probei privind caracterul licit al averii, în
sensul că averea unei persoane este prezumată ca fiind
dobândită ilicit, până la dovada contrarie făcută de titularul ei,
precum și faptul că securitatea juridică a dreptului de proprietate
asupra bunurilor ce alcătuiesc averea unei persoane este
indisolubil legată de prezumția dobândirii licite a averii, iar
înlăturarea acestei prezumții are semnificația suprimării unei
garanții constituționale a dreptului de proprietate, Curtea a
constatat neconstituționalitatea acestei propuneri.
De asemenea, prin Decizia nr. 148 din 16 aprilie 2003,
publicată în Monitorul Oficial al României, Partea I, nr. 317 din
13 mai 2003, Curtea Constituțională s-a pronunțat asupra
constituționalității propunerii legislative de modificare a aceluiași
text, modificare ce viza circumstanțierea prezumției dobândirii
licite a averii. Textul propus stabilea că prezumția nu se aplică
ăpentru bunurile dobândite ca urmare a valorificării veniturilor
realizate din infracțiuni”. Curtea a reținut că acest mod de
redactare este criticabil și poate conduce la confuzii, arătând că
din modul de redactare a alin. (71), propus a fi introdus, rezultă
că se urmărește răsturnarea sarcinii probei privind caracterul
licit al averii, prevăzându-se caracterul ilicit al averii dobândite
prin valorificarea veniturilor rezultate din infracțiuni. Ca urmare,
referindu-se și la Decizia sa nr. 85 din 3 septembrie 1996,
Curtea a stabilit că și în acest caz se vizează suprimarea unei
garanții constituționale a dreptului de proprietate, ceea ce este
contrar dispozițiilor art. 148 alin (2) din Constituție [actualul
art. 152 alin. (2)]. Cu același prilej Curtea, referindu-se la modul
de redactare a normei examinate a reținut că ădacă textul
urmărește să permită confiscarea averii dobândite în mod licit,
dar care s-a clădit pe o sumă de bani provenită din infracțiuni,
redactarea sa este necorespunzătoare”.
Prin prezentul proiect de lege se propune eliminarea din
Constituție a prezumției caracterului licit al dobândirii averii. Ca
și în precedentele enunțate, Curtea reține că această prezumție
constituie o garanție a dreptului de proprietate al persoanei. În
absența unei astfel de prezumții, deținătorul unui bun ar fi supus
unei insecurități continue întrucât, ori de câte ori s-ar invoca
dobândirea ilicită a respectivului bun, sarcina probei nu ar reveni
celui care face afirmația, ci deținătorului bunului. Tocmai de
aceea, în cadrul lucrărilor Adunării Constituante, în ședința din
9 octombrie 1991, a fost respins amendamentul de eliminare a
dispoziției privind prezumția dobândirii licite a averii, neîntrunind
decât votul a 14 parlamentari, astfel cum rezultă din Monitorul
Oficial al României, Partea a II-a, nr. 29 din 11 octombrie 1991.

14

MONITORUL OFICIAL AL ROMÂNIEI, PARTEA I, Nr. 440/23.VI.2011

Făcând aplicarea dispozițiilor art. 152 alin. (2) din Constituție,
potrivit cărora nicio revizuire nu poate fi făcută dacă are ca efect
suprimarea drepturilor fundamentale ale cetățenilor sau a
garanțiilor acestora, Curtea constată că eliminarea tezei a doua
a art. 44 alin. (8) din Constituție, potrivit căreia ăCaracterul licit
al dobândirii se prezumă” este neconstituțională, deoarece are
ca efect suprimarea unei garanții a dreptului de proprietate,
încălcându-se astfel limitele revizuirii prevăzute de art. 152
alin. (2) din Constituție.
Curtea subliniază în acest context cele reținute în
jurisprudența sa, de exemplu prin Decizia nr. 85 din
3 septembrie 1996, menționată, sau prin Decizia nr. 453 din
16 aprilie 2008, publicată în Monitorul Oficial al României,
Partea I, nr. 374 din 16 mai 2008, în sensul că reglementarea
acestei prezumții nu împiedică cercetarea caracterului ilicit al
dobândirii averii, sarcina probei revenind însă celui care invocă
acest caracter. În măsura în care partea interesată dovedește
dobândirea unor bunuri, a unei părți sau a întregii averi a unei
persoane în mod ilicit, asupra acelor bunuri sau a averii
dobândite ilegal se poate dispune confiscarea, în condițiile legii.
Curtea subliniază totodată că reglementarea acestei
prezumții nu împiedică legiuitorul primar sau delegat ca, în
aplicarea dispozițiilor art. 148 din Constituție — Integrarea în
Uniunea Europeană, să adopte reglementări care să permită
deplina respectare a legislației Uniunii în domeniul luptei
împotriva criminalității. De altfel, acest obiectiv a fost avut în
vedere și de inițiatorul propunerii de revizuire, în mod special cu
referire la Decizia-cadru 2005/212/JAI a Consiliului din
24 februarie 2005 privind confiscarea produselor, a
instrumentelor și a bunurilor având legătură cu infracțiunea,
publicată în Jurnalul Oficial al Uniunii Europene nr. L 68 din
15 martie 2005, care obligă la luarea măsurilor necesare pentru
a duce la îndeplinire cele stabilite în cuprinsul acesteia, în
special a unei reduceri a sarcinii probei în ceea ce privește sursa
bunurilor deținute de o persoană condamnată pentru o
infracțiune care are legătură cu criminalitatea organizată.
4. Art. 52 — Dreptul persoanei vătămate de o autoritate
publică
Este propusă modificarea alin. (3) al art. 52 — Dreptul
persoanei vătămate de o autoritate publică, text care, în actuala
redactare, stabilește că ăStatul răspunde patrimonial pentru
prejudiciile cauzate prin erorile judiciare. Răspunderea statului
este stabilită în condițiile legii și nu înlătură răspunderea
magistraților care și-au exercitat funcția cu rea-credință sau
gravă neglijență.” În forma propusă, teza a doua a alin. (3) al
art. 52 are următoarea redactare: ăRăspunderea statului este
stabilită în condițiile legii și nu înlătură răspunderea magistraților
pentru erorile judiciare săvârșite.” În economia proiectului de
revizuire a Constituției, acest text se corelează cu modificările
propuse în ceea ce privește art. 73 — Categorii de legi și
art. 124 — Înfăptuirea justiției. Astfel, la alin. (3) al art. 73 se
propune introducere literei s1, potrivit căreia ăPrin lege organică
se reglementează [...] s1) răspunderea judecătorilor și
procurorilor”, iar la art. 124 se propune introducerea alin. (4),
potrivit căruia ăRăspunderea judecătorilor și procurorilor se
reglementează prin lege organică.”
Se constată că modificarea propusă, eliminând sintagmele
ărea-credință” și, respectiv ăgravă neglijență”, care
circumstanțiază răspunderea magistraților, pune în acord cele
două teze ale aceluiași alineat al art. 52, referitoare la
răspunderea statului și, respectiv, răspunderea magistraților
pentru erorile judiciare săvârșite, urmând ca, în ambele cazuri,
condițiile răspunderii să fie stabilite prin lege. Modificarea
realizează, practic, o distincție între un principiu de rang
constituțional — răspunderea patrimonială a statului și a
magistraților pentru erorile judiciare, și norme de rang
infraconstituțional — condițiile angajării acestei răspunderi. Nu

sunt puse în discuție limite ale revizuirii Constituției, întrucât
principiul constituțional al independenței justiției nu poate fi
interpretat ca exonerând pe cei care o înfăptuiesc de
răspundere pentru erorile judiciare pe care le săvârșesc, având
în vedere consecințele acestor erori atât pentru justițiabili, cât și
pentru statul român. În plus, răspunderea magistraților urmează
a se stabili, potrivit modificărilor corelative propuse, prin lege
organică, adică prin norme considerate drept prelungiri ale
dispozițiilor constituționale ca poziție și forță în ierarhia actelor
juridice, ceea ce constituie, în sine, o garanție a respectării
principiilor constituționale care guvernează înfăptuirea justiției.
Această garanție ar trebui însă reglementată chiar de textul
care instituie răspunderea magistraților. Ca urmare, art. 52
alin. (3) teza a doua din Constituție care, în redactarea propusă,
face referire, numai cât privește răspunderea statului, la
ăcondițiile legii”, ar trebui reformulat, după cum urmează: ăÎn
condițiile legii organice, răspunderea statului nu înlătură
răspunderea magistraților pentru erorile judiciare săvârșite.”
5. Art. 58 — Numirea și rolul [Avocatului Poporului]
Completările aduse textului actual prin precizarea expresă a
autorității care realizează numirea Avocatului Poporului,
respectiv prin trimiterea la legea de organizare și funcționare a
instituției, nu pun în discuție limite ale revizuirii Constituției.
III. Titlul III — Autoritățile publice
a) Cap. I — Parlamentul
1. Art. 61 — Rolul și structura [Parlamentului]
Examinând conținutul proiectul legii de revizuire, precum și
expunerea de motive care îl însoțește, se observă că cea mai
amplă modificare propusă privește trecerea la un Parlament
unicameral și stabilirea unui număr de maximum 300 de
parlamentari, cu recorelarea în mod corespunzător a textelor
constituționale care fac referire la Parlament, deputați, senatori
și procedură legislativă.
Curtea constată mai întâi că modificarea propusă în acest
sens este în concordanță cu rezultatul referendumului național
din 22 noiembrie 2009, inițiat de Președintele României și
confirmat de Curtea Constituțională prin Hotărârea nr. 37 din
26 noiembrie 2009, publicată în Monitorul Oficial al României,
Partea I, nr. 923 din 30 decembrie 2009, prin care Curtea a
reținut că, ădintre voturile valabil exprimate, 72,31% au fost
pentru răspunsul «DA» la întrebarea «Sunteți de acord cu
trecerea la un Parlament unicameral în România?», iar 83,31%
dintre voturile valabil exprimate au fost pentru răspunsul «DA»
la întrebarea «Sunteți de acord cu reducerea numărului de
parlamentari la maximum 300 de persoane?» Prin urmare,
majoritatea participanților la vot a ales la ambele întrebări
răspunsul afirmativ.”
Această modificare nu pune în discuție niciuna dintre limitele
revizuirii prevăzute de art. 152 din Constituție, ci reprezintă
exclusiv o opțiune politică asupra căreia se vor pronunța
participanții la procedura de revizuire a Constituției.
Nu trebuie ignorate totuși, în exprimarea acestei opțiuni,
tradiția statului român și avantajele pe care le oferă o structură
bicamerală a Parlamentului în raport cu cea unicamerală.
Curtea reține în acest sens că, în mod tradițional,
Parlamentul României a avut o structură bicamerală. Această
structură a forului legiuitor, consacrată în anul 1864, prin
ăStatutul dezvoltător al Convenției de la Paris” al domnitorului
Alexandru Ioan Cuza, a continuat să existe sub imperiul
Constituțiilor din 1866, 1923 și 1938, fiind întreruptă doar în
perioada regimului comunist, când reprezentanța națională era
unicamerală — Marea Adunare Națională. După revoluția din
decembrie 1989, prin Decretul-lege nr. 92/1990 pentru alegerea
Parlamentului și a Președintelui României, publicat în Monitorul
Oficial al României, Partea I, nr. 35 din 18 martie 1990, act în
baza căruia s-au organizat alegerile din mai 1990, a fost
reintrodusă formula bicameralismului. Constituția din 1991 a

MONITORUL OFICIAL AL ROMÂNIEI, PARTEA I, Nr. 440/23.VI.2011
preluat, cu unele modificări, această structură a Parlamentului,
menținută cu prilejul revizuirii Legii fundamentale din anul 2003.
Modificarea textelor incidente în materie, realizată cu prilejul
revizuirii, a vizat doar trecerea la un sistem de bicameralism
funcțional.
Avantajele pe care structura bicamerală a forului legiuitor le
prezintă sunt evidente. Astfel, se evită concentrarea puterii în
Parlament, întrucât Camerele acestuia se vor împiedica reciproc
să devină suport al unui regim autoritar. Totodată, se asigură
dezbateri și un cadru de analiză succesivă a legilor de către
două corpuri diferite ale forului legiuitor, ceea ce oferă o mai
mare garanție a calității actului legislativ. Adoptarea legilor în
cadrul unui Parlament unicameral se face după mai multe
ălecturi” succesive ale unui text, astfel cum, de altfel, se propune
și în prezentul proiect de revizuire a Constituției. Fiind realizate
însă de același corp legiuitor, lecturile pot deveni o formalitate
artificială, sau pot fi suprimate din rațiuni de urgență.
Bicameralismul determină ca a doua lectură a legii să se facă,
întotdeauna, de o altă adunare, ceea ce este de natură să
determine o percepție critică accentuată. Se oferă astfel
oportunitatea unei mai bune cooperări critice, a dezbaterii
comune și colective de luare a deciziilor, conferindu-se amploare
formării voinței statului parlamentar. În plus, bicameralismul
minimizează riscul dominației majorității, favorizând dialogul
între majoritățile din cele două Camere, precum și între grupurile
parlamentare. Cooperarea și supervizarea legislativă sunt
extinse în acest mod, demonstrându-se astfel că sistemul
bicameral este o formă importantă a separației puterilor, care nu
funcționează doar între puterile legislativă, executivă și
judecătorească, ci și în interiorul celei legislative.
Atât tradiția care, fiind legată de ființa statului român, îl
definește și îl reprezintă, cât și avantajele enunțate constituie
puternice motive de reflecție cu prilejul opțiunii pentru una dintre
cele două formule: unicameralism sau bicameralism.
2. Examinând celelalte dispoziții ale proiectului legii de
revizuire, Curtea constată că recorelarea, din perspectiva
acestei propuneri, a textelor constituționale, a determinat
modificarea următoarelor articole din Constituție: art. 37
alin. (2) — Dreptul de a fi ales, art. 60 — Raportul în fața
Parlamentului, art. 61 alin. (2) — Rolul și structura
Parlamentului; art. 62 — Alegerea Camerelor, devenit Alegerea
Parlamentului, art. 63 alin. (1), (2) și (4) — Durata mandatului,
art. 64 — Organizarea internă, art. 65 — Ședințele Camerelor,
devenit Ședințele Parlamentului, art. 66 — Sesiuni, art. 67 —
Actele juridice și cvorumul legal, art. 68 — Caracterul public al
ședințelor (abrogat), Titlul III, Capitolul I, titlul Secțiunii a doua —
Statutul deputaților și senatorilor, devenit Statutul
parlamentarilor, art. 69 alin. (1) — Mandatul reprezentativ,
art. 70 — Mandatul deputaților și senatorilor, devenit Mandatul
parlamentarilor, art. 71 alin. (1) și (2) — Incompatibilități,
art. 72 — Imunitatea parlamentară, art. 73 alin. (3) lit. c) —
Categorii de legi, art. 74 alin. (1), (3), (4) și (5) — Inițiativa
legislativă, art. 75 — Sesizarea Camerelor — abrogat; art. 76 —
Adoptarea legilor și hotărârilor, art. 77 alin. (2) — Promulgarea
legii, art. 82 alin. (2) — Validarea mandatului și depunerea
jurământului, art. 89 alin. (1) — Dizolvarea Parlamentului,
art. 95 — Suspendarea din funcție, art. 96 alin. (1) și (2) —
Punerea sub acuzare, art. 98 — Interimatul funcției, art. 103
alin. (2) și (3) — Învestitura, art. 105 alin. (1) — Incompatibilități,
art. 107 alin. (1) — Primul-ministru, art. 111 alin. (1) —
Informarea Parlamentului, art. 112 — Întrebări, interpelări și
moțiuni simple, art. 113 — Moțiunea de cenzură, art. 114 —
Angajarea răspunderii Guvernului, art. 115 alin. (5) — Delegarea
legislativă, art. 133 alin. (2) — Rolul și structura [Consiliului
Superior al Magistraturii], art. 140 alin. (3) — Curtea de Conturi,
art. 142 alin. (3) — Structura [Curții Constituționale], art. 146
lit. a), b), c) și e) — Atribuții [ale Curții Constituționale],

15

art. 148 — Integrarea în Uniunea Europeană, art. 150 alin. (1) —
Inițiativa revizuirii, art. 151 alin. (1) și (2) — Procedura de
revizuire.
Distinct de modificările constând în înlocuirea denumirilor de
deputați și senatori, respectiv a referirilor la cele două Camere
ale forului legislativ, consecință directă, de ordin formal, a
reglementării structurii unicamerale a Parlamentului, în cadrul
capitolului I — Parlamentul, cuprins în titlul III — Autoritățile
publice, se mai constată existența unor propuneri de modificare
de ordin substanțial, respectiv a unor reformulări a normelor
constituționale, examinate în cele ce urmează.
3. Art. 64 — Organizarea internă
Propunerile de modificare vizează, în esență, adaptarea
organizării interne a Parlamentului la structura unicamerală și
nu pun în discuție limite ale revizuirii Constituției.
Pentru a conferi însă mai multă claritate alin. (1) al art. 64,
care, referindu-se la regulamentul Parlamentului, utilizează
sintagma ăadoptat cu votul majorității membrilor săi”, și în
corelare cu art. 76 alin. (1) din Constituție, se recomandă
înlocuirea acesteia cu sintagma ăadoptat prin hotărâre cu votul
majorității membrilor săi”.
De asemenea, pentru a se da deplină expresie principiului
autonomiei parlamentare, în sensul de a se stabili dreptul
parlamentarilor de a decide, prin regulament propriu, asupra
înțelesului noțiunii de ăconfigurație politică”, alineatul (5) al
art. 64, care, în redactarea propusă, prevede că ăBiroul
permanent și comisiile parlamentare se alcătuiesc potrivit
configurației politice a Parlamentului”, ar trebui completat cu
sintagma ăstabilită conform Regulamentului de organizare și
funcționare a Parlamentului”.
4. Art. 65 — Ședințele Parlamentului
În redactarea propusă, textul constituțional este adaptat
specificului structurii unicamerale a Parlamentului. Referirea, în
cuprinsul acestuia, la caracterul ședințelor, determină, în mod
corespunzător, propunerea de abrogare a actualului art. 68 —
Caracterul public al ședințelor.
5. Art. 71 — Incompatibilități
Potrivit proiectului legii de revizuire, alin. (1) al art. 71 din
Constituție reglementează un nou caz de incompatibilitate, acela
dintre calitatea de membru al Parlamentului și membru al
Parlamentului European, propunere justificată și care nu pune în
discuție limitele revizuirii Constituției.
Pentru a da expresie principiului separației și echilibrului
puterilor în stat și a asigura deplina efectivitate a textului
constituțional în sensul asigurării independenței membrilor
Parlamentului și a protejării legislativului împotriva influențelor
executivului, alin. (2) al art. 72 ar trebui modificat, în sensul
eliminării excepției pe care o instituie în prezent și care permite
cumulul calității de parlamentar și de membru al Guvernului.
Menținerea acestei dispoziții ar determina lipsa de eficiență a
prevederilor constituționale cuprinse în art. 109 alin. (1), potrivit
cărora ăGuvernul răspunde politic numai în fața Parlamentului
pentru întreaga sa activitate”.
6. Art. 72 — Imunitatea parlamentară
Inițial, Adunarea Constituantă a dat următoarea redactare
imunității parlamentare:
ă(1) Deputatul sau senatorul nu poate fi reținut, arestat,
percheziționat sau trimis în judecată, penală ori
contravențională, fără încuviințarea Camerei din care face parte,
după ascultarea sa. Competența de judecată aparține Curții
Supreme de Justiție.
(2) În caz de infracțiune flagrantă, deputatul sau senatorul
poate fi reținut și supus percheziției. Ministrul justiției va informa
neîntârziat pe președintele Camerei asupra reținerii și a
percheziției. În cazul în care Camera sesizată constată că nu
există temei pentru reținere, va dispune imediat revocarea
acestei măsuri.”

16

MONITORUL OFICIAL AL ROMÂNIEI, PARTEA I, Nr. 440/23.VI.2011

În redactarea actuală, art. 72 din Constituție, care
reglementează instituția imunității parlamentare, are următorul
cuprins ă(1) Deputații și senatorii nu pot fi trași la răspundere
juridică pentru voturile sau pentru opiniile politice exprimate în
exercitarea mandatului.
(2) Deputații și senatorii pot fi urmăriți și trimiși în judecată
penală pentru fapte care nu au legătură cu voturile sau cu
opiniile politice exprimate în exercitarea mandatului, dar nu pot
fi percheziționați, reținuți sau arestați fără încuviințarea Camerei
din care fac parte, după ascultarea lor. Urmărirea și trimiterea în
judecată penală se pot face numai de către Parchetul de pe
lângă Înalta Curte de Casație și Justiție. Competența de
judecată aparține Înaltei Curți de Casație și Justiție.
(3) În caz de infracțiune flagrantă, deputații sau senatorii pot
fi reținuți și supuși percheziției. Ministrul justiției îl va informa
neîntârziat pe președintele Camerei asupra reținerii și a
percheziției. În cazul în care Camera sesizată constată că nu
există temei pentru reținere, va dispune imediat revocarea
acestei măsuri.”
În redactarea proiectului legii de revizuire a Constituției,
alineatul (1) al art. 72 se păstrează, singura diferență fiind
înlocuirea denumirilor de ădeputați” și ăsenatori” cu aceea de
ăparlamentari”, alineatul (3) al aceluiași articol este eliminat, iar
alineatul 2 are următoarea redactare: ăUrmărirea și trimiterea în
judecată penală a parlamentarilor, pentru fapte care nu au
legătură cu voturile sau cu opiniile politice exprimate în
exercitarea mandatului, se pot face numai de către Parchetul de
pe lângă Înalta Curte de Casație și Justiție. Competența de
judecată aparține Înaltei Curți de Casație și Justiție.”
Din analiza comparativă a textelor menționate rezultă că
modificarea propusă vizează eliminarea inviolabilității
parlamentare, ca formă a imunității parlamentare.
Examinând această propunere, în raport cu dispozițiile
art. 152 din Constituție, Curtea constată, mai întâi, că actuala
reglementare a imunității parlamentare, sub cele două forme ale
sale, respectiv lipsa răspunderii juridice pentru voturile sau
pentru opiniile politice exprimate în exercitarea mandatului
[alin. (1) al art. 72] și inviolabilitatea parlamentarului [alin. (2) și
(3) ale art. 72], continuă tradiția statului român ale cărei baze au
fost puse încă din anul 1864. Statutul dezvoltător al Convenției
de la Paris prevedea în acest sens, în art. VII, că membrii
Adunării Ponderatrice, ca de altfel și membrii Adunării Elective,
se bucură de ăneviolabilitate”, ei neputând fi arestați sau judecați
pe timpul sesiunii parlamentare, cu excepția flagrantului, și
numai după ce Adunarea a autorizat urmărirea. Instituția
imunității parlamentare a fost preluată și întărită de constituțiile
următoare, cu excepția celor din perioada dictaturii comuniste.
Constituția României din 1991 a consacrat din nou instituția
imunității parlamentare, abolită practic în perioada 1948—1989,
aceasta căpătând o reglementare de principiu în acord cu
constituțiile statelor europene, influențate îndeosebi de modelul
francez, care reglementează distinct lipsa răspunderii juridice și
inviolabilitatea. Astfel, instituția imunității parlamentare este
reglementată atât sub forma imunității pentru opinii, fiind general
admis faptul că niciun parlamentar nu poate să fie urmărit, civil
sau penal, pentru declarațiile făcute și voturile exprimate în
exercițiul mandatului, cât și a imunității materiale, denumită și
imunitate relativă, neprofesională sau inviolabilitate, fiind admis,
de regulă, că un parlamentar nu poate fi arestat, cercetat sau
urmărit în materie penală, fără autorizarea Camerei din care
face parte [de exemplu, constituțiile Belgiei (art. 58 și art. 59),
Finlandei (art. 30), Franței (art. 26), Greciei (art. 60—62), Italiei
(art. 68), Poloniei (art. 105), Portugaliei (art. 157), Spaniei
(art. 71) ]. Mai mult, în unele cazuri, chiar dacă parlamentarul a
fost surprins în flagrant, el nu poate fi arestat decât dacă
infracțiunea este pasibilă cu o pedeapsă cu închisoarea de cel

puțin 5 ani [constituțiile Croației (art. 75), Macedoniei (art. 64),
Sloveniei (art. 83) ].
Reglementarea constituțională a imunității parlamentare este
justificată de necesitatea protecției mandatului parlamentar, ca
garanție a înfăptuirii prerogativelor constituționale și, totodată,
o condiție a funcționării statului de drept. În activitatea sa,
parlamentarul trebuie să se bucure de o reală libertate de
gândire, expresie și acțiune, astfel încât să-și exercite mandatul
în mod eficient. Instituția imunității parlamentare, sub cele două
forme ale sale, protejează parlamentarul față de eventualele
presiuni sau abuzuri ce s-ar comite împotriva persoanei sale,
fiindu-i astfel asigurată independența, libertatea și siguranța în
exercitarea drepturilor și a obligațiilor care-i revin potrivit
Constituției și legilor.
Astfel fiind, eliminarea oricăreia dintre aceste forme ale
imunității parlamentare are ca efect direct suprimarea unei
garanții care privește atât mandatul Camerelor, cât și al fiecărui
parlamentar în parte, cu consecințe grave asupra îndeplinirii de
către Parlament a rolului său constituțional. În ceea ce privește
persoana care ocupă demnitatea publică de parlamentar,
eliminarea oricăreia dintre aceste forme ale imunității
parlamentare are ca efect suprimarea garanțiilor unor drepturi și
libertăți fundamentale, respectiv libertatea individuală și
libertatea de exprimare.
Pentru aceste considerente, și văzând că prin proiectul legii
de revizuire a Constituției este eliminată inviolabilitatea
parlamentarului, adică acea imunitate de procedură care
protejează parlamentarul împotriva urmăririlor penale abuzive
sau vexatorii, instituția imunității parlamentare fiind astfel golită
de conținut, Curtea constată că modificarea propusă sub acest
aspect este neconstituțională, deoarece are ca efect suprimarea
unei garanții a unui drept fundamental al persoanei care ocupă
o demnitate publică, încălcându-se astfel limitele revizuirii
prevăzute de art. 152 alin. (2) din Constituție.
7. Art. 73 — Categorii de legi
Alineatul (3) al art. 73 stabilește domeniile care, în
considerarea importanței acestora, se reglementează prin lege
organică. Prin proiectul legii de revizuire se propune adăugarea
unui nou domeniu de reglementare prin lege organică, și anume
cel al răspunderii judecătorilor și a procurorilor, alineatul (3) al
art. 73 fiind completat în acest sens cu litera s1). Curtea constată
că reglementarea propusă instituie o garanție a respectării
principiilor constituționale care guvernează înfăptuirea justiției,
aspect reținut, de altfel, cu prilejul examinării constituționalității
propunerii de modificare a art. 52 alin. (3) din Constituție. Având
în vedere însă natura domeniului în cauză, Curtea recomandă
ca acesta să fie introdus, în structura alineatului (3) al art. 73,
imediat după litera l), care se referă la ăorganizarea și
funcționarea Consiliului Superior al Magistraturii, a instanțelor
judecătorești, a Ministerului Public și a Curții de Conturi”,
constituindu-se astfel litera l1).
8. Art. 76 — Adoptarea legilor și a hotărârilor
Adaptarea procedurii de adoptare a legilor și hotărârilor la
specificul Parlamentului unicameral a determinat propunerea de
modificare, în consecință, a modului de reglementare a acestei
proceduri. Curtea constată în această privință că, în redactarea
art. 76 alin. (1) teza întâi, text care se referă la dezbaterea și
votarea în plen a propunerilor legislative și a propunerilor de legi
în două lecturi succesive, se propune, referitor la a cea de-a
doua lectură, ca realizarea acesteia să se facă ăla cel puțin 30
de zile distanță”. Utilizarea în acest context a noțiunii de
ădistanță” este improprie, recomandându-se înlocuirea
sintagmei propuse cu sintagma ădupă cel puțin 30 de zile”.
b) Cap. II — Președintele României
Din prevederile constituționale cuprinse în Titlul III, Capitolul
II din Constituție rezultă că șeful statului are atribuții importante
în procesul de constituire a Guvernului și a altor autorități

MONITORUL OFICIAL AL ROMÂNIEI, PARTEA I, Nr. 440/23.VI.2011
publice, în procesul legislativ, în domeniul politicii externe, în
domeniul apărării naționale, în garantarea independenței
justiției.
Totodată, potrivit art. 80 alin. (1) din Constituție, Președintele
României este garantul independenței naționale, al unității și al
integrității teritoriale a țării, iar potrivit alin. (2) al aceluiași articol,
are rolul de a veghea la respectarea Constituției și la buna
funcționare a autorităților publice și exercită funcția de mediere
între puterile statului, precum și între stat și societate.
În considerarea acestor atribuții și obligații constituționale,
urmează a fi analizate modificările propuse cu privire la instituția
prezidențială:
1. Referitor la completarea art. 85 cu un nou alineat (21),
potrivit căruia ăPropunerea primului-ministru de revocare și de
numire a unor membri ai Guvernului se poate face numai după
consultarea prealabilă a Președintelui”, Curtea reține că:
Articolul 85 din Constituția României prevede 3 cazuri în care
Președintele României numește Guvernul [alin. (1)] sau numai
pe unii membri ai Guvernului [alin. (2) și (3)]. În cazul prevăzut
la alin. (1) numirea are loc pe baza votului de încredere acordat
de Parlament în conformitate cu prevederile art. 103 din Legea
fundamentală, iar în cazul prevăzut la alin. (3), pe baza aprobării
Parlamentului, acordată la propunerea primului-ministru. Actul
juridic în baza căruia Președintele României face numirile este
hotărârea Parlamentului, adoptată în condițiile art. 85 alin. (1),
ale art. 103 alin. (3) din Constituție și ale dispozițiilor
corespunzătoare ale Regulamentului ședințelor comune ale
Camerelor Parlamentului.
Reglementarea consacrată în art. 85 alin. (2) al aceluiași
articol prevede că ăPreședintele revocă și numește, la
propunerea primului-ministru, pe unii membri ai Guvernului”.
Interpretarea literală a textului impune concluzia că, în acest
caz, Președintele nu execută o hotărâre a Parlamentului, ci se
află în situația de a decide el însuși numirea unor miniștri, la
propunerea primului-ministru. Actul de decizie în această fază
fiind prin definiție un act de voință, este evident că Președintele
are libertatea de a primi propunerea primului-ministru sau de a-i
cere să facă o altă propunere.
Prin Decizia nr. 98 din 7 februarie 2008 asupra cererii de
soluționare a conflictului juridic de natură constituțională dintre
Președintele României și Guvernul României, formulată de
primul-ministru Călin Popescu-Tăriceanu, publicată în Monitorul
Oficial al României, Partea I, nr. 140 din 22 februarie 2008,
Curtea Constituțională a constatat că ăsoluția prevăzută la
art. 85 alin. (2) din Constituție reprezintă o aplicație a concepției
legiuitorului constituant care a stat la baza principiului echilibrului
puterilor în stat, consacrat în art. 1 alin. (4) din Legea
fundamentală, principiu aplicat, în egală măsură, în modul de
atribuire și de exercitare a competențelor tuturor autorităților
publice, inclusiv a celor care fac parte din aceeași putere, dintre
cele 3 prevăzute de textul menționat. Pe baza acestui principiu,
pentru evitarea blocajelor instituționale și pentru buna lor
funcționare, autoritățile publice au obligația să colaboreze.” De
asemenea, Curtea Constituțională a constatat că ăraporturile
dintre Președintele României și primul-ministru nu pot fi pur
formale. De aceea, verificarea îndeplinirii condițiilor de numire în
cazurile prevăzute de art. 85 alin. (2) din Constituție intră în
competența Președintelui României la exercitarea, pentru prima
dată, de către primul-ministru, a dreptului de a propune.
Limitarea la o singură respingere a propunerii se justifică prin
faptul că, în continuare, răspunderea pentru o altă nominalizare
revine, în exclusivitate, primului-ministru”.
În consecință, Curtea Constituțională, apreciind că una dintre
condițiile realizării obiectivelor fundamentale ale statului român,
definite în textul citat, o constituie buna funcționare a autorităților
publice, cu respectarea principiilor separației și echilibrului
puterilor, fără blocaje instituționale, a constatat că, în aplicarea

17

art. 85 alin. (2) din Constituție, ăPreședintele României, neavând
drept de veto, poate să ceară primului-ministru o singură dată,
motivat, să facă o nouă propunere de numire a altei persoane în
funcția de ministru. Motivele cererii Președintelui României nu
pot fi cenzurate de primul-ministru, care nu are decât dreptul de
a propune Președintelui numirea unui ministru, iar nu și
competență decizională. Ca și în cazul exercitării celorlalte
atribuții prevăzute în Constituție, Președintele rămâne
răspunzător politic, în fața electoratului, pentru modul în care a
motivat refuzul de a da curs propunerii primului-ministru, după
cum primul-ministru și Guvernul rămân răspunzători politic în
fața Parlamentului.”
Luând în considerare argumentele reținute de Curtea
Constituțională cu prilejul pronunțării deciziei mai sus
menționate, completarea textului constituțional în sensul
consultării Președintelui de către primul-ministru înaintea
propunerii de revocare sau de numire a unor membri ai
Guvernului constituie consacrarea în norma constituțională a
soluției pronunțate de Curtea Constituțională.
2. Referitor la modificarea art. 87 alin. (1):
ă(1) Președintele României poate lua parte la ședințele
Guvernului în care se dezbat probleme de interes național
privind politica externă, securitatea națională și, la cererea
primului-ministru, în alte situații.”
Propunerea de revizuire vizează înlocuirea sintagmelor
ăapărarea țării” și ăasigurarea ordinii publice” cu sintagma
ăsecuritatea națională”. Pentru o transpunere mai fidelă a
atribuțiilor Președintelui care justifică prezența sa la ședințele
Guvernului, respectiv cele care asigură rolul său de garant al
independenței naționale, al unității și al integrității teritoriale a
țării (art. 80 alin. 1), precum și calitatea sa de comandant al
forțelor armate și de președinte al Consiliului Superior de
Apărare a Țării (art. 92 alin. 1), Curtea recomandă păstrarea
sintagmelor din redactarea actuală a Constituției și adăugarea
sintagmei ăsecuritate națională”.
3. Referitor la completarea art. 90 cu trei noi alineate, (2),
(3) și (4):
ă(2) Problemele care se supun referendumului și data
desfășurării acestuia se stabilesc de Președintele României,
prin decret.
(3) Punctul de vedere al Parlamentului asupra inițierii
referendumului de către Președintele României se exprimă,
printr-o hotărâre adoptată de Parlament, cu votul majorității
membrilor prezenți, în termen de cel mult 30 de zile
calendaristice de la solicitarea Președintelui.
(4) Dacă hotărârea Parlamentului nu este adoptată în
termenul prevăzut la alineatul (3), procedura de consultare a
Parlamentului se consideră îndeplinită, iar Președintele
României poate emite decretul privind organizarea
referendumului.”
Potrivit dispozițiilor art. 11 din Legea nr. 3/2000 privind
organizarea și desfășurarea referendumului, publicată în
Monitorul Oficial al României, Partea I, nr. 84 din 24 februarie
2000: ă(1) Președintele României, după consultarea
Parlamentului, poate cere poporului să își exprime voința prin
referendum cu privire la probleme de interes național.
(2) Problemele care se supun referendumului și data
desfășurării acestuia se stabilesc de Președintele României,
prin decret.
(3) Punctul de vedere al Parlamentului asupra
referendumului inițiat de Președintele României urmează să fie
exprimat, printr-o hotărâre adoptată în ședința comună a celor
două Camere, cu votul majorității deputaților și senatorilor
prezenți, în termen de cel mult 20 de zile calendaristice de la
solicitarea Președintelui.
(4) Dacă Parlamentul nu își transmite punctul de vedere în
termenul stabilit la alin. (3), Președintele României emite

18

MONITORUL OFICIAL AL ROMÂNIEI, PARTEA I, Nr. 440/23.VI.2011

decretul privind organizarea referendumului după expirarea
acestui termen, procedura constituțională de consultare a
Parlamentului considerându-se îndeplinită.”
Prin urmare, modificarea propusă constituționalizează norma
cuprinsă în legea organică, reglementând la rang de Constituție
procedura de inițiere de către Președinte a referendumului cu
privire la probleme de interes național. Cu privire la această
completare, Curtea formulează rezerve sub aspectul
oportunității unui asemenea demers.
Distinct de modificarea propusă, Curtea apreciază necesară
completarea dispozițiilor art. 90 alin. (1) în sensul exceptării de
la referendumul cerut de Președinte a problemelor de interes
național care, aprobate prin exprimarea voinței poporului, ar
impune revizuirea Constituției. Prin eliminarea acestei posibilități
s-ar evita o dublă consultare a poporului pentru una și aceeași
problemă: organizarea unui prim referendum prin care acesta
și-ar exprima punctul de vedere cu privire la o anumită problemă
de interes național a cărei rezolvare necesită revizuirea Legii
fundamentale, declanșarea procedurii de revizuire în sensul
celor statuate în urma consultării populare și, în fine,
organizarea unui nou referendum pentru aprobarea legii de
revizuire.
4. Referitor la completarea art. 92 cu două noi alineate,
(31) și (5):
ă(31) Declararea stării de război, precum și suspendarea sau
încetarea ostilităților militare se fac de către Parlament, cu votul
majorității membrilor acestuia.
(5) Președintele României propune Parlamentului numirea
directorilor serviciilor de informații, iar Parlamentul exercită
controlul asupra activității acestor servicii.”
Cele două alineate nu prezintă niciun element de noutate,
ele reiau soluțiile constituționale cuprinse în actualul art. 65,
propus spre abrogare, care consacră Ședințele Camerelor, și
care prevede la alin. (2): ăCamerele își desfășoară lucrările și în
ședințe comune, potrivit unui regulament adoptat cu votul
majorității deputaților și senatorilor, pentru:
d) declararea stării de război;
e) suspendarea sau încetarea ostilităților militare;[...]
h) numirea, la propunerea Președintelui României, a
directorilor serviciilor de informații și exercitarea controlului
asupra activității acestor servicii.”
Cu privire la dispozițiile art. 92 alin. (31), pentru acuratețea
redactării, în sensul precizării actului prin care Parlamentul își
exercită atribuțiile stabilite prin Constituție, Curtea propune
completarea textului în sensul ăDeclararea stării de război,
precum și suspendarea sau încetarea ostilităților militare se fac
de către Parlament, prin hotărâre adoptată cu votul majorității
membrilor acestuia”.
5. Referitor la completarea art. 94 lit. a):
ăa) conferă și retrage decorații și titluri de onoare;”.
Textul constituțional în noua redactare consacră dreptul
Președintelui de a retrage decorațiile și titlurile de onoare
conferite în prealabil anumitor persoane. Cu privire la acest
aspect, Curtea Constituțională s-a pronunțat prin Decizia nr. 88
din 20 ianuarie 2009, publicată în Monitorul Oficial al României,
Partea I, nr. 131 din 3 martie 2009, și a reținut următoarele:
ăÎn ceea ce privește critica potrivit căreia Președintele
României nu are competența de a retrage decorații
Articolul 94 din Legea fundamentală, sub titlul marginal «Alte
atribuții», prevede la lit. a) că Președintele României «conferă
decorații și titluri de onoare». Atribuția de conferire de decorații
și titluri de onoare este exercitată de Președintele României în
considerarea calității de reprezentant al statului român, conform
art. 80 alin. (1) din Constituție. Această atribuție de ordin
constituțional și-a găsit dezvoltarea și concretizarea în
reglementările cuprinse în Legea nr. 29/2000 privind sistemul
național de decorații al României și în Ordonanța de urgență a

Guvernului nr. 11/1998 privind reinstituirea Ordinului național
Steaua României. Chiar dacă Constituția nu a prevăzut, în mod
expres, alături de atribuția Președintelui României de conferire
a unei decorații, și pe aceea de retragere, Curtea Constituțională
constată că prima o implică și pe cea de-a doua, că retragerea
unei decorații decurge din atribuția constituțională de a conferi.
Altfel, a nega posibilitatea Președintelui României de a retrage
o decorație înseamnă a restrânge una dintre atribuțiile ce îi revin
în calitatea sa de reprezentant al statului român.”
Prin urmare, textul propus prin legea de revizuire nu face
decât să consacre expres ceea ce Curtea Constituțională a
statuat prin decizia prin care a interpretat dispozițiile art. 94 din
Constituție.
6. Referitor la modificarea și completarea art. 95:
ă(1) În cazul săvârșirii unor fapte grave prin care încalcă
prevederile Constituției, Președintele României poate fi
suspendat din funcție de către Parlament, cu votul majorității
membrilor săi, după obținerea avizului obligatoriu al Curții
Constituționale cu privire la gravitatea faptelor și încălcarea
Constituției.
(11) Continuarea procedurii de suspendare este condiționată
de avizul favorabil al Curții Constituționale. Președintele poate
da Parlamentului explicații cu privire la faptele ce i se impută.
(12) În cazul unui aviz negativ din partea Curții
Constituționale, procedura de suspendare va înceta.
(2) Propunerea de suspendare din funcție poate fi inițiată de
cel puțin o treime din numărul parlamentarilor și se aduce,
neîntârziat, la cunoștința Președintelui.”
Coroborat, se modifică și dispozițiile art. 146 lit. h), Curtea
Constituțională ădă aviz obligatoriu pentru propunerea de
suspendare din funcție a Președintelui României”.
Potrivit actualei reglementări — art. 95 alin. (1) teza întâi din
Constituție, ăÎn cazul săvârșirii unor fapte grave prin care încalcă
prevederile Constituției, Președintele României poate fi
suspendat din funcție de Camera Deputaților și de Senat, în
ședință comună, cu votul majorității deputaților și senatorilor,
după consultarea Curții Constituționale”. De asemenea, în
conformitate cu dispozițiile art. 146 lit. h), Curtea Constituțională
dă aviz consultativ pentru propunerea de suspendare din funcție
a Președintelui României.
Din analiza comparată a celor două texte rezultă că
modificarea are ca obiect caracterul avizului solicitat Curții
Constituționale în cadrul procedurii de suspendare a
Președintelui.
Astfel, actuala reglementare consacră caracterul consultativ
al actului Curții, Parlamentul fiind unica autoritate competentă
să decidă, pe baza datelor și a informațiilor care îi sunt
prezentate cu ocazia dezbaterilor, asupra existenței și gravității
faptelor pentru care s-a propus suspendarea din funcție a
Președintelui României, în concordanță cu dispozițiile art. 95 din
Constituție.
Propunerea cuprinsă în proiectul de revizuire a Constituției
conferă caracter obligatoriu avizului Curții și prevede efectele
juridice ale unui asemenea act. Astfel, continuarea procedurii de
suspendare este condiționată de avizul favorabil al Curții
Constituționale, în cazul unui aviz negativ, procedura de
suspendare încetând. Analizând modificările propuse,
reglementate în două alineate distincte (11) și (12), Curtea
constată că dispozițiile sunt redundante, consacrând în ambele
alineate același efect: continuarea procedurii de suspendare
numai în cazul avizului favorabil, respectiv încetarea acesteia
în cazul avizului negativ. Consacrarea expresă a celor două
tipuri de avize se poate întemeia pe împrejurarea că numai
avizul negativ are un efect imediat, fiind de natură să împiedice
continuarea procedurii de suspendare a Președintelui în fața
Parlamentului. În situația în care avizul Curții Constituționale
este unul favorabil, este de neconceput maniera în care acest

MONITORUL OFICIAL AL ROMÂNIEI, PARTEA I, Nr. 440/23.VI.2011
act ar obliga în vreun fel Parlamentul în luarea unei decizii prin
votul majorității membrilor săi. Mai mult, într-o atare situație,
avizul Curții Constituționale ar conduce direct la organizarea
referendumului, rolul Parlamentului limitându-se doar la inițierea
procedurii de suspendare.
Date fiind aceste considerații, propunem eliminarea
sintagmei ăobligatoriu” din cuprinsul prevederilor constituționale,
reglementarea expresă a efectului extinctiv al avizului negativ
al Curții Constituționale cu privire la procedura de suspendare a
Președintelui fiind suficientă.
În altă ordine de idei, modificarea operată atribuie efecte
determinante avizului Curții Constituționale, sporind rolul acestei
instituții în cadrul procedurii de suspendare a Președintelui. În
exercitarea competenței atribuite de Constituție, respectiv
analizarea săvârșirii unor fapte grave prin care Președintele
încalcă prevederile Constituției și pronunțarea unei soluții cu
privire la aceste aspecte, Curtea Constituțională își asumă rolul
de garant al supremației Constituției. În virtutea acestei calități,
Curtea este unica autoritate care se poate pronunța asupra
faptelor de încălcare a ordinii juridice constituționale la care se
referă art. 95 alin. (1) din Legea fundamentală, precum actele de
decizie sau sustragerea de la îndeplinirea unor acte de decizie
obligatorii, prin care Președintele României ar împiedica
funcționarea autorităților publice, ar suprima sau ar restrânge
drepturile și libertățile cetățenilor, ar tulbura ordinea
constituțională ori ar urmări schimbarea ordinii constituționale
sau alte fapte de aceeași natură care ar avea sau ar putea avea
efecte similare.
7. Referitor la modificarea art. 97 alin. (2):
ă(2) În termen de 60 de zile de la data la care a intervenit
vacanța funcției de Președinte al României, Guvernul va
organiza alegeri pentru funcția de Președinte.”
Modificarea propusă operează asupra termenului în care
Guvernul va organiza alegeri pentru funcția de Președinte în caz
de vacanță a funcției, termen care se reduce de la 3 luni la 60 de
zile. Noul text este menit să asigure stabilitatea sistemului politic
și a instituțiilor democratice, precum și existența unor autorități
statale funcționale într-un termen cât mai scurt.
8. Referitor la modificarea art. 98 alin. (2):
ă(2) Atribuțiile prevăzute la articolul 85 alineatul (1), articolele
88—90 și articolul 103 din Constituție nu pot fi exercitate pe
durata interimatului funcției prezidențiale.”
Completarea propusă operează o restrângere a atribuțiilor
Președintelui interimar în ceea ce privește desemnarea
candidatului pentru funcția de prim-ministru și implicit pentru
formarea Guvernului. Această restrângere creează premisele
unui blocaj instituțional în cazul în care primul-ministru s-ar
afla în una dintre situațiile prevăzute de art. 106 din Constituție,
situații în care Guvernul este demis, sau în cazul demiterii
Guvernului, dacă o moțiune de cenzură a fost votată în condițiile
art. 113 din Constituție, motiv pentru care Curtea nu recomandă
adoptarea modificării propuse.
c) Cap. III — Guvernul
1. Referitor la completarea art. 103 alin. (2):
ă(2) Candidatul pentru funcția de prim-ministru va cere, în
termen de 10 zile de la desemnare, votul de încredere al
Parlamentului asupra programului de guvernare și a listei
propunerilor pentru membrii Guvernului. Parlamentul se va
pronunța prin vot asupra formării noului Guvern în termen de
10 zile de la data solicitării votului de încredere. În caz contrar,
după trecerea celor 10 zile, candidatul propus, împreună cu
programul de guvernare și lista propunerilor pentru membrii
Guvernului, va fi considerat respins de către Parlament, iar
Președintele României va desemna un alt candidat pentru
funcția de prim-ministru.”
Dispozițiile art. 103 alin. (2) trebuie coroborate cu cele ale
art. 89 alin. (1) care au suferit și ele o modificare sub aspectul

19

termenului reglementat care a fost scurtat de la 60 de zile la
45 de zile: ăDupă consultarea președintelui Parlamentului și a
liderilor grupurilor parlamentare, Președintele României poate
dizolva Parlamentul, dacă acesta nu a acordat votul de
încredere pentru formarea Guvernului în termen de 45 de zile
de la prima solicitare și numai după respingerea a cel puțin două
solicitări de învestitură.”
Propunerea de modificare este în spiritul dispozițiilor art. 1
alin. (4) din Constituție, ce consacră separația puterilor în stat și
obligația autorităților publice de a-și îndeplini loial și cu bunăcredință competențele constituționale. De altfel, Curtea
Constituțională a subliniat în repetate rânduri importanța, pentru
buna funcționare a statului de drept, a colaborării dintre puterile
statului, care ar trebui să se manifeste în spiritul normelor de
loialitate constituțională, comportamentul loial fiind o prelungire
a principiului separației și echilibrului puterilor în stat (de
exemplu, prin Decizia nr. 1.431 din 3 noiembrie 2010, publicată
în Monitorul Oficial al României, Partea I, nr. 758 din
12 noiembrie 2010, sau prin Decizia nr. 1 din 4 ianuarie 2011,
publicată în Monitorul Oficial al României, Partea I, nr. 135 din
23 februarie 2011).
2. Referitor la modificarea art. 105 alin. (1), Curtea
constată că argumentele care au fundamentat recomandarea
de eliminare a excepției pe care o instituie în prezent art. 71
alin. (2) teza finală din Constituție, text care permite cumulul
calității de parlamentar cu cea de membru al Guvernului, sunt
aplicabile mutatis mutandis și cu privire la propunerea de
modificare a art. 105.
3. Referitor la modificarea art. 107 alin. (4):
ă(4) Dacă unul dintre ceilalți membri ai Guvernului se află în
una dintre situațiile prevăzute la articolul 106 sau este în
imposibilitate de a-și exercita atribuțiile, Președintele României,
la propunerea primului-ministru, va desemna un alt membru al
Guvernului ca ministru interimar, până la numirea unui nou
ministru. Interimatul, pe perioada imposibilității exercitării
atribuțiilor, încetează dacă ministrul își reia activitatea în Guvern.
Interimatul nu poate dura mai mult de 45 de zile.”
Propunerea de modificare preia soluția actuală prevăzută de
art. 107 alin. (4), prevăzând expres procedura de desemnare a
unui ministru interimar similară desemnării primului-ministru
interimar. Cu toate acestea, în redactarea propusă, norma este
susceptibilă a fi interpretată în sensul că inclusiv primul-ministru
poate fi desemnat ca ministru interimar atunci când unul dintre
ceilalți membri ai Guvernului se află în una dintre situațiile
prevăzute la art. 106 sau este în imposibilitate de a-și exercita
atribuțiile. O asemenea interpretare intră în conflict cu dispozițiile
art. 107 alin. (1) din Constituție, potrivit cărora ăprimul-ministru
conduce Guvernul și coordonează activitatea membrilor
acestuia, respectând atribuțiile ce le revin”.
Curtea recomandă o circumscriere mai precisă a noțiunii ăun
alt membru al Guvernului” pe care primul-ministru să-l propună
spre desemnare Președintelui României. Curtea apreciază că
această noțiune nu trebuie să îl includă pe primul-ministru, al
cărui rol este acela de a asigura conducerea și coordonarea
activității Guvernului, iar nu și de a îndeplini atribuțiile unui
ministru, fie și interimar, pentru o perioadă determinată de 45 de
zile.
4. Referitor la modificarea art. 109:
ă(3) Reglementarea răspunderii penale a membrilor
Guvernului, pentru fapte săvârșite în exercițiul funcției lor, se
stabilește prin lege organică. Urmărirea și trimiterea în judecată
penală a membrilor Guvernului se realizează numai de către
Parchetul de pe lângă Înalta Curte de Casație și Justiție.
Competența de judecată aparține Înaltei Curți de Casație și
Justiție.”
Actuala reglementare prevede ă(2) Numai Camera
Deputaților, Senatul și Președintele României au dreptul să

20

MONITORUL OFICIAL AL ROMÂNIEI, PARTEA I, Nr. 440/23.VI.2011

ceară urmărirea penală a membrilor Guvernului pentru faptele
săvârșite în exercițiul funcției lor. Dacă s-a cerut urmărirea
penală, Președintele României poate dispune suspendarea
acestora din funcție. Trimiterea în judecată a unui membru al
Guvernului atrage suspendarea lui din funcție. Competența de
judecată aparține Înaltei Curți de Casație și Justiție.
(3) Cazurile de răspundere și pedepsele aplicabile membrilor
Guvernului sunt reglementate printr-o lege privind
responsabilitatea ministerială.”
Cu privire la răspunderea penală a membrilor Guvernului,
Curtea Constituțională, prin Decizia nr. 1.133 din 27 noiembrie
2007, publicată în Monitorul Oficial al României, Partea I, nr. 851
din 15 decembrie 2007, a constatat că dispozițiile art. 109
alin. (2) din Constituție ăinstituie necondiționat dreptul Camerei
Deputaților, Senatului și Președintelui României de a cere
urmărirea penală a membrilor Guvernului pentru faptele
săvârșite în exercițiul funcției lor.
În consecință, atât cele două Camere ale Parlamentului, cât
și Președintele României au libertatea de a stabili, fără altă
reglementare exterioară, aplicând direct Constituția, modul de
exercitare a acestui drept.
Autorităților prevăzute la art. 109 alin. (2) nu li se poate
impune, fără să se încalce principiul separației puterilor în stat,
prevăzut de art. 1 alin. (4) din Constituție, obligația de a efectua
cercetări proprii sau de a încredința unor structuri extrajudiciare
verificarea faptelor penale cu care sunt sesizate de Ministerul
Public, de alte organe ale statului sau de cetățeni. Asemenea
cercetări au caracterul de acte de urmărire penală sau de acte
premergătoare urmăririi penale și sunt cu totul străine statutului
juridic constituțional, rolului și funcțiilor autorităților publice
menționate.
Cerând urmărirea penală a unor membri ai Guvernului sau
refuzând să dea curs unei sesizări în acest sens, Camera
Deputaților, Senatul și Președintele României își asumă
răspunderea politică pentru temeinicia deciziei lor.”
Pe de altă parte, consacrarea constituțională a dreptului
Camerei Deputaților, Senatului și Președintelui României de a
cere urmărirea penală a membrilor Guvernului pentru faptele
săvârșite în exercițiul funcției lor constituie, din perspectiva
membrilor Guvernului, o garanție constituțională de ordin
procedural, menită să ocrotească interesul public, și anume
realizarea actului de guvernare prin exercițiul mandatului. Cu
alte cuvinte, prevederile art. 109 alin. (2) din Constituție instituie
o măsură de protecție a mandatului exercitat de membrii
Guvernului, având deci caracterul obiectiv al unei garanții
constituționale a libertății individuale a persoanei care ocupă
funcția de demnitate publică și a dreptului său la apărare. Or,
prin abrogarea dispozițiilor menționate, garanția constituțională
este suprimată, împrejurare ce este de natură a încălca
prevederile art. 152 alin. (1) din Constituție.
d) Cap. IV — Raporturile Parlamentului cu Guvernul
Referitor la modificarea art. 114:
ă(1) Guvernul își poate angaja răspunderea în fața
Parlamentului, o singură dată pe sesiune, asupra unui program,
a unei declarații de politică generală sau a unui proiect de lege.”
(11) Limitarea angajării răspunderii prevăzută la alineatul (1)
nu se aplică în cazul proiectului bugetului de stat și celui al
asigurărilor sociale de stat.
(4) În cazul în care Președintele României cere
reexaminarea legii adoptate potrivit alineatului (3), dezbaterile
și votul se vor face de către Parlament, într-o singură lectură,
pe articolele sesizate, urmate de votul final pe întreaga lege.”
În privința angajării răspunderii Guvernului, Constituția
României din 1991 s-a inspirat după modelul Constituției
franceze de la 1958, care prevedea la art. 49 paragraful 3 că
primul-ministru putea să angajeze răspunderea Guvernului în
fața Adunării Naționale pentru adoptarea unui text; acesta era

considerat adoptat dacă nu a fost votată o moțiune de cenzură.
Dispoziția constituțională a permis ca Guvernul să își angajeze
răspunderea în fața Adunării Naționale de foarte multe ori; în
acest sens, este grăitor faptul că în cea de IX-a legislatură (o
legislatură vizează o perioadă de 4 ani), această procedură a
fost folosită de 39 de ori.
Legiuitorul constituant francez a modificat procedura
angajării răspunderii Guvernului prevăzută de art. 49 din
Constituția franceză de la 1958 prin Legea constituțională
nr. 2008—724 din 23 iulie 2008 privind modernizarea instituțiilor
celei de-a V-a Republici, limitând folosirea procedurii angajării
răspunderii la un anumit număr de ori pe sesiune. Actualul text
al art. 49 paragraful 3 din Constituție prevede: ăDupă deliberarea
din cadrul Consiliului de miniștri, Primul-ministru poate să
angajeze răspunderea Guvernului în fața Adunării Naționale
pentru votarea unui proiect de lege privind finanțele publice sau
finanțarea sistemului de securitate socială. În acest caz,
proiectul este considerat adoptat, cu excepția cazului în care o
moțiune de cenzură, depusă în următoarele douăzeci și patru
de ore, este votată în condițiile prevăzute de alineatul anterior.
În plus, Primul-ministru poate recurge la această procedură
pentru încă un proiect sau încă o propunere de lege din acea
sesiune.”
Astfel, în urma revizuirii constituționale din 23 iulie 2008, care
a intrat în vigoare la data de 1 martie 2009, legiuitorul constituant
francez a precizat in terminis că Guvernul poate să își asume
răspunderea pe legea bugetului de stat și pe cea a bugetului
asigurărilor sociale. În schimb, Guvernul poate să își asume
într-o sesiune o singură dată răspunderea pe un alt proiect de
lege.
În ceea ce privește Constituția României, Curtea constată
următoarele:
Dispozițiile cuprinse în art. 114 reprezintă corespondentul
art. 49 paragraful 3 din Constituția franceză în formularea
anterioară revizuirii constituționale ce a avut loc în anul 2008.
Interpretând dispozițiile textului constituțional, Curtea, prin
jurisprudența sa, a impus anumite condiții în care Guvernul își
poate angaja răspunderea în fața Parlamentului. Astfel,
Guvernul are îndrituirea constituțională de a-și angaja
răspunderea în următoarele condiții, respectiv:
— existența unei urgențe în adoptarea măsurilor conținute
în legea asupra căreia Guvernul și-a angajat răspunderea;
— necesitatea ca reglementarea în cauză să fie adoptată cu
maximă celeritate;
— importanța domeniului reglementat;
— aplicarea imediată a legii în cauză.
Prin urmare, Guvernul nu este limitat în a folosi procedura
angajării răspunderii la un anumit număr de ori pe sesiune,
premisa folosirii acestei proceduri având în vedere existența
unei urgențe în adoptarea măsurii legislative, indiferent de
criteriul cantitativ. Însă, angajarea repetată a răspunderii
Guvernului și limitarea accentuată a atribuției principale a
Parlamentului de a legifera sunt argumente suficiente în sensul
reglementării mai stricte a acestei instituții. Prin limitarea
cantitativă a posibilității Guvernului de a folosi această
procedură în cursul unei sesiuni parlamentare sunt eliminate
premisele exercitării abuzive din partea Guvernului a dreptului
constituțional de a-și angaja răspunderea în fața Parlamentului,
iar, în ceea ce privește autoritatea legiuitoare, aceasta își poate
exercita competența în plenitudinea sa, așa cum este conferită
de art. 61 alin. (1) din Constituție.
Distinct de modificarea propusă, Curtea recomandă
completarea prevederilor art. 114 alin. (1) din Constituție, în
sensul limitării obiectului asupra căruia Guvernul își poate
angaja răspunderea la un program, o declarație de politică
generală sau la un singur proiect de lege care să reglementeze
unitar relații sociale care privesc un singur domeniu. Lipsa
unei atare condiționări cu privire sfera de reglementare a
proiectului de lege ar conduce la eludarea prevederilor

MONITORUL OFICIAL AL ROMÂNIEI, PARTEA I, Nr. 440/23.VI.2011
constituționale propuse spre modificare, și anume posibilitatea
angajării răspunderii o singură dată pe sesiune, întrucât dau
posibilitatea Guvernului de a-și asuma răspunderea prin
intermediul unui proiect de lege, care în mod formal îndeplinește
condițiile constituționale, dar care, printr-o structură complexă
și un conținut eterogen, ar îngloba reglementări din domenii
sociale foarte diferite.
Argumentul pe care se întemeiază propunerea Curții
Constituționale îl constituie însăși jurisprudența sa, de exemplu
în cazul Legii nr. 247/2005 privind reforma în domeniile
proprietății și justiției, precum și unele măsuri adiacente, proiect
asupra căruia Guvernul și-a angajat răspunderea și asupra
căruia Curtea Constituțională a efectuat controlul de
constituționalitate a priori prin Decizia nr. 375 din 6 iulie 2005,
publicată în Monitorul Oficial al României, Partea I, nr. 591 din
8 iulie 2005. Cu acel prilej, criticile formulate se întemeiau pe
dispozițiile art. 114 alin. (1) din Constituție, care deși
reglementează posibilitatea angajării răspunderii Guvernului
asupra unui proiect de lege, ăîn cazul de față, Guvernul și-a
angajat răspunderea asupra unui pachet de proiecte de lege,
cum, de altfel, în mod constant și-a anunțat intenția și scopul
urmărit, întrucât în realitate, fiecare dintre cele 17 titluri ale legii
are semnificația unui proiect de lege de sine stătător, ceea ce
excede textului constituțional.
Legea astfel adoptată cuprinde modificări și completări de
esență la 9 legi organice privind regimul proprietății, la 3 legi
organice privind organizarea judiciară, statutul magistraților și
Consiliul Superior al Magistraturii, la două coduri (penal și fiscal),
precum și două legi noi privind renta viageră și procedura
specială de judecare a unor procese.
Formularea și structurarea legii în 17 titluri nu acoperă
încălcarea dispoziției imperative a art. 114 alin. (1) din
Constituție, așa cum acest text trebuie interpretat prin raportare
la art. 61, privind monopolul legislativ al Parlamentului, cât și la
art. 102 alin. (1) referitor la rolul Guvernului.”
Or, analizând criticile astfel formulate, Curtea a statuat că
ănicio dispoziție a Legii fundamentale nu interzice ca printr-o
lege să fie reglementate mai multe domenii ale relațiilor sociale.
Astfel, Guvernul poate opta ca într-un proiect de lege, pe care îl
supune Parlamentului spre adoptare, fie pe calea procedurii
obișnuite de legiferare, fie prin angajarea răspunderii în fața
Parlamentului să propună reglementarea mai multor domenii
prin modificări, completări sau abrogări a mai multor acte
normative în vigoare”.
Așa fiind, pentru ca propunerea de modificare să producă
efectul preconizat de inițiator se impune completarea
prevederilor art. 114 alin. (1) din Constituție, în sensul celor
menționate de Curte.
Pe de altă parte, Curtea observă că propunerea de
modificare privind limitarea cantitativă a folosirii procedurii
angajării răspunderii Guvernului la o singură dată pe sesiune nu
privește ăproiectul bugetului de stat sau al asigurărilor sociale
de stat” [art. 114 alin. (11) din Constituție]; această sintagmă este
ușor confuză, întrucât este susceptibilă a fi interpretată fie că
orice proiect care vizează acest domeniu poate fi supus
procedurii angajării răspunderii Guvernului, fie că numai
proiectul legii bugetului de stat sau al asigurărilor sociale
de stat. Prin urmare, norma constituțională trebuie reformulată
în scopul precizării mai clare a obiectului proiectelor de lege cu
privire la care Guvernul își poate angaja răspunderea.
e) Cap. V — Administrația publică
Secțiunea 1 — Administrația publică centrală de
specialitate
Referitor la completarea art. 119 cu două noi alineate, (2)
și (3):
ă(2) În condițiile legii, Consiliul Suprem de Apărare a Țării
transmite Parlamentului, în vederea aprobării, strategia de
securitate națională.

21

(3) Consiliul Suprem de Apărare a Țării transmite
Parlamentului rapoartele asupra activității desfășurate, în
vederea examinării acestora.”
Securitatea națională se realizează în cadrul ordinii
democratice prin exercitarea deplină a drepturilor și libertăților
cetățenești, asumarea conștientă a responsabilităților,
perfecționarea capacității de decizie și de acțiune a statului,
precum și afirmarea României ca membru activ al comunității
internaționale. Ca instrument național ce dă forță și valoare
concretă acestor exigențe, strategia de securitate națională
reprezintă un factor integrator de sinteză, ce se concretizează
printr-un ansamblu de decizii, planuri, măsuri și acțiuni menite să
prevină și să contracareze eficient riscurile și amenințările ce
pun în pericol valorile și interesele naționale, precum și valorile
care dau identitate și unitate construcției europene. Dată fiind
importanța unui asemenea document-program, se impune cu
necesitate adoptarea sa în cadrul Consiliului Suprem de Apărare
a Țării și aprobarea sa de către Parlament.
Prin urmare, legea de revizuire a Constituției atribuie
Consiliului Suprem de Apărare a Țării, în virtutea competențelor
sale de organizare și coordonare unitară a activităților care
privesc apărarea țării și securitatea națională, sub toate
aspectele sale: securitatea internă, securitatea energetică,
securitatea alimentară, securitatea transporturilor și a
infrastructurii, securitatea sănătății publice, securitatea
financiară, securitatea informatică etc., o nouă obligație
constituțională, și anume aceea de a elabora strategia de
securitate națională pe care o supune aprobării Parlamentului.
Alineatul (3) nu prezintă niciun element de noutate, ci reia
soluția constituțională cuprinsă în actualul art. 65, propus spre
abrogare, care consacră Ședințele Camerelor și care prevede la
alin. (2) ăCamerele își desfășoară lucrările și în ședințe comune,
potrivit unui regulament adoptat cu votul majorității deputaților
și senatorilor, pentru:
g) examinarea rapoartelor Consiliului Suprem de Apărare a
Țării”.
f) Cap. V — Autoritatea judecătorească
Secțiunea 1 — Instanțele judecătorești
1. Referitor la modificarea și completarea art. 124:
ă(3) Judecătorii sunt independenți și se supun numai
Constituției, legii și deciziilor Curții Constituționale.
(4) Răspunderea judecătorilor și procurorilor se
reglementează prin lege organică.”
Propunerea de completare a alineatului (3) vizează
înlocuirea formulării sintetice și cuprinzătoare pe care o conține
în prezent Constituția la o formulare enumerativă, care cuprinde,
pe lângă lege, Constituția și deciziile Curții Constituționale.
Modificarea reprezintă o aplicare a dispozițiilor art. 1 alin. (5) din
Constituție, potrivit cărora ăÎn România, respectarea Constituției,
a supremației sale și a legilor este obligatorie”, coroborate cu
cele ale art. 142 alin. (1), conform cărora ăCurtea Constituțională
este garantul supremației Constituției”. În exercitarea acestui rol
constituțional, Curtea se pronunță asupra constituționalității
legilor înainte de promulgarea acestora, precum și asupra
excepțiilor de neconstituționalitate privind legile și ordonanțele,
ridicate în fața instanțelor judecătorești sau de arbitraj comercial
sau ridicate direct de Avocatul Poporului. Potrivit art. 147
alin. (4), ăDeciziile Curții Constituționale se publică în Monitorul
Oficial al României. De la data publicării, deciziile sunt general
obligatorii și au putere numai pentru viitor”. Mai mult, Curtea
Constituțională a reținut, prin Decizia nr. 847 din 8 iulie 2008,
publicată în Monitorul Oficial al României, Partea I, nr. 605 din
14 august 2008, că ădecizia de constatare a neconstituționalității
face parte din ordinea juridică normativă, prin efectul acesteia

22

MONITORUL OFICIAL AL ROMÂNIEI, PARTEA I, Nr. 440/23.VI.2011

prevederea neconstituțională încetându-și aplicarea pentru
viitor”. De asemenea, Curtea a constatat că, în acord cu
jurisprudența sa, spre exemplu Decizia Plenului Curții
Constituționale nr. 1/1995 privind obligativitatea deciziilor sale
pronunțate în cadrul controlului de constituționalitate, puterea
de lucru judecat ce însoțește actele jurisdicționale, deci și
deciziile Curții Constituționale, se atașează nu numai
dispozitivului, ci și considerentelor pe care se sprijină acesta.
Astfel, Curtea a reținut că atât considerentele, cât și dispozitivul
deciziilor sale sunt general obligatorii și se impun cu aceeași
forță tuturor subiectelor de drept. În consecință, Parlamentul,
Guvernul, instanțele judecătorești, respectiv autoritățile și
instituțiile publice urmează, în aplicarea legii criticate, să
respecte cele stabilite de Curtea Constituțională în
considerentele și dispozitivul deciziei. (De exemplu, prin Decizia
nr. 1.415 din 4 noiembrie 2009, publicată în Monitorul Oficial al
României, Partea I, nr. 796 din 23 noiembrie 2009, sau prin
Decizia nr. 414 din 14 aprilie 2010, publicată în Monitorul Oficial
al României, Partea I, nr. 291 din 4 mai 2010.)
În considerarea acestor rațiuni, Curtea apreciază că
propunerea de completare a dispozițiilor art. 124 alin. (3) este
redundantă, obligația judecătorilor de a se supune Constituției și
de a respecta deciziile Curții Constituționale fiind deja
consacrată prin norme constituționale.
Mai mult, sintagma constituțională în vigoare în prezent,
ăjudecătorii sunt independenți și se supun numai legii”,
reprezintă garanția constituțională a ănesupunerii” judecătorului
unei alte puteri, unor alte persoane sau interese, dinăuntrul sau
din afara sistemului judiciar, și a ăsupunerii” sale doar legii, astfel
încât orice structură de subordonare sau de comandă asupra
acestuia este exclusă și nu îi poate afecta independența.
Noțiunea de ălege” este folosită în sensul său larg, care include
și Constituția, ca Lege fundamentală, dar și toate celelalte acte
normative, cu forță juridică echivalentă legii sau inferioară
acesteia, care constituie ansamblul normativ pe care trebuie să
se fundamenteze actul de justiție.
În ceea ce privește propunerea de completare a art. 124 cu
un nou alineat (4), Curtea observă că aceasta este de prisos,
întrucât reglementarea răspunderii judecătorilor și procurorilor,
prin lege organică, a fost deja consacrată prin propunerea de
introducere a unei noi litere s1) la art. 73 alin. (3).
2. Referitor la completarea art. 126 alin. (6):
ă(6) Controlul judecătoresc al actelor administrative ale
autorităților publice, pe calea contenciosului administrativ, este
garantat, cu excepția celor care privesc raporturile cu
Parlamentul, a actelor de comandament cu caracter militar,
precum și a celor care privesc politicile fiscale și bugetare ale
Guvernului, în condițiile legii contenciosului administrativ.
Instanțele de contencios administrativ sunt competente să
soluționeze cererile persoanelor vătămate prin ordonanțe sau,
după caz, prin dispoziții din ordonanțe declarate
neconstituționale.”
În urma revizuirii Constituției din anul 2003, la articolul 126 a
fost introdus un nou alineat, alin. (6), care stabilește că
instanțele judecătorești, pe calea contenciosului administrativ,
exercită controlul judecătoresc al actelor administrative ale
autorităților publice, control care este garantat și de la care fac
excepție în mod absolut numai două categorii de acte — cele de
comandament cu caracter militar și cele care privesc raporturile
cu Parlamentul — care, prin natura lor, nu sunt supuse sub nicio
formă controlului judecătoresc.
Din punct de vedere constituțional, art. 126 alin. (6) este
singurul sediu al materiei cu privire la actele administrative
exceptate de la controlul judecătoresc, norma fiind de strictă
interpretare, întrucât constituie o derogare de la principiul
liberului acces la justiție.

Propunerea de completare a alineatului (6) vizează o nouă
excepție de la controlul judecătoresc și anume actele
administrative care privesc politicile fiscale și bugetare ale
Guvernului.
Cu privire la politica fiscală și bugetară a Guvernului, reținem
că, potrivit dispozițiilor art. 137 alin. (1) din Constituție,
ăFormarea, administrarea, întrebuințarea și controlul resurselor
financiare ale statului, ale unităților administrativ-teritoriale și ale
instituțiilor publice sunt reglementate prin lege”. De asemenea,
potrivit art. 139 alin. (1), ăImpozitele, taxele și orice alte venituri
ale bugetului de stat și ale bugetului asigurărilor sociale de stat
se stabilesc numai prin lege”.
În ceea ce privește conceputul de ălege”, prin Decizia nr. 120
din 16 martie 2004, publicată în Monitorul Oficial al României,
Partea I, nr. 296 din 5 aprilie 2004, Curtea a reținut că acesta
ăare mai multe înțelesuri în funcție de distincția ce operează între
criteriul formal sau organic și cel material.
Potrivit primului criteriu, legea se caracterizează ca fiind un
act al autorității legiuitoare, ea identificându-se prin organul
chemat să o adopte și prin procedura ce trebuie respectată în
acest scop. Această concluzie rezultă din coroborarea
dispozițiilor art. 61 alin. (1) teza a doua din Constituție,
republicată, conform cărora «Parlamentul este [...] unica
autoritate legiuitoare a țării» cu prevederile art. 76, 77 și 78,
potrivit cărora legea adoptată de Parlament este supusă
promulgării de către Președintele României și intră în vigoare la
trei zile după publicarea ei în Monitorul Oficial al României, dacă
în conținutul său nu este prevăzută o altă dată ulterioară.
Criteriul material are în vedere conținutul reglementării,
definindu-se în considerarea obiectului normei, respectiv a
naturii relațiilor sociale reglementate.
În ceea ce privește ordonanțele Guvernului, Curtea reține că,
elaborând astfel de acte normative, organul administrativ
exercită o competență prin atribuire care, prin natura ei, intră în
sfera de competență legislativă a Parlamentului. Prin urmare,
ordonanța nu reprezintă o lege în sens formal, ci un act
administrativ de domeniul legii, asimilat acesteia prin efectele
pe care le produce, respectând sub acest aspect criteriul
material.
În consecință, întrucât un act juridic normativ, în general, se
definește atât prin formă, cât și prin conținut, legea, în sens larg,
deci cuprinzând și actele asimilate, este rezultatul combinării
criteriului formal cu cel material”.
Date fiind argumentele expuse în prealabil, actul
administrativ care privește politicile fiscale și bugetare ale
Guvernului îl poate constitui în exclusivitate o ordonanță a
Guvernului. O interpretare contrară este de natură a încălca
prevederile art. 137 alin. (1) și art. 139 alin. (1) din Constituție.
Pe de altă parte, necircumscrierea noțiunii de ăact
administrativ” prin norma constituțională, coroborată cu
sintagma ăîn condițiile legii contenciosului administrativ” este
susceptibilă de interpretarea conform căreia această lege poate
stabili care acte pot face obiectul controlului judecătoresc,
respectiv care acte administrative pot fi exceptate de la acest
control. Or, o atare interpretare, care ar conferi legiuitorului
ordinar ca, prin intermediul unei legi infraconstituționale, să
adauge la Constituție noi cazuri de acte administrative exceptate
de la controlul judecătoresc, contravine principiului constituțional
consacrat de art. 1 alin. (5) referitor la supremația Constituției,
precum și principiului prevăzut de art. 21 privind accesul liber la
justiție și, implicit, art. 152 alin. (2) care stabilește interdicția
revizuirii prevederilor constituționale care ar avea ca efect
suprimarea drepturilor și libertăților fundamentale ale cetățenilor.
Pe de altă parte, întrucât norma propusă prin legea de
revizuire stabilește doar domeniul de reglementare — politicile
fiscale și bugetare ale Guvernului, competența de a reglementa
sfera actelor administrative supuse controlului judecătoresc

MONITORUL OFICIAL AL ROMÂNIEI, PARTEA I, Nr. 440/23.VI.2011
aparține în exclusivitate legiuitorului, primar sau delegat. Or, în
cazul acestuia din urmă — Guvernul, există posibilitatea unei
suprapuneri de calități: aceea de legiuitor care stabilește actele
administrative excluse de la controlul judecătoresc și aceea de
emitent al respectivelor acte, ceea ce contravine principiului
separației puterilor în stat, consacrat de art. 1 alin. (4) din
Constituție.
Mai mult, nici sub aspectul previzibilității, norma
infraconstituțională care ar reglementa sfera actelor
administrative exceptate de la controlul judiciar nu corespunde
exigențelor constituționale și convenționale, întrucât lasă la
latitudinea legiuitorului ordinar modificarea acestei sfere,
împrejurare care poate genera discriminări între cetățeni.
Secțiunea a 3-a — Consiliul Superior al Magistraturii
3. Referitor la modificarea art. 133 alin. (2), (3), (4), (5)
și (6):
ă(2) Consiliul Superior al Magistraturii este alcătuit din
19 membri, din care:
a) 10 sunt aleși în adunările generale ale magistraților și
validați de Parlament; aceștia fac parte din două secții, una
pentru judecători și una pentru procurori; prima secție este
compusă din 5 judecători, iar cea de-a doua din 5 procurori;
b) 6 reprezentanți ai societății civile, care se bucură de înaltă
reputație profesională și morală: 3 numiți de Parlament și 3 de
către Președintele României;
(3) Președintele Consiliului Superior al Magistraturii este ales
dintre membrii prevăzuți la alineatul (2) literele a) și b), pentru un
mandat de un an, ce poate fi înnoit o singură dată. Mandatul
acestuia nu poate fi prelungit.
(4) Durata mandatului membrilor Consiliului Superior al
Magistraturii este de 6 ani și nu poate fi prelungit sau înnoit.
(5) Hotărârile Consiliului Superior al Magistraturii nu pot fi
luate prin vot secret și se motivează.”
Modificarea esențială privește alin. (2) referitor la structura
Consiliului Superior al Magistraturii, în sensul că, deși se
păstrează numărul total de 19 membri, se mărește (de la 2 la 6)
numărul membrilor reprezentați ai societății civile și se
micșorează proporțional (de la 14 la 10), numărul membrilor
care au calitatea de judecători și procurori. Sporirea numărului
de membri reprezentanți ai societății civile este coroborată cu
propunerea de numire a celor 6, după cum urmează: 3 de către
Parlament și 3 de către Președintele României.
Curtea observă că și în alte state europene, structura
organului reprezentativ al autorității judiciare, cu competențe în
numirea, transferul, promovarea și sancționarea magistraților,
este diferită, putând include un număr variabil de membri care
nu sunt magistrați.
Astfel, în Portugalia, potrivit art. 218 din Constituție, Consiliul
Judecătoresc Suprem este format din: 2 membri numiți de
Președintele țării, 7 membri aleși de Parlament și 7 judecători
aleși de către adunările generale ale magistraților, pe baza
principiului reprezentării proporționale.
În Spania, Consiliul General al Puterii Judiciare este condus
de Președintele Curții Supreme și este compus din 20 de
membri numiți de Regele Spaniei, dintre care: 12 membri
judecători sau alți magistrați, 4 membri propuși de Congresul
Deputaților și 4 membri propuși de Senat. Cei 8 membri numiți
de Parlament trebuie să fie avocați sau alți juriști cu înaltă
competență profesională și să aibă peste 15 ani de experiență
profesională.
În Italia, potrivit dispozițiilor art. 104 din Constituție, două
treimi dintre membrii Consiliului Superior al Magistraturii sunt
aleși dintre magistrați, iar o treime dintre aceștia sunt aleși de
Parlament, în ședință comună, dintre profesorii universitari de
drept și avocații cu peste 15 ani vechime.
Analizând propunerea de modificare, Curtea reține că,
potrivit art. 133 alin. (1) din Constituție și dispozițiilor Legii

23

nr. 317/2004 privind Consiliul Superior al Magistraturii,
republicată în Monitorul Oficial al României, Partea I, nr. 827 din
13 septembrie 2005, Consiliul Superior al Magistraturii este un
organism independent, cu activitate permanentă, cu atribuții
referitoare la cariera judecătorilor și procurorilor. Totodată, acest
Consiliu reprezintă garantul independenței justiției, iar membrii
săi răspund în fața judecătorilor și procurorilor pentru activitatea
desfășurată în exercitarea mandatului.
Curtea observă că legiuitorul constituant originar a optat
pentru includerea în componența Consiliului Superior al
Magistraturii și a unor membri care nu sunt magistrați de
profesie, dar care reprezintă societatea civilă, sunt specialiști în
domeniul dreptului și se bucură de înaltă reputație profesională
și morală.
Curtea constată că îndeplinirea rolului constituțional al
Consiliului Superior al Magistraturii, acela de garant al
independenței justiției, precum și a principalelor atribuții care
privesc cariera și răspunderea disciplinară a magistraților,
presupune ca judecătorii și procurorii să aibă o pondere
corespunzătoare imperativului constituțional, consacrat de
art. 133 alin. (1).
Așa fiind, în virtutea atribuțiilor Consiliului Superior al
Magistraturii, componența acestui organism trebuie să reflecte
specificitatea acestei activități, calitatea de magistrați a
membrilor — așa cum o impune însăși titulatura acestui
organism suprem de reprezentare, care cunosc în mod direct
implicațiile activității desfășurate de această categorie
profesională, fiind definitorie pentru hotărârile pe care le adoptă
Consiliul.
Pe de altă parte, numirea celor 6 reprezentanți ai societății
civile de către Parlament, autoritatea legiuitoare, respectiv de
către Președintele României, reprezentant al autorității
executive, constituie o interferență a celorlalte puteri
constituționale în activitatea autorității judecătorești, punând sub
semnul întrebării rolul Consiliului Superior al Magistraturii de
garant al independenței justiției. Astfel, majorarea numărului
membrilor reprezentanților societății civile, deci a persoanelor
din afara sistemului judiciar, și schimbarea proporției de
reprezentare în Consiliu, are consecințe negative asupra
activității sistemului judiciar. Mai mult, se ajunge la situația în
care acești membri dobândesc un rol important în domeniul
răspunderii disciplinare a judecătorilor și procurorilor, ceea ce
reprezintă o ingerință a politicului în justiție, împrejurare ce este
de natură a anihila garanția constituțională referitoare la
independența justiției.
Totodată, textul propus modifică și alin. (3) al art. 133,
prevăzând că președintele Consiliului Superior al Magistraturii
poate fi ales atât dintre membrii — judecători sau procurori, cât
și dintre membrii — reprezentanți ai societății civile. Pentru
argumentele expuse anterior, Curtea reține că și această
modificare este de natură a aduce atingere garanției
constituționale care consacră independența justiției.
O altă modificare a alin. (3) al art. 133 constă în acordarea
posibilității ca mandatul președintelui Consiliului Superior al
Magistraturii să poată fi înnoit o singură dată, dar să nu poată fi
prelungit. Curtea observă că modificarea este justificată de
faptul că mandatul președintelui Consiliului este unul foarte
scurt, de doar un an, fiind necesară acordarea posibilității înnoirii
acestuia, dar în mod limitat, la o singură dată.
La alin. (4) al art. 133, inițiatorul propune introducerea
interdicției ca mandatul membrilor să poată fi prelungit sau
înnoit. Curtea observă că durata mandatului membrilor
Consiliului Superior al Magistraturii este de 6 ani, iar interdicția
ca acesta să fie prelungit sau înnoit este prevăzută în art. 51
alin. (1) din Legea nr. 317/2004 privind Consiliul Superior al
Magistraturii. Prin urmare, modificarea propusă nu face decât
să constituționalizeze norma cuprinsă în legea organică.

24

MONITORUL OFICIAL AL ROMÂNIEI, PARTEA I, Nr. 440/23.VI.2011

Referitor la alin. (5) se propune modificarea acestuia, în
sensul că hotărârile Consiliului nu pot fi luate prin vot secret și
se motivează. Această modificare reprezintă o garantare a
drepturilor fundamentale de acces liber la justiție și de apărare,
întrucât Consiliul Superior al Magistraturii are atribuții în ceea
ce privește numirea în funcție și eliberarea din funcție a
judecătorilor și a procurorilor, numirea judecătorilor stagiari și
procurorilor stagiari, promovarea judecătorilor și a procurorilor,
eliberarea din funcție a judecătorilor stagiari și a procurorilor
stagiari. Prin votul deschis și obligația de motivare a hotărârii,
norma asigură transparență activității Consiliului, constituind o
garanție a respectării drepturilor constituționale menționate,
împotriva abuzurilor și arbitrarului. Mai mult, în virtutea calității
sale de garant al independenței justiției, Consiliul Superior al
Magistraturii trebuie să se supună exigențelor constituționale în
ceea ce privește actele sale decizionale, asupra cărora pot
plana suspiciuni în condițiile în care acestea nu conțin
argumentele pe care se fundamentează hotărârea adoptată.
Distinct de analiza propunerii de revizuire ce are ca obiect
dispozițiile art. 133 din Constituție, Curtea repune în discuție
ceea ce a constatat prin Decizia nr. 148 din 16 aprilie 2003
privind constituționalitatea propunerii legislative de revizuire a
Constituției României, publicată în Monitorul Oficial al României,
Partea I, nr. 317 din 12 mai 2003. Astfel, cu privire la dispozițiile
alineatului 7 al art. 133 care consacră că ăHotărârile Consiliului
Superior al Magistraturii sunt definitive și irevocabile, cu excepția
celor prevăzute la articolul 134 alineatul (2)”, Curtea a statuat
că ăaceastă dispoziție se află într-un raport antinomic cu
prevederile art. 21 alin. (1) din Constituție, potrivit cărora «Orice
persoană se poate adresa justiției pentru apărarea drepturilor, a
libertăților și a intereselor sale legitime». Mai mult, într-un stat de
drept neasigurarea accesului liber la instanțele judecătorești
este inacceptabilă. Ca atare, interzicerea recursului la justiție,
cu privire la astfel de hotărâri, este contrară principiului stabilit de
art. 6 al Convenției pentru apărarea drepturilor omului și a
libertăților fundamentale, în virtutea căruia orice persoană are
dreptul la un proces echitabil, un asemenea proces fiind exclus
în afara unei instanțe care să garanteze efectiv independența
judecătorului.
Consiliul Superior al Magistraturii îndeplinește rolul de
instanță de judecată, în secții și în plen, în domeniul jurisdicției
disciplinare a judecătorilor și procurorilor, fără votul ministrului
justiției și al procurorului general, potrivit procedurii stabilite prin
legea sa organică. Această dispoziție constituțională nu poate
interzice accesul liber la justiție al persoanei judecate de această
«instanță» extrajudiciară, fără încălcarea prevederilor art. 6 al
Convenției pentru apărarea drepturilor omului și a libertăților
fundamentale”.
Prin urmare, Curtea apreciază ca fiind oportună reanalizarea
caracterului definitiv și irevocabil al hotărârilor Consiliului
Superior al Magistraturii consacrat de art. 133 alin. (7) din
Constituție.
IV. Titlul IV — Economia și finanțele publice
1. Referitor la modificarea și completarea art. 138:
ă(2) Guvernul elaborează anual proiectul bugetului de stat și
pe cel al asigurărilor sociale de stat, pe care le transmite
instituțiilor Uniunii Europene, după informarea prealabilă a
Parlamentului asupra conținutului acestora.
(21) Guvernul supune spre aprobare Parlamentului, separat,
proiectul bugetului de stat și pe cel al asigurărilor sociale de
stat.”
Propunerea de modificare a textului constituțional cuprins în
alineatul (2) al art. 138 vizează obligația Guvernului de a
transmite instituțiilor Uniunii Europene proiectul bugetului de stat
și pe cel al asigurărilor sociale de stat, după informarea
prealabilă a Parlamentului. Oportunitatea constituționalizării unei
atare obligații, care se limitează la transmiterea acestor

proiecte către instituțiile Uniunii Europene, comportă anumite
critici. Astfel, în măsura în care România este stat membru al
Uniunii Europene și în această calitate exercită în comun cu
celelalte state membre competențele stabilite de tratatele
Uniunii, consacrarea acestei obligații la nivel constituțional apare
ca fiind redundantă și excesivă.
Alineatul (21) nu prezintă niciun element de noutate, ci reia
soluția constituțională cuprinsă în actualul art. 138 alin. (2),
referitoare la supunerea spre aprobare Parlamentului, separat,
a celor două proiecte al bugetului de stat, respectiv al bugetului
asigurărilor sociale de stat.
2. Referitor la introducerea art. 1381, cu denumirea
marginală ăPolitica financiară”:
(1) Statul trebuie să evite deficitul public excesiv. Deficitul
bugetar nu poate fi mai mare de 3% din produsul intern brut, iar
datoria publică nu poate depăși 60% din produsul intern brut.
(2) Împrumuturile externe pot fi contractate numai în
domeniul investițiilor.
(3) În cazul producerii unei catastrofe naturale sau ivirii unor
situații excepționale cu impact negativ semnificativ asupra
finanțelor publice, valorile maxime prevăzute la alineatul (1) pot
fi depășite, cu acordul majorității membrilor Parlamentului,
numai dacă depășirea poate fi compensată în maximum 3 ani.
(4) Prin derogare de la dispozițiile alineatului (2), pentru
prevenirea consecințelor unei calamități naturale sau ale unui
dezastru deosebit de grav, cu acordul majorității membrilor
Parlamentului, pot fi contractate și alte împrumuturi externe.”
Potrivit Pactului de Stabilitate și Creștere (PSC), acord între
statele membre ale Uniunii Europene având scopul de a
coordona politicile fiscale naționale în cadrul Uniunii Economice
Monetare pentru asigurarea unui climat de stabilitate și de
prudență bugetară, procedura privind deficitul excesiv reprezintă
principalul instrument de constrângere a statelor membre de a
respecta criteriile de convergență stabilite prin Tratatul de la
Maastricht privind evitarea deficitelor publice excesive. În cazul
în care un stat are un deficit bugetar mai mare de 3% din
produsul intern brut sau o datorie publică mai mare de 60%,
Comisia Europeană poate recomanda Consiliului să ia o serie
de măsuri împotriva statului ce încalcă termenii pactului.
Începând cu 1 decembrie 2009, data intrării în vigoare a
Tratatului de la Lisabona, dispozițiile art. 104 din Tratatul de la
Maastricht au fost preluate în art. 126 din Tratatul privind
funcționarea Uniunii Europene, publicat în Jurnalul Oficial al
Uniunii Europene nr. C83 din 30 martie 2010. Potrivit acestor
dispoziții, ă(2) Pentru a identifica erorile evidente, Comisia
supraveghează evoluția situației bugetare și a nivelului datoriei
publice în statele membre. Comisia examinează în special dacă
disciplina bugetară a fost respectată, pe baza următoarelor două
criterii:
(a) dacă raportul dintre deficitul public planificat sau real și
produsul intern brut depășește o valoare de referință, cu
excepția cazului în care:
— raportul s-a diminuat în mod semnificativ și constant și
atinge un nivel apropiat de valoarea de referință; sau
— depășirea valorii de referință este excepțională și
temporară și respectivul raport se menține aproape de valoarea
de referință;
(b) dacă raportul dintre datoria publică și produsul intern brut
depășește o valoare de referință, cu excepția cazului în care
acest raport se diminuează suficient și se apropie de valoarea
de referință într-un ritm satisfăcător.
Valorile de referință sunt precizate în Protocolul privind
procedura aplicabilă deficitelor excesive, care este anexat la
tratate”.
Sub acest aspect, art. 1 din Protocolul nr. 12 privind
procedura aplicabilă deficitelor excesive stabilește că ăValorile

MONITORUL OFICIAL AL ROMÂNIEI, PARTEA I, Nr. 440/23.VI.2011
de referință menționate la articolul 126 alineatul (2) din Tratatul
privind funcționarea Uniunii Europene sunt următoarele:
— 3% pentru raportul dintre deficitul public prevăzut sau
realizat și produsul intern brut la prețurile pieței;
— 60% pentru raportul dintre datoria publică și produsul
intern brut la prețurile pieței”.
De asemenea, potrivit Declarației cu privire la articolul 126
din tratat, ăconsolidarea potențialului de creștere și garantarea
unor situații bugetare sănătoase formează cei doi piloni pe care
se sprijină politica economică și bugetară a Uniunii și a statelor
membre. Pactul de stabilitate și de creștere este un instrument
important pentru realizarea acestor obiective. [...] Conferința [...]
confirmă faptul că un sistem întemeiat pe norme este cel mai
bun mijloc de a garanta respectarea angajamentelor și
egalitatea de tratament pentru toate statele membre. [...]
Uniunea urmărește o creștere economică echilibrată și
stabilitatea prețurilor. În consecință, politicile economice și
bugetare trebuie să stabilească priorități adecvate în domeniul
reformelor economice, al inovațiilor, al competitivității și al
consolidării investițiilor private și al consumului pe parcursul
perioadelor în care creșterea economică este redusă”.
Legea de revizuire consacră, la nivel de normă juridică de
rang constituțional, principiul echilibrului bugetar: reglementarea
unui deficit bugetar maxim de 3% din produsul intern brut și a
unei datorii publice care nu poate depăși 60% din produsul
intern brut. Propunerea se fundamentează pe necesitatea
convertirii într-un criteriu de constituționalitate a exigenței
economice privind disciplina și rigoarea bugetară și nu încalcă
limitele de revizuire a Constituției, prevăzute de art. 152 alin. (1).
V. Titlul V — Curtea Constituțională
1. Referitor la modificarea art. 142 alin. (3)
ă(3) Șase judecători sunt numiți de Parlament și trei de
Președintele României.”
Modificarea reflectă schimbarea structurii Parlamentului de la
sistemul bicameral la sistemul unicameral, astfel că numirea
judecătorilor Curții Constituționale urmează a se adapta noii
reglementări.
2. Referitor la modificarea literelor a), b), c), e) și h) ale
articolului 146
Modificările operate vizează schimbarea structurii
Parlamentului și privesc subiectele de sesizare a Curții
Constituționale, care urmează a fi președintele Parlamentului și
40 de parlamentari.
Cu privire la modificarea lit. h), aceasta a fost examinată în
prealabil în cadrul analizei modificărilor aduse prin legea de
revizuire a dispozițiilor constituționale referitoare la suspendarea
Președintelui.
Independent de analiza propunerii de revizuire ce are ca
obiect dispozițiile art. 146 din Constituție, Curtea consideră
oportună completarea dispozițiilor literei a) în sensul ăa) se
pronunță asupra constituționalității legilor, înainte de
promulgarea acestora, la sesizarea Președintelui României, a
președintelui Parlamentului, a Guvernului, a Înaltei Curți de
Casație și Justiție, a Avocatului Poporului, a unui număr de cel
puțin 40 de parlamentari, precum și, din oficiu, asupra
inițiativelor de revizuire a Constituției și a legilor de revizuire a
Constituției, înainte de aprobarea lor prin referendum;” și a
literei c) în sensul care urmează ăc) se pronunță asupra
constituționalității regulamentului și a hotărârilor cu caracter
normativ ale Parlamentului, la sesizarea președintelui
Parlamentului, a unui grup parlamentar sau a unui număr de cel
puțin 40 de parlamentari;”.
Propunerea vizează constituționalizarea normelor cuprinse
în Legea nr. 47/1992 privind organizarea și funcționarea Curții
Constituționale, reglementând la rang de Constituție atribuțiile
Curții reglementate în cuprinsul art. 23 alin. (1) și al art. 27
alin. (1) din legea sa organică. Cu privire la completarea

25

literei a), Curtea apreciază că este necesar ca legea de revizuire
adoptată de Parlament, înainte de a fi supusă referendumului
în condițiile art. 151 alin. (3) din Legea fundamentală, să fie
examinată de Curtea Constituțională pentru a constata, pe de o
parte, dacă a fost respectată decizia Curții privind proiectul de
lege sau propunerea de revizuire a Constituției și, pe de altă
parte, dacă modificările și completările aduse proiectului sau
propunerii de revizuire în procedura de dezbatere și adoptare
parlamentară respectă principiile și dispozițiile constituționale
referitoare la revizuire.
De asemenea, în ceea ce privește dispozițiile art. 146 lit. e),
Curtea apreciază necesară reevaluarea acestei atribuții în
sensul circumscrierii noțiunii de ăconflict juridic de natură
constituțională” numai cu privire la conflictele dintre autoritățile
publice care ăpresupun acte sau acțiuni concrete prin care o
autoritate sau mai multe își arogă puteri, atribuții sau
competențe, care, potrivit Constituției, aparțin altor autorități
publice, ori omisiunea unor autorități publice, constând în
declinarea competenței sau în refuzul de a îndeplini anumite
acte care intră în obligațiile lor”. O atare concepție este în acord
cu cele stabilite prin Decizia nr. 53 din 28 ianuarie 2005,
publicată în Monitorul Oficial al României, Partea I, nr. 144 din
17 februarie 2005, sau prin Decizia nr. 97 din 7 februarie 2008,
publicată în Monitorul Oficial al României, Partea I, nr. 169 din
5 martie 2008, conform cărora ăconflictul juridic de natură
constituțională există între două sau mai multe autorități și poate
privi conținutul ori întinderea atribuțiilor lor decurgând din
Constituție, ceea ce înseamnă că acestea sunt conflicte de
competență, pozitive sau negative, și care pot crea blocaje
instituționale”.
Potrivit textului în vigoare în prezent, Curtea Constituțională
este competentă să soluționeze în fond orice conflicte juridice de
natură constituțională născute între autoritățile publice, iar nu
numai conflictele pozitive sau negative de competență de natură
constituțională dintre autoritățile publice, cum ar fi fost firesc.
Pentru a se evita antrenarea Curții în soluționarea unor conflicte
care au ca sursă dispute politice sau altă sorginte decât cea
juridică, Curtea consideră că se impune modificarea textului
constituțional în sensul circumscrierii atribuției Curții numai cu
privire la soluționarea conflictelor de autoritate, respectiv de
conflictele pozitive sau negative de competență.
Curtea recomandă abrogarea literei l), potrivit căreia
ăîndeplinește și alte atribuții prevăzute de legea organică a
Curții”. Propunerea este justificată de împrejurarea că, în
virtutea acestei dispoziții, Curtea, alături de atribuțiile ăde rang
constituțional” prevăzute la art. 146 lit. a)—k), poate dobândi și
alte atribuții instituite de legiuitorul ordinar prin legea ei de
organizare și funcționare, atribuții ăde rang” legal.
Așa fiind, în temeiul textului constituțional propus spre
abrogare — art. 146 lit. l), atribuțiile Curții Constituționale pot fi
multiplicate ori de câte ori interese ale forțelor politice impun
modificarea sau completarea legii de organizare a Curții. Curtea
apreciază că, prin eliminarea dispoziției constituționale, este
garantată independența instanței constituționale și se păstrează
voința puterii constituționale originare cu privire la atribuțiile
Curții limitativ prevăzute numai în cuprinsul Constituției.
Distinct de cele menționate mai sus, Curtea propune
introducerea unei noi atribuții a Curții Constituționale, respectiv
aceea de a se pronunța, din oficiu, asupra constituționalității
deciziilor pronunțate de Înalta Curte de Casație și Justiție prin
care soluționează recursurile în interesul legii. Propunerea
formulată pornește de la împrejurarea că, pe de o parte,
dezlegarea dată problemelor de drept deduse judecății este
obligatorie pentru instanțele judecătorești, iar, pe de altă parte,
potrivit prevederilor art. 124 alin. (3) din Constituție, judecătorii
sunt independenți și se supun numai legii.

26

MONITORUL OFICIAL AL ROMÂNIEI, PARTEA I, Nr. 440/23.VI.2011

Prin Decizia Curții Constituționale nr. 838 din 27 mai 2009,
publicată în Monitorul Oficial al României, Partea I, nr. 461 din
3 iulie 2009, s-a statuat ăÎn exercitarea atribuției prevăzute de
art. 126 alin. (3) din Constituție, Înalta Curte de Casație și Justiție
are obligația de a asigura interpretarea și aplicarea unitară a
legii de către toate instanțele judecătorești, cu respectarea
principiului fundamental al separației puterilor, consacrat de
art. 1 alin. (4) din Constituția României. Înalta Curte de Casație
și Justiție nu are competența constituțională să instituie, să
modifice sau să abroge norme juridice cu putere de lege ori să
efectueze controlul de constituționalitate al acestora”.
Curtea Constituțională apreciază că soluțiile pronunțate în
recursul în interesul legii, obligatorii pentru instanțele de
judecată, adoptate în vederea asigurării, interpretării și aplicării
unitare a legii, trebuie să respecte exigențele constituționale,
sens în care se impune controlul de constituționalitate al
acestora.
VI. Titlul VI — Integrarea euroatlantică
1. Referitor la modificarea art. 148
ă(1) România este stat membru al Uniunii Europene și
exercită în comun cu celelalte state membre competențele
stabilite de tratatele Uniunii.
(11) Ratificarea actelor de revizuire a tratatelor constitutive
ale Uniunii Europene se face prin lege adoptată de Parlament,
cu o majoritate de două treimi din numărul membrilor săi.
(2) Ca urmare a aderării României la Uniunea Europeană,
prevederile tratatelor constitutive sau de revizuire, precum și
celelalte reglementări ale Uniunii cu caracter obligatoriu au
prioritate față de dispozițiile contrare din legile interne.
(21) Ratificarea tratatului privind aderarea unui stat la
Uniunea Europeană se face prin lege adoptată de Parlament,
cu o majoritate de două treimi din numărul membrilor săi.”
Propunerea de revizuire nu face decât să consacre formal
statutul de stat membru al Uniunii Europene, actualizând
prevederile constituționale adoptate în perioada de preaderare.
Noul text reia soluția constituțională referitoare la ratificarea, de
această dată a actelor de revizuire a tratatelor constitutive ale
Uniunii Europene și a tratatelor privind aderarea unor state la
Uniunea Europeană, prin legi adoptate de Parlament, cu o
majoritate de două treimi din numărul membrilor săi. De
asemenea, legea de revizuire reia soluția care consacră
prioritatea de aplicare a prevederilor tratatelor constitutive,
precum și a celorlalte acte juridice cu caracter obligatoriu față de
dispozițiile contrare din legile interne. De altfel, Curtea reține că,
în urma aderării la Uniunea Europeană, statele membre trebuie
să respecte un principiu fundamental al ordinii juridice
comunitare, și anume efectul direct al normelor adoptate de
instituțiile Uniunii.
În plus, în cuprinsul noului articol nu se mai regăsește
obligația Guvernului de a transmite Parlamentului proiectele
actelor cu caracter obligatoriu înainte ca acestea să fie supuse
aprobării instituțiilor Uniunii Europene.
Curtea observă că, în domeniile care impun aplicarea
principiului subsidiarității, dispozițiile art. 4 din Protocolul nr. 2
privind aplicarea principiilor subsidiarității și proporționalității,
publicat în Jurnalul Oficial al Uniunii Europene nr. C83 din
30 martie 2010, prevăd expres obligația instituțiilor Uniunii
Europene de a transmite parlamentelor naționale proiectele
legislative, astfel, ăComisia transmite parlamentelor naționale
proiectele sale legislative și proiectele sale modificate, în același
timp în care le transmite organului legislativ al Uniunii.

Parlamentul European transmite parlamentelor naționale
proiectele sale de acte legislative, precum și proiectele sale
modificate.
Consiliul transmite parlamentelor naționale proiectele de acte
legislative emise de un grup de state membre, de Curtea de
Justiție, Banca Centrală Europeană sau Banca Europeană de
Investiții, precum și proiectele modificate”.
2. Referitor la modificarea art. 149 cu denumirea
marginală ăParticiparea la Tratatul Atlanticului de Nord”
ăRomânia este parte la Tratatul Atlanticului de Nord.
Obligațiile care decurg din această calitate a României vor fi
aduse la îndeplinire de către Parlament, Președintele României
și Guvern.”
Propunerea de revizuire consacră formal statutul de parte la
Tratatul Atlanticului de Nord, menționând expres autoritățile care
au obligația de a îndeplini sarcinile care decurg din această
calitate.
VII. Titlul VIII — Dispoziții finale și tranzitorii
1. Curtea recomandă abrogarea dispozițiilor art. 154 alin. (2)
din Constituție, care prevăd obligația Consiliului Legislativ ca, în
termen de 12 luni de la data intrării în vigoare a legii sale de
organizare, să examineze conformitatea legislației cu prezenta
Constituție și să facă Parlamentului sau, după caz, Guvernului,
propuneri corespunzătoare, întrucât dispozițiile constituționale
și-au epuizat efectele juridice, la momentul prezent, fiind
caduce.
2. Referitor la modificarea art. 155
ă(1) Prezenta lege de revizuire a Constituției intră în vigoare
după aprobarea ei prin referendum.
(2) Instituțiile prevăzute de Constituție, existente la data
intrării în vigoare a legii de revizuire, rămân în funcțiune până la
constituirea celor noi.
(3) Până la întrunirea legală a noului Parlament ales conform
prezentei legi de revizuire, proiectele de legi și propunerile
legislative în curs de legiferare se dezbat și se adoptă potrivit
dispozițiilor constituționale anterioare intrării în vigoare a legii de
revizuire.
(4) După întrunirea legală a noului Parlament ales conform
legii de revizuire, proiectele de legi și propunerile legislative
adoptate sau respinse de către prima Cameră sesizată, potrivit
dispozițiilor constituționale anterioare intrării în vigoare a legii de
revizuire, se dezbat și se adoptă de către Parlament, într-o
singură lectură, pe articole, urmate de votul final pe întreaga
lege.”
Legea de revizuire prevede dispoziții tranzitorii menite să
asigure continuitatea procesului legislativ și a activității
Parlamentului.
Includerea unor dispoziții privitoare la intrarea în vigoare a
legii de revizuire după aprobarea ei prin referendum potrivit
art. 155 alin. (1), precum și includerea unor dispoziții privitoare
la supunerea legii de revizuire unui referendum, potrivit art. II
ăRevizuirea adoptată prin prezenta lege se supune aprobării prin
referendum organizat potrivit dispozițiilor art. 151 alin. (3) din
Constituția României” al proiectului de lege, sunt imprecise.
Astfel, Curtea consideră că dispozițiile art. II din legea de
revizuire ar trebui reformulate în sensul următor: ăLegea de
revizuire a Constituției României intră în vigoare la data
publicării în Monitorul Oficial al României, Partea I, a Hotărârii
Curții Constituționale pentru confirmarea rezultatului
referendumului național privind legea de revizuire.”

MONITORUL OFICIAL AL ROMÂNIEI, PARTEA I, Nr. 440/23.VI.2011

27

Pentru considerentele arătate, în temeiul art. 146 lit. a) teza finală, al art. 150 alin. (1) și al art. 152 din Constituție, precum
și al art. 19—21 din Legea nr. 47/1992 privind organizarea și funcționarea Curții Constituționale,
CURTEA CONSTITUȚIONALĂ

În numele legii
D E C I D E:

1. Cu majoritate de voturi, constată că proiectul de lege pentru revizuirea Constituției a fost inițiat cu respectarea
prevederilor art. 150 alin. (1) din Constituție.
2. Cu majoritate de voturi, constată că eliminarea tezei a doua a art. 44 alin. (8) din Constituție, potrivit căreia ăCaracterul
licit al dobândirii se prezumă” este neconstituțională, deoarece are ca efect suprimarea unei garanții a dreptului de proprietate,
încălcându-se astfel limitele revizuirii prevăzute de art. 152 alin. (2) din Constituție.
3. Cu majoritate de voturi, constată că modificarea alin. (2) și eliminarea alin. (3) ale art. 72 din Constituție sunt
neconstituționale, deoarece au ca efect suprimarea unui drept fundamental al persoanei care ocupă o demnitate publică,
încălcându-se astfel limitele revizuirii prevăzute de art. 152 alin. (2) din Constituție.
4. Cu majoritate de voturi, constată că abrogarea alin. (2) și modificarea alin. (3) ale art. 109 din Constituție sunt
neconstituționale, deoarece au ca efect suprimarea unui drept fundamental al persoanei care ocupă o demnitate publică,
încălcându-se astfel limitele revizuirii prevăzute de art. 152 alin. (2) din Constituție.
5. Cu majoritate de voturi, constată că modificarea alin. (6) al art. 126 din Constituție, în sensul introducerii sintagmei
ăprecum și a celor care privesc politicile fiscale și bugetare ale Guvernului, în condițiile legii contenciosului administrativ” este
neconstituțională, deoarece are ca efect suprimarea liberului acces la justiție, încălcându-se astfel limitele revizuirii prevăzute de
art. 152 alin. (2) din Constituție.
6. Cu majoritate de voturi, constată că modificările alin. (2) lit. a) și b) și alin. (3) ale art. 133 sunt neconstituționale, deoarece
au ca efect încălcarea independenței justiției, în contradicție cu dispozițiile art. 152 alin. (1) din Constituție.
7. Supune atenției Președintelui României observațiile din considerentele prezentei decizii privitoare la următoarele
dispoziții din proiectul de lege pentru revizuirea Constituției: art. 6 alin. (3), art. 52 alin. (3), art. 64 alin. (1) și alin. (5), art. 71
alin. (2), art. 73 alin. (3) lit. s1, art. 76 alin. (1), art. 87 alin. (1), art. 90, art. 92 alin. (31), art. 95, art. 98 alin. (2), art. 105 alin. (1),
art. 107 alin. (4), art. 114 alin. (1), art. 124 alin. (3) și (4), art. 133 alin. (5), art. 146 lit. a), c), e) și l), art. 154 alin. (2), art. 155 alin. (1)
și art. II.
8. Cu unanimitate de voturi, constată că celelalte prevederi din proiectul de lege pentru revizuirea Constituției nu contravin
dispozițiilor constituționale.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterile au avut loc în Ședințele Plenului Curții Constituționale din 16 și 17 iunie 2011, la care au participat: Augustin
Zegrean, președinte, Aspazia Cojocaru, Acsinte Gaspar, Petre Lăzăroiu, Iulia Antoanella Motoc, Mircea Ștefan Minea, Ion Predescu,
Puskás Valentin Zoltán și Tudorel Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
Magistrat-asistent-șef,
Mihaela Senia Costinescu

O P I N I E S E PA R AT Ă
În dezacord cu opinia Curții Constituționale exprimată prin
decizia de mai sus, considerăm că propunerea de modificare
vizând eliminarea tezei a doua din alin. (8) al art. 44 din
Constituție potrivit căreia ăcaracterul licit al dobândirii se
prezumă” nu reprezintă o încălcare a dreptului de proprietate
sau a garanțiilor acestuia.
Menționăm că în niciunul dintre statele Uniunii Europene nu
se regăsește prezumția caracterului dobândirii licite a averii, a se
vedea, de exemplu, constituțiile Franței, Germaniei, Italiei,
Portugaliei, Spaniei și Ciprului.
Apreciem că această prezumție trebuie înlăturată, deoarece
nu aduce atingere securității juridice a dreptului de proprietate,
acesta fiind în continuare garantat și ocrotit prin Legea
fundamentală, de vreme ce operează interdicția confiscării averii
dobândite licit.

De asemenea, principiul securității juridice nu se referă la
protecția bunurilor sau a persoanelor potrivit unei concepții
tradiționale asupra securității, ci se referă la protecția drepturilor
fundamentale prin stabilitate legislativă.
Este știut că principiul securității juridice își are originea în
dreptul german, care a consacrat protecția cetățenilor împotriva
efectelor secundare ale legii, în special a incoerențelor
legislative care pot decurge din schimbări repetate ale acesteia.
În acest sens Consiliul Constituțional din Franța a arătat că
securitatea juridică are ca elemente accesibilitatea și caracterul
inteligibil al legii (François Luchaire — Cahiers du Conseil
Constitutionnel nr. 11). Curtea de Justiție a Uniunii Europene a
preluat același sens al conceptului de securitate juridică în
Cauza Bosch, soluționată prin Decizia din 6 aprilie 1962.
Totodată, și Curtea Europeană a Drepturilor Omului s-a

28

MONITORUL OFICIAL AL ROMÂNIEI, PARTEA I, Nr. 440/23.VI.2011

pronunțat în același sens prin hotărârile din 26 aprilie 1979 și
22 septembrie 1994, pronunțate în cauzele Sunday Times
împotriva Marii Britanii și Hentrich împotriva Franței.
Prin urmare, sensul principiului securității juridice reținut în
Decizia Curții Constituționale nr. 85 din 3 septembrie 1996,
precum și prin prezenta decizie nu corespunde modului în care
acesta a fost înțeles la nivel european.
Prezumția caracterului licit al dobândirii averii contravine
tratatelor internaționale pe care România le-a ratificat, respectiv
Convenția din 8 noiembrie 1990 a Consiliului Europei privind
spălarea, descoperirea, sechestrarea și confiscarea produselor
având legătură cu infracțiunea și Convenția ONU din
12 decembrie 2000 împotriva criminalității organizate
transnaționale. Astfel, în conformitate cu art. 12 din Convenția
ONU, statele părți pot analiza posibilitatea de a solicita
autorului unei infracțiuni să demonstreze originea licită a
unor produse presupuse ca având legătură cu infracțiunea
sau a altor bunuri care ar putea face obiectul unei
confiscări, în măsura în care această solicitare este conformă
cu principiile dreptului lor intern și cu natura procedurii judiciare.
Măsurile cuprinse în convențiile menționate au fost luate
pentru combaterea criminalității organizate transfrontaliere,
pentru prevenirea și combaterea următoarelor infracțiuni:
spălarea banilor, traficul de persoane, exploatarea sexuală a
copiilor și pornografia infantilă, traficul ilicit de droguri și
terorismul, precum și pentru identificarea, urmărirea, înghețarea,
sechestrarea și confiscarea instrumentelor și produselor
infracțiunilor.

Propunerea de revizuire a avut în vedere prevenirea și
combaterea acestor infracțiuni prin înlăturarea prezumției
dobândirii licite a averilor rezultate în urma comiterii infracțiunilor
menționate și este în conformitate cu Decizia-cadru
2005/212/JAI a Consiliului din 24 februarie 2005 privind
confiscarea produselor, a instrumentelor și a bunurilor având
legătură cu infracțiunea, decizie care produce efecte obligatorii.
Astfel, potrivit acesteia, statele membre sunt obligate să nu
formuleze și nici să nu mențină rezerve în ce privește dispozițiile
Convenției Consiliului Europei privind confiscarea.
Se arată, de asemenea, că instrumentele care există în acest
domeniu nu au contribuit în mod suficient la asigurarea unei
cooperări transfrontaliere eficace în materie de confiscare.
Scopul acestei decizii-cadru este acela de a garanta că toate
statele membre dispun de norme eficiente în materie de
confiscare a produselor având legătură cu infracțiunea, inter
alia, în ceea ce privește sarcina probei privind sursa
bunurilor deținute de o persoană condamnată pentru o
infracțiune având legătură cu criminalitatea organizată.
Propunerea de revizuire a art. 44 alin. (8) teza a doua din
Constituție nu numai că nu aduce nicio atingere dreptului de
proprietate, ci a fost făcută pentru respectarea tratatelor
internaționale anterior menționate și a dreptului comunitar, în
sensul art. 148 alin. (4) din Legea fundamentală.
În concluzie, apreciem că respingerea de către Curtea
Constituțională a propunerii de modificare vizând eliminarea
tezei a doua din alin. (8) al art. 44 din Constituție poate atrage
răspunderea statului român pentru nerespectarea obligațiilor pe
care acesta și le-a asumat prin tratatele la care este parte.

Judecător,
prof. univ. dr. Iulia Antoanella Motoc

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea amendamentului convenit între Guvernul României și Banca Internațională
pentru Reconstrucție și Dezvoltare, prin scrisoarea semnată la Washington la 21 februarie 2011
și la București la 28 februarie 2011, la Acordul de împrumut dintre România și Banca Internațională
pentru Reconstrucție și Dezvoltare, destinat finanțării Proiectului privind reforma
sectorului sanitar — faza a II-a, semnat la București la 28 ianuarie 2005
În temeiul art. 108 din Constituția României, republicată, și al art. 5 alin. (2) din Legea nr. 171/2005 pentru ratificarea
Acordului de împrumut dintre România și Banca Internațională pentru Reconstrucție și Dezvoltare, destinat finanțării Proiectului
privind reforma sectorului sanitar — faza a II-a, semnat la București la 28 ianuarie 2005, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă amendamentul convenit între
Guvernul României, prin Ministerul Finanțelor Publice, și Banca
Internațională pentru Reconstrucție și Dezvoltare, prin
scrisoarea*) semnată la Washington la 21 februarie 2011 și la
București la 28 februarie 2011, la Acordul de împrumut dintre

România și Banca Internațională pentru Reconstrucție și
Dezvoltare, destinat finanțării Proiectului privind reforma
sectorului sanitar — faza a II-a, semnat la București la
28 ianuarie 2005, ratificat prin Legea nr. 171/2005, cu
modificările și completările ulterioare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul sănătății,
Cseke Attila
București, 16 iunie 2011.
Nr. 606.
*) Traducere.

MONITORUL OFICIAL AL ROMÂNIEI, PARTEA I, Nr. 440/23.VI.2011
BANCA MONDIALĂ
BANCA INTERNAȚIONALĂ PENTRU RECONSTRUCȚIE
ȘI DEZVOLTARE
Asociația Internațională pentru Dezvoltare

29

1818 H Street N.W
Washington D.C 20433 202 -473 6048
SUA
21 februarie 2011

Excelenței sale
Gheorghe Ialomițianu,
ministrul finanțelor publice
București, România

România: Proiectul privind reforma sectorului sanitar — faza a II-a
(Împrumut nr. 4760 RO)
Al patrulea amendament la Acordul de împrumut
Stimate domnule ministru,
Ne referim la Acordul de împrumut pentru proiectul la care se face referire mai sus, dintre România (Împrumutatul) și
Banca Internațională pentru Reconstrucție și Dezvoltare (Banca), din data de 28 ianuarie 2005 (Acordul de împrumut), cu
amendamentele ulterioare, și la scrisorile dumneavoastră din data de 23 septembrie 2010 și, respectiv, 19 noiembrie 2010, prin
care se solicită anumite amendamente la Acordul de împrumut menționat mai sus.
Suntem de acord cu solicitarea dumneavoastră și prin prezenta ne exprimăm acordul cu privire la amendarea Acordului
de împrumut, după cum urmează (modificările sunt prezentate cu caractere cursive):
1. În articolul I secțiunea 1.02 se introduce un nou paragraf (d), care va avea următorul cuprins:
ă(d) «Strategia națională de raționalizare a spitalelor și a sistemului sanitar» înseamnă strategia Împrumutatului pe 2010—
2012, astfel cum a fost adoptată de MS.”
Toate paragrafele din secțiunea 1.02 a articolului 1 din Acordul de împrumut vor fi renumerotate în mod corespunzător.
2. În articolul II, secțiunea 2.03 se modifică după cum urmează (modificările sunt prezentate cu caractere cursive):
ăSecțiunea 2.03. Noua dată-limită de tragere va fi 15 decembrie 2011 sau oricare altă dată ulterioară pe care Banca o va
stabili. Banca va notifica prompt Împrumutatul despre această dată ulterioară.”
3. Anexa 2 se modifică după cum urmează:
3.1. În partea C se introduce un nou subparagraf c), care va avea următorul cuprins:
ăc) reabilitarea liniei de producție, fiolare și sigilare a vaccinurilor din Institutul Cantacuzino, inclusiv achiziționarea
echipamentelor necesare.”
3.2. În partea E se introduce un nou subparagraf 3), care va avea următorul cuprins:
ă3. Furnizarea de asistență tehnică MS pentru pregătirea și demararea implementării Strategiei naționale de raționalizare
a spitalelor și a sistemului sanitar.”
4. În anexa 4, secțiunile I.A și I.B sunt amendate pentru aplicarea ăLiniilor directoare pentru achiziții în cadrul împrumuturilor
B.I.R.D. și creditelor A.I.D.” (Liniile directoare pentru achiziții) și, respectiv, a ăLiniilor directoare: Selectarea și angajarea
consultanților de către Împrumutații Băncii Mondiale” (Liniile directoare pentru servicii de consultanță), din luna mai 2004, revizuite
la 1 octombrie 2006 și 1 mai 2010.
Liniile directoare pentru achiziții și Liniile directoare pentru servicii de consultanță sunt transmise împreună cu această
scrisoare.
Scrisoarea suplimentară revizuită este prezentată separat.
Va rugăm să confirmați acordul dumneavoastră cu privire la cele de mai sus, în numele României, prin semnarea, datarea
și retransmiterea către noi a exemplarului anexat al acestei scrisori. Prezentul amendament va intra în vigoare la data
contrasemnării de dumneavoastră a acestei scrisori.
Cu stimă,
Peter Harold,
director
Europa Centrală și Țările Baltice
Regiunea Europa și Asia Centrală
De acord: România
Prin: reprezentant autorizat
Bogdan Drăgoi, secretar de stat
Data: 28 februarie 2011.

30

MONITORUL OFICIAL AL ROMÂNIEI, PARTEA I, Nr. 440/23.VI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru prorogarea termenului de intrare în vigoare a Ordinului președintelui Autorității Naționale
de Reglementare în Domeniul Energiei nr. 31/2010 privind aprobarea tarifelor prevăzute în anexa
nr. 10 la Codul rețelei pentru Sistemul național de transport al gazelor naturale, aprobat prin
Ordinul președintelui Autorității Naționale de Reglementare în Domeniul Energiei nr. 54/2007,
și a prețului de achiziție a gazelor naturale livrate în excedent în Sistemul național de transport
Având în vedere prevederile art. 8 lit. i) și n) din Legea gazelor nr. 351/2004, cu modificările și completările ulterioare,
precum și ale art. 2 din Ordinul președintelui Autorității Naționale de Reglementare în Domeniul Energiei nr. 54/2007 privind
aprobarea Codului rețelei pentru Sistemul național de transport al gazelor naturale, cu modificările și completările ulterioare,
în temeiul prevederilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Termenul de intrare în vigoare a Ordinului
președintelui Autorității Naționale de Reglementare în Domeniul
Energiei nr. 31/2010 privind aprobarea tarifelor prevăzute în
anexa nr. 10 la Codul rețelei pentru Sistemul național de
transport al gazelor naturale, aprobat prin Ordinul președintelui
Autorității Naționale de Reglementare în Domeniul Energiei

nr. 54/2007, și a prețului de achiziție a gazelor naturale livrate în
excedent în Sistemul național de transport, publicat în Monitorul
Oficial al României, Partea I, nr. 819 din 8 decembrie 2010, se
prorogă până la data de 1 octombrie 2011.
Art. 2. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 22 iunie 2011.
Nr. 24.

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru prorogarea termenului de intrare în vigoare a prevederilor art. 221, art. 25 pct. A
ăcerințe financiare” pct. (v), art. 26 alin. (2), art. 36, art. 38 alin. (11), art. 39, 41, 42 și 44
din Codul rețelei pentru Sistemul național de transport al gazelor naturale, aprobat prin
Ordinul președintelui Autorității Naționale de Reglementare în Domeniul Energiei nr. 54/2007
Având în vedere prevederile art. 8 lit. i) și n) din Legea gazelor nr. 351/2004, cu modificările și completările ulterioare,
precum și ale art. 2 din Ordinul președintelui Autorității Naționale de Reglementare în Domeniul Energiei nr. 54/2007 privind
aprobarea Codului rețelei pentru Sistemul național de transport al gazelor naturale, cu modificările și completările ulterioare,
în temeiul prevederilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Termenul de 1 iulie 2011 prevăzut pentru intrarea
în vigoare a prevederilor art. 221, art. 25 pct. A ăcerințe
financiare” pct. (v), art. 26 alin. (2), art. 36, art. 38 alin. (11),
art. 39, 41, 42 și 44 din Codul rețelei pentru Sistemul național de
transport al gazelor naturale, aprobat prin Ordinul președintelui
Autorității Naționale de Reglementare în Domeniul Energiei

nr. 54/2007, publicat în Monitorul Oficial al României, Partea I,
nr. 71 și 71 bis din 30 ianuarie 2008, cu modificările și
completările ulterioare, se prorogă până la data de 1 octombrie
2011.
Art. 2. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 22 iunie 2011.
Nr. 25.

MONITORUL OFICIAL AL ROMÂNIEI, PARTEA I, Nr. 440/23.VI.2011

31

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru completarea anexei la Decizia președintelui Autorității Naționale de Reglementare
în Domeniul Gazelor Naturale nr. 1.078/2003 privind aprobarea Criteriilor și metodelor
pentru aprobarea prețurilor și stabilirea tarifelor reglementate în sectorul gazelor naturale
Având în vedere dispozițiile art. 8 lit. l) din Legea gazelor nr. 351/2004, cu modificările și completările ulterioare, precum
și ale art. 1 din Ordonanța de urgență a Guvernului nr. 53/2011 pentru instituirea unor măsuri în domeniul gazelor naturale,
în temeiul prevederilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite prezentul ordin.
Art. I. — Anexa la Decizia președintelui Autorității Naționale
de Reglementare în Domeniul Gazelor Naturale nr. 1.078/2003
privind aprobarea Criteriilor și metodelor pentru aprobarea
prețurilor și stabilirea tarifelor reglementate în sectorul gazelor
naturale, publicată în Monitorul Oficial al României, Partea I,
nr. 40 din 19 ianuarie 2004, cu modificările și completările
ulterioare, se completează după cum urmează:
— La articolul 41, după alineatul (3) se introduc trei noi
alineate, alineatele (4)—(6), cu următorul cuprins:
ă(4) Prognozele privind structura surselor de gaze naturale
din producția internă și din import, care stau la baza estimării
sumei fixe unitare pentru acoperirea costurilor legate de achiziția
gazelor naturale, menționate la alin. (1) liniuța a doua, se
elaborează distinct de către Autoritatea Națională de
Reglementare în Domeniul Energiei, începând cu data de 1 iulie
2011, după cum urmează:
a) pentru consumatorii casnici și producătorii de energie
termică, numai pentru cantitatea de gaze naturale utilizată la
producerea de energie termică în centralele de cogenerare și în
centralele termice destinată consumului populației;
b) pentru consumatorii noncasnici de gaze naturale, cu
excepția producătorilor de energie termică, pentru cantitatea de

gaze naturale utilizată la producerea de energie termică în
centralele de cogenerare și în centralele termice care este
destinată consumului populației.
(5) Pentru perioada iulie 2011—martie 2012 structura de
amestec import-intern se stabilește astfel încât prețurile finale
reglementate pentru consumatorii casnici și producătorii de
energie termică, numai pentru cantitatea de gaze naturale
utilizată la producerea de energie termică în centralele de
cogenerare și în centralele termice, destinată consumului
populației, să rămână constante.
(6) Începând cu data de 1 iulie 2011, corespunzător fiecărei
structuri de amestec import-intern, Autoritatea Națională de
Reglementare în Domeniul Energiei stabilește sumele fixe
unitare CUGfr, conform prevederilor prezentei metodologii.”
Art. II. — Compartimentele de specialitate din cadrul
Autorității Naționale de Reglementare în Domeniul Energiei,
precum și operatorii licențiați din sectorul gazelor naturale vor
asigura ducerea la îndeplinire a prevederilor prezentului ordin.
Art. III. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 22 iunie 2011.
Nr. 26.

MINISTERUL MEDIULUI ȘI PĂDURILOR

MINISTERUL SĂNĂTĂȚII

Nr. 1.483 din 27 mai 2011

Nr. 89 din 30 mai 2011

ORDIN
pentru aprobarea Criteriilor și pragurilor critice aferente sectorului alimentare cu apă
În temeiul art. 9 alin. (2) din Ordonanța de urgență a Guvernului nr. 98/2010 privind identificarea, desemnarea și protecția
infrastructurii critice, aprobată cu modificări prin Legea nr. 18/2011, al art. 15 alin. (4) din Hotărârea Guvernului nr. 1.635/2009
privind organizarea și funcționarea Ministerului Mediului și Pădurilor, cu modificările și completările ulterioare, și al art. 7 alin. (4)
din Hotărârea Guvernului nr. 144/2010 privind organizarea și funcționarea Ministerului Sănătății, cu modificările și completările
ulterioare,
ministrul mediului și pădurilor și ministrul sănătății emit prezentul ordin.
Art. 1. — Se aprobă Criteriile și pragurile critice aferente
sectorului alimentare cu apă, prevăzute în anexa*) care face
parte integrantă din prezentul ordin.
Art. 2. — Autoritățile publice responsabile pun în aplicare
prevederile prezentului ordin în scopul identificării
infrastructurilor critice din domeniul de competență.

Art. 3. — Criteriile și pragurile critice aferente sectorului
alimentare cu apă pot fi revizuite la propunerea uneia dintre
autoritățile publice responsabile.
Art. 4. — Prezentul ordin intră în vigoare la data publicării în
Monitorul Oficial al României, Partea I.

Ministrul mediului și pădurilor,
László Borbély

Ministrul sănătății,
Cseke Attila

*) Anexa nu se publică, fiind clasificată potrivit legii.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 440/23.VI.2011 conține 32 de pagini.

Prețul: 6,40 lei

&JUYDGY|524019]
ISSN 1453—4495

