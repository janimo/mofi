Anul 179 (XXIII) — Nr. 694

PARTEA I

LEGI, DECRETE, HOTĂRÂRI ȘI ALTE ACTE

Vineri, 30 septembrie 2011

SUMAR

Nr.

Pagina

Nr.
941.

DECRETE
725.

— Decret privind acreditarea unui ambasador ..........

2

726.

— Decret privind eliberarea din funcție a unui judecător

2

727.

— Decret privind eliberarea din funcție a unui judecător

2

728.

— Decret privind eliberarea din funcție a unui judecător

3
943.

ORDONANȚE ȘI HOTĂRÂRI
ALE GUVERNULUI ROMÂNIEI
80.

82.
83.

940.

942.

— Ordonanță de urgență pentru modificarea și
completarea Legii nr. 119/1996 cu privire la actele de
stare civilă ..................................................................

3–7

— Ordonanță de urgență privind unele măsuri de
organizare a activității de îmbunătățiri funciare ..........

7–12

— Ordonanță de urgență privind stabilirea unor măsuri
referitoare la Banca de Export-Import a României
EXIMBANK — S.A. ....................................................

12

— Hotărâre privind încetarea exercitării, cu caracter
temporar, a funcției publice de subprefect al județului
Giurgiu de către domnul Fița Daniel Alexandru..........

13

Pagina
— Hotărâre privind exercitarea, cu caracter temporar,
în condițiile legii, a funcției publice de subprefect al
județului Giurgiu de către domnul Dumitru Lucian ....

13

— Hotărâre privind aprobarea finanțării din bugetul
Fondului pentru mediu a unor studii în domeniul
protecției mediului și al pădurilor ................................

14

— Hotărâre pentru aprobarea celui de-al doilea Acord
de modificare a contractului de proiectare și construire
a autostrăzii Brașov—Cluj—Borș ..............................

15

ACTE ALE BĂNCII NAȚIONALE A ROMÂNIEI
ȘI ALE COMISIEI NAȚIONALE
A VALORILOR MOBILIARE
11/71. — Ordin privind aprobarea Regulamentului Băncii
Naționale a României și al Comisiei Naționale a
Valorilor Mobiliare nr. 15/10/2011 referitor la
plasamentele prevăzute de art. 831 din Legea
nr. 287/2009 privind Codul civil ......................................

15–16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 694/30.IX.2011

DECRETE
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Ion Vîlcu se acreditează în calitatea de ambasador
extraordinar și plenipotențiar al României în Regatul Spaniei.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 28 septembrie 2011.
Nr. 725.
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 586/2011,
Președintele României d e c r e t e a z ă:
Articol unic. — La data de 1 octombrie 2011, domnul Ionescu Gabriel,
judecător la Înalta Curte de Casație și Justiție, se eliberează din funcție ca urmare
a pensionării.
PREȘEDINTELE ROMÂNIEI

TRAIAN BĂSESCU
București, 28 septembrie 2011.
Nr. 726.
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 585/2011,
Președintele României d e c r e t e a z ă:
Articol unic. — La data de 1 octombrie 2011, domnul Pandrea Anton,
judecător la Înalta Curte de Casație și Justiție, se eliberează din funcție ca urmare
a pensionării.
PREȘEDINTELE ROMÂNIEI

TRAIAN BĂSESCU
București, 28 septembrie 2011.
Nr. 727.

MONITORUL OFICIAL AL ROMÂNIEI, PARTEA I, Nr. 694/30.IX.2011

3

PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 587/2011,
Președintele României d e c r e t e a z ă:
Articol unic. — La data de 1 octombrie 2011, doamna Ioanițiu Elisabeta,
judecător la Înalta Curte de Casație și Justiție, se eliberează din funcție ca urmare
a pensionării.
PREȘEDINTELE ROMÂNIEI

TRAIAN BĂSESCU
București, 28 septembrie 2011.
Nr. 728.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 119/1996 cu privire la actele de stare civilă
Având în vedere existența unor factori de natură obiectivă, care determină imposibilitatea îndeplinirii procedurilor
constituționale necesare adoptării proiectului de lege pentru modificarea și completarea Legii nr. 119/1996 cu privire la actele de
stare civilă, republicată, cu modificările ulterioare, în scopul corelării dispozițiilor acesteia cu noul Cod civil, așa cum prevede Legea
nr. 71/2011 pentru punerea în aplicare a Legii nr. 287/2009 privind Codul civil,
ținând seama de faptul că factorii menționați privesc necesitatea îndeplinirii etapelor stabilite prin Regulamentul privind
procedurile, la nivelul Guvernului, pentru elaborarea, avizarea și prezentarea proiectelor de documente de politici publice, a
proiectelor de acte normative, precum și a altor documente, în vederea adoptării/aprobării, aprobat prin Hotărârea Guvernului
nr. 561/2009, precum și a procedurilor parlamentare,
având în vedere importanța adoptării unor reglementări care să asigure atât cadrul instituțional necesar aplicării dispozițiilor
noului Cod civil, cât și posibilitatea implementării soluțiilor optime, anterior intrării în vigoare a acestuia,
luând în considerare faptul că actuala sesiune parlamentară a început la data de 5 septembrie 2011, ceea ce nu permite
adoptarea unei legi în acest sens, nici măcar cu procedura de urgență prevăzută de art. 76 alin. (3) din Constituția României,
republicată, până la împlinirea termenelor stabilite de Legea nr. 71/2011, data intrării în vigoare a Legii nr. 287/2009 privind Codul
civil, republicată, fiind 1 octombrie 2011, coroborat cu riscul neîndeplinirii de către autoritățile statului a unor obligații față de propriii
cetățeni, și anume imposibilitatea întocmirii și eliberării actelor de stare civilă, precum și a încheierii căsătoriei, în condițiile prevăzute
de noul Cod civil, întrucât nu este creat cadrul normativ necesar, cu consecințe în ceea ce privește obținerea documentelor de
identitate sau de călătorie, a căror eliberare este condiționată de prezentarea certificatelor de stare civilă,
întrucât neadoptarea unei măsuri imediate ar avea drept consecință negativă imposibilitatea organizării și desfășurării
corespunzătoare a activității specifice prevăzute de Legea nr. 119/1996, republicată, cu modificările ulterioare, fiind afectate în
mod grav funcționalitatea, coerența și calitatea serviciilor prestate cetățenilor români, în termenele stabilite de lege,
în considerarea faptului că elementele sus-menționate vizează un interes public și constituie o situație extraordinară, a cărei
reglementare nu poate fi amânată și impune adoptarea de măsuri imediate pe calea ordonanței de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 119/1996 cu privire la actele de stare
civilă, republicată în Monitorul Oficial al României, Partea I,

nr. 743 din 2 noiembrie 2009, cu modificările ulterioare, se
modifică și se completează după cum urmează:

4

MONITORUL OFICIAL AL ROMÂNIEI, PARTEA I, Nr. 694/30.IX.2011

1. Articolul 2 se modifică și va avea următorul cuprins:
ăArt. 2. — (1) Actele de naștere, de căsătorie și de deces se
întocmesc în registre de stare civilă, în două exemplare, ambele
originale, și se completează manual, cu cerneală specială de
culoare neagră.
(2) De la data asigurării infrastructurii informatice necesare,
al doilea exemplar al actelor de stare civilă, precum și mențiunile
ulterioare vor fi întocmite în format electronic.”
2. Articolul 9 se modifică și va avea următorul cuprins:
ăArt. 9. — (1) Orice modificare intervenită în statutul civil al
unei persoane, fie ca urmare a întocmirii unui act de stare civilă,
fie dispusă printr-o hotărâre judecătorească definitivă și
irevocabilă ori printr-un act administrativ, se comunică din oficiu,
în termen de 10 zile, serviciului public comunitar local de
evidență a persoanelor sau, după caz, ofițerului de stare civilă
din cadrul primăriei unității administrativ-teritoriale care a
întocmit actul de naștere, de căsătorie sau de deces al
persoanei la care această modificare se referă, în vederea
înscrierii mențiunilor corespunzătoare.
(2) Dacă modificarea a fost dispusă printr-o hotărâre
judecătorească definitivă și irevocabilă, aceasta se comunică,
din oficiu, în termenul prevăzut la alin. (1) de către instanța care
s-a pronunțat ultima asupra fondului.”
3. Articolul 16 se modifică și va avea următorul cuprins:
ăArt. 16. — (1) În cazul prevăzut la art. 10, starea civilă se
poate dovedi prin orice mijloace de probă în fața instanței
judecătorești, în situațiile prevăzute la art. 103 din Legea
nr. 287/2009 privind Codul civil, republicată.
(2) Prevederile art. 103 din Legea nr. 287/2009 privind Codul
civil, republicată, cu privire la dovada stării civile sunt aplicabile
și în cazul în care se solicită serviciilor publice comunitare locale
de evidență a persoanelor sau ofițerului de stare civilă din cadrul
primăriei
unității
administrativ-teritoriale
competente
reconstituirea sau întocmirea ulterioară a actelor de stare civilă.”
4. Articolul 18 se modifică și va avea următorul cuprins:
ăArt. 18. — (1) Numele de familie și prenumele copilului se
stabilesc potrivit art. 84 din Legea nr. 287/2009, republicată.
(2) Ofițerul de stare civilă are obligația de a refuza
înregistrarea prenumelor formate din cuvinte indecente, ridicole
ori altele asemenea, de natură a afecta ordinea publică și bunele
moravuri sau interesele copilului, după caz.
(3) Dacă părinții nu au nume de familie comun sau există
neconcordanță între prenumele copilului trecut în certificatul
medical constatator al nașterii și declarația verbală a
declarantului, întocmirea actului de naștere se face pe baza
declarației scrise și semnate de ambii părinți, din care să rezulte
numele de familie și prenumele copilului. În lipsa acordului
părinților cu privire la numele de familie, instanța de tutelă
hotărăște și comunică de îndată hotărârea rămasă definitivă și
irevocabilă serviciului public comunitar local de evidență a
persoanelor sau, după caz, ofițerului de stare civilă din cadrul
primăriei unității administrativ-teritoriale unde s-a produs
evenimentul, în vederea întocmirii actului de naștere.”
5. La articolul 21, alineatul (2) se modifică și va avea
următorul cuprins:
ă(2) Acțiunea se introduce la judecătoria în a cărei rază
teritorială are domiciliul persoana interesată sau unde are sediul

serviciul de protecție specială a copilului. Cererea se
soluționează
potrivit
dispozițiilor
privind
procedura
necontencioasă din Codul de procedură civilă. În vederea
soluționării, instanța solicită serviciului public comunitar de
evidență a persoanelor în a cărui rază administrativ-teritorială
are domiciliul persoana interesată sau se află sediul serviciului
de protecție specială a copilului verificări pentru stabilirea
identității, precum și avizul medicului legist cu privire la vârsta și
sexul persoanei al cărei act de naștere se cere a fi întocmit.
Judecarea cauzei se face cu participarea procurorului.”
6. Articolul 23 se modifică și va avea următorul cuprins:
ăArt. 23. — (1) Întocmirea actului de naștere, în cazul
copilului părăsit de mamă în maternitate, se face imediat după
împlinirea termenului de 30 de zile de la întocmirea procesuluiverbal de constatare a părăsirii copilului, semnat de
reprezentantul direcției generale de asistență socială și protecția
copilului, de reprezentantul poliției și de cel al maternității.
(2) Dacă identitatea mamei nu a fost stabilită în termenul
prevăzut la alin. (1), serviciul public de asistență socială în a
cărui rază administrativ-teritorială a fost găsit copilul, pe baza
documentației transmise de direcția generală de asistență
socială și protecția copilului, are obligația ca în termen de 5 zile
să obțină dispoziția primarului competent să întocmească actul
de naștere privind stabilirea numelui și prenumelui copilului și
să facă declarația de înregistrare a nașterii la serviciul public
comunitar de evidență a persoanelor.
(3) Întocmirea actului de naștere se face pe baza procesului
verbal prevăzut la alin. (1), a certificatului medical constatator al
nașterii, a autorizării instanței de tutelă în a cărei circumscripție
a fost găsit copilul, cu privire la măsura plasamentului în regim
de urgență, a răspunsului poliției cu privire la rezultatul
verificărilor privind identitatea mamei, a dispoziției de stabilire a
numelui și prenumelui copilului și a declarației de înregistrare a
nașterii.”
7. La articolul 27, alineatul (2) se modifică și va avea
următorul cuprins:
ă(2) Căsătoria se poate încheia în afara sediului serviciului
public comunitar local de evidență a persoanelor sau, după caz,
al primăriei competente, pentru motive temeinice, cu aprobarea
primarului.”
8. La articolul 27, după alineatul (2) se introduc două noi
alineate, alineatele (3) și (4), cu următorul cuprins:
ă(3) Prin excepție de la prevederile alin. (1), căsătoria poate
fi încheiată la serviciul public comunitar local de evidență a
persoanelor sau, după caz, la o altă primărie decât cea în a cărei
rază teritorială domiciliază sau își au reședința viitorii soți, cu
aprobarea primarului unității administrativ-teritoriale unde se
încheie căsătoria.
(4) Serviciul public comunitar local de evidență a persoanelor
ori primăria unde urmează să se încheie căsătoria va înștiința,
de îndată, primăria de domiciliu sau de reședință a viitorilor soți,
în vederea publicării declarației de căsătorie.”
9. Articolul 28 se modifică și va avea următorul cuprins:
ăArt. 28. — (1) Declarația de căsătorie se face personal de
către viitorii soți, în scris, la serviciul public comunitar local de
evidență a persoanelor sau, după caz, la primăria competentă,
misiunea diplomatică ori oficiul consular unde urmează a se

MONITORUL OFICIAL AL ROMÂNIEI, PARTEA I, Nr. 694/30.IX.2011
încheia căsătoria. În declarația de căsătorie, viitorii soți vor arăta
că nu există niciun impediment legal la căsătorie și vor menționa
numele de familie pe care îl vor purta în timpul căsătoriei,
precum și regimul matrimonial ales.
(2) Pentru motive temeinice, dacă unul dintre viitorii soți se
află în imposibilitatea de a se deplasa la sediul serviciului public
comunitar local de evidență a persoanelor sau, după caz, al
primăriei competente, declarația de căsătorie se poate face și în
afara sediului acestuia/acesteia.
(3) Ofițerul de stare civilă care primește declarația de
căsătorie solicită viitorilor soți să prezinte actele de identitate,
certificatele de naștere, certificatele medicale privind starea
sănătății acestora, precum și:
a) autorizarea instanței de tutelă în a cărei circumscripție își
are domiciliul cel care cere încuviințarea pentru încheierea
căsătoriei, în cazul existenței unor impedimente rezultate din
condițiile de rudenie firească sau adopție, în condițiile prevăzute
de lege;
b) avizul medical, dovada încuviințării părinților ori, după caz,
a tutorelui și autorizarea instanței de tutelă în a cărei
circumscripție minorul își are domiciliul pentru încheierea
căsătoriei, în cazul existenței unor impedimente legate de vârsta
matrimonială; dispozițiile art. 272 alin. (2) ultima teză și
alin. (3)—(5) din Legea nr. 287/2009, republicată, se aplică în
mod corespunzător.
(4) Dacă unul dintre viitorii soți, părinții sau tutorele nu se află
în unitatea administrativ-teritorială unde urmează a se încheia
căsătoria, ei pot face declarația de căsătorie, respectiv pot
depune dovada încuviințării prevăzute la alin. (3) lit. b) la
serviciul public comunitar local de evidență a persoanelor sau,
după caz, la primăria unității administrativ-teritoriale unde au
domiciliul sau reședința, care o transmite în termen de 48 de
ore serviciului public comunitar local de evidență a persoanelor
sau, după caz, primăriei unde urmează a se încheia căsătoria.”
10. Articolul 29 se modifică și va avea următorul cuprins:
ăArt. 29. — Ofițerul de stare civilă dispune publicarea
declarației de căsătorie în ziua primirii acesteia, prin afișarea în
extras într-un loc special amenajat la sediul serviciului public
comunitar local de evidență a persoanelor sau al primăriei,
respectiv al misiunii diplomatice sau al oficiului consular unde
urmează să se încheie căsătoria, precum și pe pagina de
internet a acestuia/acesteia. După caz, declarația de căsătorie
se afișează și la sediul serviciului public comunitar local de
evidență a persoanelor sau al primăriei unde celălalt soț își are
domiciliul sau reședința.”
11. Articolul 30 se modifică și va avea următorul cuprins:
ăArt. 30. — (1) Căsătoria se încheie după 10 zile de la
afișarea declarației de căsătorie, termen în care se cuprind atât
data afișării, cât și data încheierii căsătoriei.
(2) Primarul municipiului, al sectorului municipiului București,
al orașului sau al comunei unde urmează a se încheia căsătoria
poate să încuviințeze, pentru motive temeinice, încheierea
căsătoriei înainte de împlinirea termenului prevăzut la alin. (1).
(3) Dacă de la data depunerii declarației de căsătorie au
trecut 30 de zile și căsătoria nu a fost încheiată ori dacă viitorii
soți doresc să modifice declarația inițială, aceștia vor face o

5

nouă declarație de căsătorie. Dispozițiile art. 29 și art. 30
alin. (1)—(2) se aplică în mod corespunzător.”
12. Articolul 31 se modifică și va avea următorul cuprins:
ăArt. 31. — (1) În cazul în care constată că nu sunt îndeplinite
cerințele prevăzute de lege pentru încheierea căsătoriei, ofițerul
de stare civilă refuză să încheie căsătoria și consemnează
refuzul într-un proces-verbal.
(2) În cazul refuzului ofițerului de stare civilă de a încheia
căsătoria, persoana nemulțumită poate sesiza instanța de tutelă
în raza căreia domiciliază.”
13. La articolul 32, alineatul (1) se modifică și va avea
următorul cuprins:
ăArt. 32. — (1) La încheierea căsătoriei, ofițerul de stare civilă
ia consimțământul viitorilor soți, liber și deplin exprimat, în
prezența a 2 martori, după care îi declară căsătoriți, le citește
dispozițiile privind drepturile și îndatoririle soților din Legea
nr. 287/2009, republicată, și întocmește, de îndată, actul de
căsătorie.”
14. La articolul 34, alineatul (1) se modifică și va avea
următorul cuprins:
ăArt. 34. — (1) Ofițerul de stare civilă poate încheia căsătoria
între cetățeni străini sau între aceștia și cetățeni români numai
dacă, pe lângă actele prevăzute la art. 28, viitorii soți cetățeni
străini prezintă dovezi eliberate de misiunile diplomatice sau
oficiile consulare ale țărilor ai căror cetățeni sunt, din care să
rezulte că sunt îndeplinite condițiile de fond, cerute de legea lor
națională, pentru încheierea căsătoriei. Dispozițiile art. 277
alin. (1) din Legea nr. 287/2009, republicată, se aplică în mod
corespunzător.”
15. La articolul 35, alineatul (2) se modifică și va avea
următorul cuprins:
ă(2) Declarantul va depune certificatul medical constatator al
decesului, documentul de identitate și, după caz, documentul
de evidență militară ale celui decedat.”
16. La articolul 36, alineatul (4) se modifică și va avea
următorul cuprins:
ă(4) În cazul în care decesul nu a fost declarat în termenul
prevăzut la alin. (1) sau, după caz, la alin. (2), întocmirea actului
de deces se face cu aprobarea Parchetului.”
17. Articolul 39 se modifică și va avea următorul cuprins:
ăArt. 39. — (1) Documentul cu care se face dovada identității
persoanei decedate și documentele de evidență militară ale
acesteia, după caz, se rețin de către ofițerul de stare civilă și se
înaintează serviciului public comunitar de evidență a
persoanelor la care este arondată unitatea administrativteritorială, respectiv centru militar zonal/județean/de sector, pe
raza căreia persoana decedată a avut ultimul domiciliu, în
termen de 10 zile de la data înregistrării decesului.
(2) În cazul misiunilor diplomatice și oficiilor consulare ale
României, documentul cu care se face dovada identității
persoanei decedate se transmite cu primul curier diplomatic,
organizat de la data înregistrării decesului.
(3) În cazurile în care declarantul nu poate prezenta
documentul prevăzut la alin. (1) și (2), precizează în scris
motivul neprezentării acestuia și datele de stare civilă ale
decedatului. Declarația se înaintează autorității prevăzute la
alin. (1).”

6

MONITORUL OFICIAL AL ROMÂNIEI, PARTEA I, Nr. 694/30.IX.2011

18. La articolul 42, partea introductivă se modifică și va
avea următorul cuprins:
ăArt. 42. — Întocmirea actului de deces, în baza unei hotărâri
judecătorești definitive declarative de moarte, se face din oficiu
sau la cererea persoanei interesate, după caz, de către serviciul
public comunitar local de evidență a persoanelor sau ofițerul de
stare civilă din cadrul primăriei unității administrativ-teritoriale de
la:”.
19. La articolul 44, alineatele (2) și (5) se modifică și vor
avea următorul cuprins:
ă(2) Misiunile diplomatice și oficiile consulare de carieră ale
României trimit, prin Ministerul Afacerilor Externe, actele din
primul exemplar al registrelor de stare civilă, pe măsura
completării lor, la Direcția Publică de Evidență a Persoanelor și
Stare Civilă a Sectorului 1 al municipiului București, împreună cu
documentele primare pe baza cărora s-a întocmit actul. Al doilea
exemplar al actelor din registrele de stare civilă se trimite, în
termen de 30 de zile de la data când toate actele au fost
completate, la Direcția Generală de Evidență a Persoanelor a
municipiului București.
..............................................................................................
(5) Transcrierea certificatelor și a extraselor de stare civilă
privind cetățenii români care nu au avut niciodată domiciliul în
România se face cu aprobarea primarului sectorului 1 al
municipiului București și cu avizul prealabil al șefului Direcției
Publice de Evidență a Persoanelor și Stare Civilă a Sectorului 1
al municipiului București în termen de 60 de zile de la data
depunerii cererii de transcriere.”
20. La articolul 44, după alineatul (6) se introduce un nou
alineat, alineatul (7), cu următorul cuprins:
ă(7) Este interzisă transcrierea/înscrierea certificatelor sau
extraselor de stare civilă emise de autoritățile străine privind
căsătoria dintre persoane de același sex ori a parteneriatelor
civile încheiate sau contractate în străinătate, fie de cetățeni
români, fie de cetățeni străini.”
21. Articolul 50 se modifică și va avea următorul cuprins:
ăArt. 50. — Desfacerea, anularea sau constatarea nulității
adopției, dispusă prin hotărâre judecătorească definitivă și
irevocabilă, se înscrie, prin mențiune, pe actul de naștere inițial
și, după caz, pe cel întocmit în urma adopției, pe actul de
căsătorie și pe actele de naștere ale copiilor minori ai celui
adoptat, iar în cazul copiilor majori, numai la cererea acestora.
Mențiunea se înscrie, din oficiu sau la cererea persoanei
interesate, pe baza hotărârii judecătorești definitive și
irevocabile.”
22. Articolul 51 se modifică și va avea următorul cuprins:
ăArt. 51. — Încetarea căsătoriei prin decesul sau prin
declararea judecătorească a morții unuia dintre soți, constatarea
nulității, anularea sau desfacerea căsătoriei se înscrie prin
mențiune pe actul de căsătorie și pe cele de naștere ale foștilor
soți. Mențiunea se înscrie, din oficiu, pe baza comunicării primite
de la ofițerul stării civile care a întocmit actul de deces, a
hotărârii judecătorești definitive și irevocabile, a certificatului de
divorț transmis de ofițerul de stare civilă sau de notarul public ori
la cererea persoanei interesate.”

23. Articolul 56 se modifică și va avea următorul cuprins:
ăArt. 56. — Întocmirea ulterioară a actelor de stare civilă se
poate cere dacă:
a) întocmirea actului de naștere sau de deces a fost omisă
sau refuzată, deși au fost depuse actele necesare întocmirii
acestuia;
b) întocmirea actului de căsătorie a fost omisă sau refuzată,
deși a fost luat consimțământul soților de către ofițerul de stare
civilă.”
24. La articolul 60, după alineatul (3) se introduce un nou
alineat, alineatul (4), cu următorul cuprins:
ă(4) Hotărârea judecătorească prevăzută la alin. (1), precum
și înregistrarea făcută în temeiul acesteia sunt opozabile oricărei
alte persoane, atât timp cât printr-o nouă hotărâre nu s-a stabilit
contrariul.”
25. La articolul 61, după alineatul (1) se introduce un nou
alineat, alineatul (11), cu următorul cuprins:
ă(11) Cererile înregistrate la serviciile de stare civilă ale
sectoarelor municipiului București se avizează în prealabil de
către șeful serviciului public comunitar local de evidență a
persoanelor.”
26. La articolul 61, după alineatul (2) se introduce un nou
alineat, alineatul (21), cu următorul cuprins:
ă(21) Dispoziția prevăzută la alin. (1), precum și înregistrarea
făcută în baza acesteia sunt opozabile oricărei persoane până
la proba contrară.”
27. La articolul 66 alineatul (1), litera n) se modifică și va
avea următorul cuprins:
ăn) netransmiterea comunicărilor cu privire la înregistrarea
nașterii cetățenilor români cu domiciliul în România ori a
modificărilor intervenite în statutul civil al persoanelor, a actelor
de identitate ale persoanelor decedate serviciilor publice
comunitare de evidență a persoanelor competente;”.
28. Articolul 69 se modifică și va avea următorul cuprins:
ăArt. 69. — (1) La întocmirea actului de naștere, precum și a
celorlalte acte de stare civilă, numele de familie și prenumele
titularului se scriu în limba maternă, folosindu-se alfabetul latin.
(2) Numele sau prenumele formate din două sau mai multe
cuvinte se scriu fără cratimă.
(3) Dispozițiile alin. (2) nu se aplică în situațiile prevăzute la
art. 5 alin. (2).”
29. La articolul 75, alineatul (1) se modifică și va avea
următorul cuprins:
ăArt. 75. — (1) Serviciile publice comunitare locale de
evidență a persoanelor și ofițerii de stare civilă din cadrul
primăriilor întocmesc buletine statistice de naștere, de căsătorie,
de divorț și de deces, iar instanța de tutelă, buletine statistice
de divorț.”
30. În tot cuprinsul legii, denumirea ăMinisterul Justiției
și Libertăților Cetățenești” se înlocuiește cu denumirea
ăMinisterul Justiției”.
Art. II. — Odată cu asigurarea suportului tehnic necesar
informatizării activității de stare civilă vor fi furnizate servicii
electronice privind informații și documente cetățenilor ale căror
acte și fapte de stare civilă au fost înregistrate în România.
Art. III. — Înregistrările existente în actele de stare civilă la
data intrării în vigoare a prezentei ordonanțe de urgență, privind

MONITORUL OFICIAL AL ROMÂNIEI, PARTEA I, Nr. 694/30.IX.2011
numele sau prenumele formate din două sau mai multe cuvinte
scrise cu cratimă, rămân valabile.
Art. IV. — Prezenta ordonanță de urgență intră în vigoare la
data intrării în vigoare a Legii nr. 287/2009 privind Codul civil,
republicată.

7

Art. V. — Legea nr. 119/1996 cu privire la actele de stare
civilă, republicată, cu modificările ulterioare, precum și cu
modificările și completările aduse prin prezenta ordonanță de
urgență, se va republica în Monitorul Oficial al României,
Partea I, dându-se textelor o nouă numerotare.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul afacerilor externe,
Teodor Baconschi
Ministrul muncii, familiei și protecției sociale,
Sulfina Barbu
Ministrul apărării naționale,
Gabriel Oprea
Ministrul sănătății,
Ritli Ladislau
București, 28 septembrie 2011.
Nr. 80.

GUVERNUL ROMÂNIEI

ORDONANȚĂ DE URGENȚĂ
privind unele măsuri de organizare a activității de îmbunătățiri funciare
Situația extraordinară prevăzută la art. 115 alin. (4) din Constituția României, republicată, este determinată de necesitatea
stringentă de reglementare a unui mecanism economic de finanțare, de implicare a beneficiarilor în finanțarea cheltuielilor de
administrare, exploatare, întreținere și reparare a infrastructurii de îmbunătățiri funciare și a restructurării și reorganizării
Administrației Naționale a Îmbunătățirilor Funciare, care funcționează ca regie autonomă, instituție aflată în imposibilitatea exercitării
funcției de administrare prevăzute în Legea îmbunătățirilor funciare nr. 138/2004, republicată, cu modificările și completările
ulterioare.
În condițiile constrângerilor bugetare datorate crizei economice mondiale și pentru a asigura echilibrul și stabilitatea
economico-financiară, se impune luarea unor măsuri imediate de reorganizare a actualei Administrații Naționale a Îmbunătățirilor
Funciare.
În lipsa unor reglementări urgente există riscul neasigurării resurselor financiare pentru îndeplinirea atribuțiilor prevăzute
de lege, cu grave consecințe asupra populației și protecției mediului.
Având în vedere că aplicarea măsurilor și activităților specifice pentru reducerea riscurilor și a pagubelor produse de
inundații trebuie realizată printr-o abordare bazinală, sub comanda unei singure instituții, este necesar ca digurile și barajele de
pe râurile interioare și de pe Dunăre aflate în prezent în administrarea Administrației Naționale a Îmbunătățirilor Funciare să fie
preluate de Administrația Națională ăApele Române”.
Reglementarea schimbărilor preconizate se propune să se facă prin ordonanță de urgență a Guvernului deoarece
parcurgerea etapelor de adoptare a unui proiect de lege necesită o perioadă mai îndelungată de timp, care conduce la întârzieri
în adoptarea măsurilor și la agravarea situației actuale.
Ținând cont că aceste elemente vizează interesul public și constituie situații extraordinare și de urgență, a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) În termen de 30 de zile de la intrarea în vigoare
a prezentei ordonanțe de urgență se înființează Agenția
Națională de Îmbunătățiri Funciare, denumită în continuare
Agenție, instituție publică cu personalitate juridică, finanțată din
venituri proprii și subvenții acordate de la bugetul de stat, în
subordinea Ministerului Agriculturii și Dezvoltării Rurale, prin
reorganizarea Administrației Naționale a Îmbunătățirilor
Funciare.
(2) Sediul central al Agenției este în municipiul București,
Șos. Olteniței nr. 35—37, sectorul 4.

(3) Agenția are în structura sa o unitate centrală și 41 de
filiale județene fără personalitate juridică, ce pot avea în
alcătuire unități de administrare organizate la nivelul
amenajărilor de îmbunătățiri funciare sau al grupurilor de
amenajări de îmbunătățiri funciare.
(4) Numărul maxim de posturi al Agenției și filialelor județene
este de 1.500.
(5) Regulamentul de organizare și funcționare a Agenției se
aprobă prin hotărâre a Guvernului, în termen de 15 zile de la
înființare.

8

MONITORUL OFICIAL AL ROMÂNIEI, PARTEA I, Nr. 694/30.IX.2011

(6) Înființarea unităților de administrare organizate la nivelul
amenajărilor de îmbunătățiri funciare sau al grupurilor de
amenajări de îmbunătățiri funciare se face prin ordin al
ministrului agriculturii și dezvoltării rurale, la propunerea
Agenției.
Art. 2. — (1) Activitatea fiecărei filiale județene este
supravegheată de un consiliu de filială, iar activitatea fiecărei
unități de administrare este supravegheată de un consiliu de
unitate de administrare.
(2) Din consiliile prevăzute la alin. (1) fac parte reprezentanți
ai organizațiilor, federațiilor și ai altor beneficiari de servicii de
îmbunătățiri funciare prestate de Agenție. Din consiliile de filială
fac parte și specialiști recunoscuți pe plan local în domeniul
îmbunătățirilor funciare.
(3) Atribuțiile consiliilor de filială și ale consiliilor de unitate
de administrare, condițiile și procedura de desemnare și de
numire a membrilor lor, precum și funcționarea acestor consilii
sunt prevăzute de regulamentul de organizare și funcționare a
Agenției.
(4) Pentru activitatea desfășurată membrii consiliului de filială
și ai consiliului de unitate de administrare nu sunt remunerați.
Art. 3. — (1) Patrimoniul Agenției se constituie prin preluarea
elementelor de activ și de pasiv ale Administrației Naționale a
Îmbunătățirilor Funciare, pe bază de protocol de predarepreluare, încheiat în termen de 30 de zile de la data înființării
Agenției.
(2) La data încheierii protocolului de predare-preluare
prevăzut la alin. (1), Administrația Națională a Îmbunătățirilor
Funciare se desființează.
(3) După preluarea patrimoniului conform alin. (1), Agenția
va preda Administrației Naționale ăApele Române” lucrările de
apărare împotriva inundațiilor de pe râurile interioare și a celor
de pe Dunăre, compuse din diguri și baraje cu rol de apărare
împotriva inundațiilor, împreună cu instalațiile, și terenurile
aferente, stocurile de materiale și mijloace de apărare, mijloace
de intervenție și avertizare, mijloace fixe și echipamente de
protecție, siguranță și cazarmament pentru apărarea împotriva
inundațiilor, pe bază de protocol de predare-preluare, care se
încheie în termen de 10 zile de la data predării-preluării
prevăzute la alin. (1).
(4) Ministerul Agriculturii și Dezvoltării Rurale, respectiv
Ministerul Mediului și Pădurilor își vor actualiza în mod
corespunzător datele din evidența cantitativ-valorică și împreună
cu Ministerul Finanțelor Publice vor propune Guvernului spre
aprobare proiectul de hotărâre pentru modificarea anexei nr. 3,
respectiv a anexei nr. 12 la Hotărârea Guvernului nr. 1.705/2006
pentru aprobarea inventarului centralizat al bunurilor din
domeniul public al statului, cu modificările și completările
ulterioare.
(5) Nu vor face obiectul predării-preluării prevăzute la alin. (3)
trecerile prin dig sau peste dig aferente evacuărilor din cadrul
sistemelor de desecare, cele care asigură preluarea apei pentru
irigații, precum și barajele din cadrul amenajărilor pentru
combaterea eroziunii solurilor fără rol de atenuare a viiturilor.
(6) În termen de 6 luni de la preluarea patrimoniului conform
alin. (1), Agenția va efectua reevaluarea imobilizărilor corporale
și necorporale, atât a celor aflate în exploatare, cât și a celor
aflate în conservare, precum și a imobilizărilor în curs de
execuție, cu reflectarea diferențelor pe seama conturilor de
capital și rezerve.

Art. 4. — (1) Agenția desfășoară următoarele activități:
a) exploatarea, întreținerea și reparațiile amenajărilor de
îmbunătățiri funciare declarate de utilitate publică, cu excepția
amenajărilor sau părților de amenajare preluate de federații,
precum și a amenajărilor cărora li s-a retras recunoașterea de
utilitate publică și în cadrul cărora s-au constituit organizații;
b) executarea lucrărilor de conservare a amenajărilor de
îmbunătățiri funciare sau a părților de amenajare cărora li s-a
retras recunoașterea de utilitate publică;
c) scoaterea din funcțiune a lucrărilor din amenajările de
îmbunătățiri funciare sau părți de amenajare cărora li s-a retras
recunoașterea de utilitate publică și valorificarea materialelor
rezultate, în conformitate cu prevederile prezentei ordonanțe de
urgență;
d) redarea în circuitul agricol a terenurilor rezultate în urma
dezafectării lucrărilor de îmbunătățiri funciare;
e) realizarea de investiții pentru reabilitarea amenajărilor de
îmbunătățiri funciare existente și execuția de noi amenajări;
f) informarea și instruirea în domeniul îmbunătățirilor
funciare;
g) realizarea și asigurarea funcționării sistemului național de
supraveghere, evaluare, prognoză și avertizare privind efectele
economice și ecologice ale activităților de îmbunătățiri funciare;
h) asigurarea alimentării cu apă a unor localități, amenajări
piscicole, incinte agricole și industriale, prin amenajările de
îmbunătățiri funciare aflate în administrarea sa, în condițiile legii;
i) prestarea de servicii de îmbunătățiri funciare către
organizații, federații și alte persoane fizice și juridice;
j) cooperarea internațională, în limitele împuternicirii acordate
de minister;
k) desfășurarea altor activități de interes public prevăzute de
prezenta ordonanță de urgență.
(2) Agenția aplică principiile realizării obiectivelor
îmbunătățirilor funciare stabilite de lege, gestionează eficient
resursele proprii și pe cele date în administrarea sa, prin
valorificarea optimă a acestora, și, totodată, asigură integritatea
și funcționarea durabilă a amenajărilor de îmbunătățiri funciare
aflate în administrarea sa și contractează cu terți furnizori
achiziția de bunuri și servicii, cu respectarea legislației privind
achizițiile publice de bunuri și servicii, pentru desfășurarea
activităților prevăzute la alin. (1).
Art. 5. — Agenția îndeplinește următoarele atribuții:
a) întocmește și pune în aplicare planurile anuale de
exploatare, întreținere și reparații ale amenajărilor de
îmbunătățiri funciare declarate de utilitate publică;
b) face propuneri Ministerului Agriculturii și Dezvoltării Rurale
cu privire la bugetul propriu și planul de activitate pentru
exercițiul financiar următor;
c) inventariază anual amenajările de irigații, cu evidențierea
distinctă a celor funcționale;
d) elaborează tarife pentru servicii de îmbunătățiri funciare;
e) elaborează studii, proiecte, programe de cercetare și
propuneri anuale pentru investiții în reabilitarea amenajărilor de
îmbunătățiri funciare existente sau execută noi amenajări și
supraveghează realizarea acestor lucrări de investiții, precum și
propuneri de elemente de strategie și politici sectoriale;
f) urmărește impactul asupra mediului înconjurător al
activităților de îmbunătățiri funciare și ia măsuri de diminuare
sau corective în conformitate cu legislația protecției mediului;

MONITORUL OFICIAL AL ROMÂNIEI, PARTEA I, Nr. 694/30.IX.2011
g) asigură paza și protecția infrastructurii de îmbunătățiri
funciare din cadrul amenajărilor de îmbunătățiri funciare pe care
le administrează, exploatează, întreține și repară;
h) urmărește permanent starea tehnică a amenajărilor de
îmbunătățiri funciare aflate în administrare;
i) desfășoară acțiuni de prevenire și protecție a amenajărilor
de îmbunătățiri funciare aflate în administrarea sa față de
acțiunea factorilor de risc și a calamităților naturale, fenomenelor
meteorologice periculoase și a accidentelor la construcțiile
hidrotehnice;
j) pregătește și pune în aplicare planurile de acțiune în cazuri
de urgență;
k) emite avize tehnice pentru instalațiile care se amplasează
și construcțiile care se execută în zona amenajărilor de
îmbunătățiri funciare din administrarea sa;
l) elaborează și finanțează planul propriu de cercetare,
proiectare și informatică;
m) coordonează și îndrumă metodologic controlul tehnic de
calitate al exploatării, întreținerii și reparațiilor amenajărilor de
îmbunătățiri funciare, efectuat de filialele județene;
n) avizează documentațiile tehnice, contractează și
finanțează lucrările de investiții contractate cu terți furnizori și
verifică derularea și recepționarea lucrărilor, potrivit legii;
o) elaborează studiile privind necesarul forței de muncă pe
structuri de personal, pregătirea și perfecționarea întregului
personal, selectarea și promovarea acestuia în cadrul unităților
din subordine;
p) organizează și aprobă planul de audit public intern,
organizează controlul financiar preventiv și evidența
angajamentelor conform legii, efectuează analize economice și
tehnice asupra organizării și desfășurării activităților;
q) organizează și participă la activități de cooperare tehnicoeconomică internațională în domeniul îmbunătățirilor funciare,
al gospodăririi apelor și protecției mediului;
r) verifică și dispune măsuri privind organizarea propriei
contabilități potrivit legii;
s) organizează și desfășoară acțiuni de apărare împotriva
inundațiilor, fenomenelor meteorologice periculoase și a
accidentelor la construcțiile hidrotehnice, precum și pentru
constituirea stocurilor de materiale și mijloace de apărare,
mijloace de intervenție și avertizare, mijloace fixe și
echipamente de protecție, siguranță și cazarmament, care se
realizează conform normativelor în vigoare.
Art. 6. — (1) Agenția exploatează, administrează, întreține și
repară amenajările de îmbunătățiri funciare din domeniul public
sau privat al statului, declarate de utilitate publică, cu excepția
prevăzută la art. 39 alin. (6) din Legea îmbunătățirilor funciare
nr. 138/2004, republicată, cu modificările și completările
ulterioare.
(2) Lista amenajărilor de îmbunătățiri funciare ce se
administrează de Agenție se constituie ca anexă la regulamentul
de organizare și funcționare a Agenției.
(3) O amenajare de îmbunătățiri funciare sau o parte
autonomă funcțional a unei amenajări de îmbunătățiri funciare
este declarată de utilitate publică, potrivit criteriilor stabilite prin
Normele metodologice de aplicare a Legii îmbunătățirilor
funciare nr. 138/2004, aprobate prin Hotărârea Guvernului
nr. 1.872/2005, cu modificările ulterioare.
(4) Anual, în funcție de îndeplinirea criteriilor stabilite conform
alin. (3), lista amenajărilor ce se administrează de Agenție se

9

modifică sau se completează și se aprobă prin hotărâre a
Guvernului, la propunerea Agenției.
(5) Cheltuielile necesare desfășurării activităților prevăzute
la alin. (1) se asigură din bugetul Agenției, cu încadrarea în
fondurile aprobate anual cu această destinație.
Art. 7. — (1) Beneficiarii terenurilor deținute în baza unui titlu
valabil de proprietate ori de folosință în amenajările de
îmbunătățiri funciare sau în afara acestora, care beneficiază
direct sau indirect de lucrările de îmbunătățiri funciare, pentru
administrarea amenajărilor de îmbunătățiri funciare, sunt obligați
să achite Agenției o taxă de îmbunătățiri funciare, denumită în
continuare taxă IF.
(2) Prin hotărâre a Guvernului, la propunerea Ministerului
Agriculturii și Dezvoltării Rurale, cu avizul Consiliului
Concurenței, se aprobă modul de calcul și de colectare,
termenele de plată aferente taxei IF, precum și cuantumul
acesteia, pentru anul 2012.
(3) Cuantumul taxei IF se aprobă anual de către Agenție,
până la data de 31 august a fiecărui an pentru anul următor, și
se publică în Monitorul Oficial al României, Partea IV-a.
Art. 8. — (1) Se mandatează Agenția să înscrie în cartea
funciară dreptul de proprietate a statului asupra bunurilor din
domeniul public al statului, aflate în administrarea sa.
(2) Costurile pentru întocmirea documentațiilor tehnice
cadastrale, precum și a celor necesare pentru înscrierea
dreptului de proprietate a statului în cartea funciară asupra
bunurilor prevăzute în anexa nr. 2 la Legea nr. 138/2004,
republicată, cu modificările și completările ulterioare, se suportă
din bugetul Agenției.
Art. 9. — Agenția administrează infrastructura de îmbunătățiri
funciare aparținând domeniului public și privat al statului, cu
excepția celei situate pe terenurile incluse în fondul forestier
proprietate publică a statului, administrate de Regia Națională a
Pădurilor — Romsilva, și a celor prevăzute la art. 3 alin. (3).
Art. 10. — (1) Pentru realizarea atribuțiilor sale, Agenția
contractează cu terți elaborarea de studii, prestarea de servicii
de proiectare, executarea de lucrări de construcții, întreținere și
reparații, inclusiv achiziționarea sau închirierea echipamentului
necesar desfășurării activităților sale, precum și a
echipamentelor de intervenție pentru a face față situațiilor de
urgență, inclusiv pentru lucrările de întreținere curentă în
amenajările de îmbunătățiri funciare de utilitate publică, cu
respectarea legislației privind achizițiile publice.
(2) Până la transmiterea către organizații și federații a
infrastructurii de îmbunătățiri funciare, Agenția contractează
serviciile de exploatare, întreținere și reparații ale acesteia cu
terții prestatori de servicii, cu respectarea legislației privind
achizițiile publice.
(3) Agenția poate angaja pentru activități sezoniere personal
pe bază de contract de prestări de servicii, pe baza unei
justificări fundamentate, aprobată de directorul general al
Agenției.
Art. 11. — Veniturile proprii ale Agenției se constituie din:
a) taxa IF și tarife percepute beneficiarilor activităților de
îmbunătățiri funciare;
b) dobânzi și penalități percepute pentru serviciile prestate,
a căror contravaloare nu a fost încasată la termen;
c) tarife de prestări de servicii de alimentare cu apă a unor
localități, incinte agricole și industriale, a unor amenajări

10

MONITORUL OFICIAL AL ROMÂNIEI, PARTEA I, Nr. 694/30.IX.2011

piscicole și de evacuare a apelor pluviale, menajere și
industriale uzate, care respectă normele în vigoare;
d) sumele încasate, în conformitate cu prevederile legale în
vigoare, din închirierea bunurilor din domeniul public și privat al
statului, aflate în patrimoniul propriu;
e) tarifele de trecere pe digurile aflate în administrarea sa,
percepute pentru întreținerea secțiunii acestora și a rampelor de
acces;
f) tarife pentru eliberarea avizelor tehnice și de specialitate,
precum și a avizelor și acordurilor de scoatere din circuitul
agricol și silvic, după caz;
g) sumele încasate din scoaterea din funcțiune, valorificarea
și casarea infrastructurii de îmbunătățiri funciare, ca urmare a
scoaterii din circuitul agricol și silvic, după caz, a suprafețelor
ocupate cu lucrări de îmbunătățiri funciare;
h) valorificarea materialului lemnos rezultat în urma lucrărilor
de întreținere și regenerare a plantațiilor silvice pentru
combaterea eroziunii solului, în condițiile legii;
i) sume rezultate din valorificarea masei ierboase, obținute în
urma lucrărilor de întreținere a digurilor și a rețelei de canale, în
condițiile legii;
j) alte venituri realizate din exploatarea patrimoniului propriu,
corelat cu activitățile și atribuțiile acesteia, în conformitate cu
prevederile legale.
Art. 12. — Cheltuielile curente și de capital ale Agenției au
următoarea destinație:
a) cheltuieli de personal, cheltuieli cu bunurile și serviciile
necesare desfășurării activității proprii;
b) cheltuieli de investiții privind:
(i) obiectivele de investiții noi sau în continuare privind
infrastructura de îmbunătățiri funciare din domeniul
public și/sau privat al statului;
(ii) studiile și proiectarea legate de obiectul său de
activitate;
(iii) echipamentele tehnologice aferente amenajărilor de
îmbunătățiri funciare din domeniul public al statului;
(iv) expertizarea lucrărilor de îmbunătățiri funciare din
cadrul infrastructurii aparținând domeniului public al
statului și consultanța de specialitate referitoare la
aceste lucrări;
(v) lucrările de întreținere și reparații de natura
investițiilor la prizele de apă pentru irigații,
dragarea/decolmatarea șenalelor, andocarea și
reparațiile specifice stațiilor de pompare plutitoare,
reparațiile accidentale, intervențiile pentru înlăturarea
efectelor calamităților naturale asupra infrastructurii
de irigații;
c) exploatarea, întreținerea, reparațiile și administrarea
amenajărilor de îmbunătățiri funciare din domeniul public și
privat al statului;
d) acțiunile de apărare împotriva inundațiilor, fenomenelor
meteorologice periculoase și accidentelor la construcțiile
hidrotehnice, precum și constituirea stocurilor de materiale și
mijloace de apărare, mijloace de intervenție și avertizare,
mijloace fixe și echipamente de protecție, siguranță și
cazarmament, care se realizează conform normativelor în
vigoare;
e) reabilitarea infrastructurii aparținând domeniului public al
statului din amenajările de îmbunătățiri funciare existente sau

conservarea obiectivelor de investiții sistate ori întrerupte
temporar;
f) reabilitarea infrastructurii aparținând domeniului privat al
statului din amenajările de îmbunătățiri funciare existente;
g) protecția mediului prin lucrări de îmbunătățiri funciare și
monitorizarea efectelor acestor lucrări, inclusiv lucrări de
amenajamente silvice;
h) informarea publică și instruirea în domeniul îmbunătățirilor
funciare;
i) funcționarea sistemului național de supraveghere,
evaluare, prognoză și avertizare privind efectele economice și
ecologice ale activităților de îmbunătățiri funciare;
j) conservarea și asigurarea pazei amenajărilor de
îmbunătățiri funciare aflate în conservare;
k) executarea probelor tehnologice și a epuizmentelor și
consumul de energie pe perioada nefuncționării;
l) alte cheltuieli necesare desfășurării atribuțiilor prevăzute la
art. 5.
Art. 13. — (1) Conducerea Agenției este asigurată de
directorul general.
(2) În activitatea curentă, directorul general al Agenției este
ajutat de către un director general adjunct.
(3) Directorul general și directorul general adjunct sunt numiți
prin ordin al ministrului agriculturii și dezvoltării rurale, ca urmare
a concursului organizat în condițiile legii.
(4) Directorul general al Agenției are calitatea de ordonator
terțiar de credite.
(5) Drepturile salariale ale directorului general și directorului
general adjunct se stabilesc în ordinul de numire în funcție, cu
respectarea prevederilor legale în domeniul salarizării
personalului din sectorul bugetar.
(6) Directorul general îndeplinește următoarele atribuții:
a) prezintă un raport trimestrial și anual ministrului agriculturii
și dezvoltării rurale privind activitățile și performanțele Agenției;
b) aprobă situațiile financiare anuale ale Agenției și le
transmite Ministerului Agriculturii și Dezvoltării Rurale;
c) elaborează proiectul bugetului de venituri și cheltuieli, al
programului de activitate pentru exercițiul financiar următor și al
indicatorilor anuali de performanță ai Agenției, pentru a fi
înaintate Ministerului Agriculturii și Dezvoltării Rurale;
d) numește directorii și directorii de filiale județene, ca urmare
a concursului organizat, potrivit prevederilor legale în vigoare;
e) supune aprobării ministrului agriculturii și dezvoltării rurale
statul de funcții al Agenției, precum și al filialelor județene;
f) aprobă propunerile de tarife și structura tarifelor pentru
livrarea apei pentru irigații, precum și pentru alte servicii de
îmbunătățiri funciare;
g) urmărește continuu și analizează performanțele financiare
și de funcționare ale Agenției;
h) asigură organizarea contabilității separat cu privire la
activitatea de irigații și separat cu privire la alte activități de
îmbunătățiri funciare, pe surse de finanțare;
i) aprobă regulamentele interne de funcționare ale Agenției;
j) aprobă planurile de intervenție în caz de urgență sau de
accidente la construcțiile hidrotehnice aflate în administrarea sa;
k) propune proiecte de investiții pentru realizarea de noi
amenajări de îmbunătățiri funciare sau executarea de lucrări la
amenajările existente, care vor fi prezentate Ministerului
Agriculturii și Dezvoltării Rurale spre aprobare;

MONITORUL OFICIAL AL ROMÂNIEI, PARTEA I, Nr. 694/30.IX.2011
l) aprobă lista bunurilor din domeniul privat al statului, aflate
în administrarea Agenției, care vor fi închiriate prin licitație
publică;
m) aprobă orice altă măsură necesară desfășurării activității
Agenției, cu încadrarea în prevederile bugetare aprobate;
n) încheie acte juridice în numele Agenției;
o) reprezintă Agenția în relațiile cu terții;
p) îndeplinește alte atribuții stabilite de ministrul agriculturii și
dezvoltării rurale.
(7) Activitatea curentă a filialelor județene este condusă de
directori numiți prin decizie a directorului general, ca urmare a
promovării concursului organizat, potrivit legii.
(8) Personalul Agenției este angajat pe bază de contract
individual de muncă și se salarizează potrivit reglementărilor
legale aplicabile personalului plătit din fonduri publice.
Art. 14. — (1) Personalul angajat în cadrul Administrației
Naționale a Îmbunătățirilor Funciare, care se desființează, se
preia de către Agenție, în limita posturilor prevăzute la art. 1
alin. (4).
(2) Încadrarea în numărul maxim de posturi stabilit potrivit
prevederilor alin. (1) se face în termenele și cu procedura
stabilite de lege.
Art. 15. — (1) Agenția se substituie în toate drepturile și
obligațiile decurgând din toate actele normative, contractele,
convențiile, înțelegerile, protocoalele, memorandumurile,
acordurile și altele asemenea, precum și în toate litigiile în care
Administrația Națională a Îmbunătățirilor Funciare este parte.
(2) Contractele, convențiile, înțelegerile, protocoalele,
memorandumurile, acordurile și altele asemenea încheiate de
Administrația Națională a Îmbunătățirilor Funciare și aflate în
executare la data adoptării prezentei ordonanțe de urgență își
mențin valabilitatea și se preiau de către Agenție.
(3) Prevederile alin. (2) se aplică și contractelor de furnizare
a energiei electrice și a celorlalte utilități.
Art. 16. — De la data încheierii protocolului prevăzut la art. 3
alin. (1), Agenția administrează bunurile din domeniul public al
statului, bunurile proprietate publică prevăzute în anexa nr. 2 din
Legea nr. 138/2004, republicată, cu modificările și completările
ulterioare, precum și bunurile din domeniul privat al statului,
până la transmiterea acestora către organizații și federații,
precum și patrimoniul propriu stabilit pe baza situațiilor
financiare existente la sfârșitul lunii anterioare datei înregistrării
ca instituție publică la organul fiscal competent.
Art. 17. — (1) Cuantumul tarifelor anuale și al tarifelor de
livrare a apei pentru irigații, stabilite în condiții concurențiale, se
aprobă de către directorul general al Agenției.
(2) Cuantumul tarifelor, stabilite în condiții concurențiale,
pentru serviciile de exploatare, întreținere și reparații ale acestei
infrastructuri se aprobă de către directorul general al Agenției.
(3) După propunerea de către consiliul de unitate de
administrare sau, după caz, de consiliul de filială și aprobarea de
către directorul general al Agenției a unor tarife pentru noi
puncte de livrare a apei pentru irigații sau după aprobarea
tarifelor reactualizate, cuantumul aprobat al acestor tarife se
transmite pentru publicare la Monitorul Oficial al României,
Partea IV-a, în termen de 5 zile de la data aprobării.
Art. 18. — Tarifele de prestații pentru alte activități de
îmbunătățiri funciare decât irigațiile se calculează anual de către
Agenție, în baza normelor metodologice aprobate prin ordin al
ministrului agriculturii și dezvoltării rurale, iar cuantumul tarifelor
se aprobă de directorul general al Agenției.

11

Art. 19. — La data desființării Administrației Naționale a
Îmbunătățirilor Funciare, Legea îmbunătățirilor funciare
nr. 138/2004, republicată în Monitorul Oficial al României,
Partea I, nr. 88 din 13 februarie 2009, cu modificările și
completările ulterioare, se modifică după cum urmează:
1. La articolul 4, litera c) va avea următorul cuprins:
ăc) realizarea de către proprietarii de teren a exploatării,
întreținerii și reparațiilor amenajărilor de îmbunătățiri funciare
situate pe terenurile pe care le dețin, inclusiv a lucrărilor de
reabilitare, executare de investiții și suportarea costurilor acestor
activități. Statul intervine prin Agenție numai pentru finanțarea
lucrărilor de investiții care sunt efectuate pe terenuri proprietate
publică și privată a statului;”.
2. La articolul 27, alineatul (5) va avea următorul cuprins:
ă(5) Punerea în funcțiune a infrastructurii de irigații care face
obiectul transmiterii la cerere, fără plată, în folosința sau în
proprietatea unei organizații se realizează din fonduri asigurate
din bugetul Agenției.”
3. La articolul 28, alineatul (3) va avea următorul cuprins:
ă(3) Punerea în funcțiune a infrastructurii de irigații care face
obiectul transmiterii la cerere, fără plată, în folosința unei
federații se realizează din fonduri asigurate din bugetul
Agenției.”
4. La articolul 39, alineatul (1) va avea următorul cuprins:
ăArt. 39. — (1) Dacă o amenajare de îmbunătățiri funciare
sau o parte a unei amenajări de îmbunătățiri funciare nu mai
îndeplinește criteriile prevăzute pentru declararea de utilitate
publică, prin hotărâre a Guvernului i se retrage recunoașterea
de utilitate publică și, după caz, se trece din domeniul public în
domeniul privat al statului sau al unităților administrativteritoriale.”
5. Alineatul (1) al articolului 30, articolele 36—38, 40—42,
44—55, 64, 67, 70, 71, literele g), i), j), k), l) și n) ale
articolului 74, litera e) a articolului 76, alineatele (5) și (6) ale
articolului 83 și articolul 90 se abrogă.
6. La anexa nr. 2, punctul 4 va avea următorul cuprins:
ă4. Lucrările de combatere a eroziunii solului, cu excepția
celor realizate pe terenuri care nu sunt în administrarea
Agenției.”
7. În tot cuprinsul legii, sintagma ăsucursală
teritorială/sucursale teritoriale” se înlocuiește cu sintagma
ăfilială județeană/filiale județene”, după caz, iar sintagma
ăAdministrația/Administrație” se înlocuiește cu sintagma
ăAgenția/Agenție”, după caz.
Art. 20. — Administrația Națională a Îmbunătățirilor Funciare
va solicita fonduri Ministerului Agriculturii și Dezvoltării Rurale
pentru activitățile desfășurate până la semnarea contractelor de
exploatare, întreținere și reparații privind amenajările de
îmbunătățiri funciare, altele decât irigațiile, referitoare la
cheltuielile prevăzute la art. 42 alin. (4) din Legea nr. 138/2004,
republicată, cu modificările și completările ulterioare, potrivit
prevederilor anexei nr. 2 la Regulamentul privind modul de
alocare, acordare și justificare a transferurilor de la bugetul de
stat pentru acoperirea cheltuielilor necesare desfășurării
activităților reglementate prin Legea îmbunătățirilor funciare
nr. 138/2004, altele decât irigațiile, aprobat prin Hotărârea
Guvernului nr. 203/2011, cu modificările și completările
ulterioare, până la desființarea acesteia, dar nu mai târziu de
31 decembrie 2011.

12

MONITORUL OFICIAL AL ROMÂNIEI, PARTEA I, Nr. 694/30.IX.2011

Art. 21. — (1) Se autorizează Ministerul Finanțelor Publice să
introducă, la propunerea ordonatorului principal de credite,
modificările ce decurg din aplicarea prevederilor prezentei
ordonanțe de urgență în structura bugetului de stat și a bugetului
Ministerului Agriculturii și Dezvoltării Rurale pe anul 2011, în

baza protocolului de predare-preluare care cuprinde și creditele
bugetare rămase neutilizate la data încheierii acestuia.
(2) Se autorizează Ministerul Agriculturii și Dezvoltării Rurale
să detalieze modificările prevăzute la alin. (1) și să le introducă
în bugetul propriu și în anexele la acesta.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul muncii, familiei și protecției sociale,
Sulfina Barbu
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu
București, 29 septembrie 2011.
Nr. 82.

GUVERNUL ROMÂNIEI

ORDONANȚĂ DE URGENȚĂ
privind stabilirea unor măsuri referitoare la Banca de Export-Import a României EXIMBANK — S.A.
Având în vedere prelungirea efectelor crizei economico-financiare la nivel european și mondial,
ținând cont de imperativul creșterii veniturilor la bugetul de stat al României,
luând în considerare necesitatea aplicării măsurilor necesare pentru modernizarea infrastructurii naționale,
având în vedere faptul că neadoptarea măsurilor propuse ar afecta grav programul investițional la nivel național și
obiectivele privind crearea de noi locuri de muncă, ca parte a strategiei de continuare a creșterii economice a României în
perspectiva următorilor ani,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Începând cu data intrării în vigoare a prezentei
ordonanțe de urgență, acțiunile deținute de stat la Banca de
Export-Import a României EXIMBANK — S.A. trec din
administrarea Autorității pentru Valorificarea Activelor Statului în
administrarea Ministerului Finanțelor Publice.
Art. 2. — (1) Profitul nerepartizat al Societății Comerciale
Banca de Export-Import a României EXIMBANK — S.A. aferent
anilor 2008, 2009 și 2010 se repartizează sub formă de
dividende, în condițiile legii.
(2) Sumele reprezentând dividendele corespunzătoare
acțiunilor statului la Banca de Export-Import a României

EXIMBANK — S.A. se virează la bugetul de stat în termen de
5 zile de la data repartizării lor.
Art. 3. — La data intrării în vigoare a prezentei ordonanțe de
urgență, art. 1 alin. (5) și (6) din Ordonanța Guvernului
nr. 64/2001 privind repartizarea profitului la societățile
naționale, companiile naționale și societățile comerciale cu
capital integral sau majoritar de stat, precum și la regiile
autonome, publicată în Monitorul Oficial al României, Partea I,
nr. 536 din 1 septembrie 2001, aprobată cu modificări prin
Legea nr. 769/2001, cu modificările și completările ulterioare,
se abrogă.

PRIM-MINISTRU

EMIL BOC
Contrasemnează:
Președintele Autorității pentru
Valorificarea Activelor Statului,
Aurelian Popa
Secretarul general al Guvernului,
Daniela Nicoleta Andreescu
Ministrul finanțelor publice,
Gheorghe Ialomițianu
București, 29 septembrie 2011.
Nr. 83.

MONITORUL OFICIAL AL ROMÂNIEI, PARTEA I, Nr. 694/30.IX.2011
GUVERNUL ROMÂNIEI

HOTĂRÂRE
privind încetarea exercitării, cu caracter temporar,
a funcției publice de subprefect al județului Giurgiu
de către domnul Fița Daniel Alexandru
Având în vedere prevederile art. 19 alin. (1) lit. a) și art. 92 din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea, cu caracter temporar, a funcției publice de subprefect al județului
Giurgiu de către domnul Fița Daniel Alexandru.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 28 septembrie 2011.
Nr. 940.

GUVERNUL ROMÂNIEI

HOTĂRÂRE
privind exercitarea, cu caracter temporar, în condițiile legii,
a funcției publice de subprefect al județului Giurgiu
de către domnul Dumitru Lucian
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Dumitru Lucian exercită, cu caracter temporar,
în condițiile legii, funcția publică de subprefect al județului Giurgiu.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 28 septembrie 2011.
Nr. 941.

13

14

MONITORUL OFICIAL AL ROMÂNIEI, PARTEA I, Nr. 694/30.IX.2011
GUVERNUL ROMÂNIEI

HOTĂRÂRE
privind aprobarea finanțării din bugetul Fondului pentru mediu
a unor studii în domeniul protecției mediului și al pădurilor
În temeiul art. 108 din Constituția României, republicată, și al art. 13 alin. (1) lit. m) și alin. (5) din Ordonanța de urgență
a Guvernului nr. 196/2005 privind Fondul pentru mediu, aprobată cu modificări și completări prin Legea nr. 105/2006, cu modificările
și completările ulterioare,
Guvernul României adoptă prezenta hotărâre.
Art. 1. — Se aprobă alocarea din bugetul Fondului pentru
mediu a sumei de 21.000 mii lei, în perioada 2011—2012,
sub formă de finanțare nerambursabilă, pentru realizarea unor
studii în domeniul protecției mediului și al pădurilor, prevăzute în
anexa care face parte integrantă din prezenta hotărâre.
Art. 2. — Suma prevăzută la art. 1 se acordă beneficiarului
Ministerul Mediului și Pădurilor, care contractează realizarea
studiilor prevăzute în anexa care face parte integrantă din

prezenta hotărâre, cu respectarea prevederilor legislației în
vigoare privind achizițiile publice.
Art. 3. — Suma alocată din bugetul Fondului pentru mediu
potrivit art. 1 se gestionează în conformitate cu prevederile
art. 2 și 3 din Hotărârea Guvernului nr. 185/2011 privind
stabilirea unor măsuri în vederea finanțării unor proiecte și
programe din bugetul Fondului pentru mediu.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu

București, 28 septembrie 2011.
Nr. 942.

ANEXĂ

L I S TA

studiilor în domeniul protecției mediului și al pădurilor care se finanțează prin bugetul Fondului pentru mediu
— mii lei —

Nr.
crt.

Denumirea

Anul
2011

Anul
2012

1.

2.

Valoarea
totală

Studiu privind monitorizarea solurilor forestiere și a materiei organice moarte de la suprafața
solurilor forestiere și determinarea emisiilor și absorbțiilor de gaze cu efect de seră din
sectorul forestier

1.500

1.500

3.000

Studiu privind realizarea aplicației pentru analiza și raportarea ciclului de viață al deșeurilor
în contextul responsabilității extinse a producătorului și a obligațiilor deținătorilor de deșeuri,
în vederea respectării ierarhiei deșeurilor și pentru atingerea obiectivelor conform Directivei
2008/98/CE a Parlamentului European și a Consiliului din 19 noiembrie 2008 privind
deșeurile și de abrogare a anumitor directive

2.000

16.000

18.000

T O T A L:

3.500

17.500

21.000

MONITORUL OFICIAL AL ROMÂNIEI, PARTEA I, Nr. 694/30.IX.2011

15

GUVERNUL ROMÂNIEI

HOTĂRÂRE
pentru aprobarea celui de-al doilea Acord de modificare
a contractului de proiectare și construire a autostrăzii
Brașov—Cluj—Borș
În temeiul art. 108 din Constituția României, republicată, și al art. 2 din
Ordonanța de urgență a Guvernului nr. 120/2003 pentru aprobarea demarării de
către Compania Națională de Autostrăzi și Drumuri Naționale din România — S.A.
a procedurii de negociere cu o singură sursă cu firma Bechtel International Inc., în
vederea încheierii contractului de proiectare, construire și finanțare a autostrăzii
Brașov—Cluj—Borș, aprobată prin Legea nr. 32/2004.
Guvernul României adoptă prezenta hotărâre.
Articol unic. — Se aprobă cel de-al doilea Acord de modificare a contractului
de proiectare și construire a autostrăzii Brașov—Cluj—Borș, prevăzut în anexa*)
care face parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu
București, 28 septembrie 2011.
Nr. 943.
*) Anexa nu se publică, fiind clasificată potrivit legii.

ACTE ALE BĂNCII NAȚIONALE A ROMÂNIEI ȘI
A L E C O M I S I E I N A Ț I O N A L E A VA L O R I L O R M O B I L I A R E
BANCA NAȚIONALĂ A ROMÂNIEI

COMISIA NAȚIONALĂ A VALORILOR MOBILIARE

Nr. 11 din 30 septembrie 2011

Nr. 71 din 30 septembrie 2011

ORDIN
privind aprobarea Regulamentului Băncii Naționale a României și al Comisiei Naționale
a Valorilor Mobiliare nr. 15/10/2011 referitor la plasamentele prevăzute de art. 831
din Legea nr. 287/2009 privind Codul civil
Având în vedere dispozițiile art. 794, 798, 831, 832 și 833 din Legea nr. 287/2009 privind Codul civil, republicată, și ale
art. 216 din Legea nr. 71/2011 pentru punerea în aplicare a Legii nr. 287/2009 privind Codul civil,
în temeiul art. 48 din Legea nr. 312/2004 privind Statutul Băncii Naționale a României, precum și al prevederilor art. 1, 2
și ale art. 7 alin. (1), (3), (10) și (15) din Statutul Comisiei Naționale a Valorilor Mobiliare, aprobat prin Ordonanța de urgență a
Guvernului nr. 25/2002, aprobată cu modificări și completări prin Legea nr. 514/2002, cu modificările și completările ulterioare,
Banca Națională a României și Comisia Națională a Valorilor Mobiliare emit următorul ordin:
Art. 1. — Se aprobă Regulamentul Băncii Naționale a
României și al Comisiei Naționale a Valorilor Mobiliare
nr. 15/10/2011 referitor la plasamentele prevăzute de art. 831
Președintele Consiliului de administrație
al Băncii Naționale a României,
Mugur Constantin Isărescu

din Legea nr. 287/2009 privind Codul civil, prevăzut în anexa
care face parte integrantă din prezentul ordin.
Art. 2. — Prezentul ordin și regulamentul menționat la art. 1
se publică în Monitorul Oficial al României, Partea I.
Președintele Comisiei Naționale a Valorilor Mobiliare,
Gabriela Anghelache

16

MONITORUL OFICIAL AL ROMÂNIEI, PARTEA I, Nr. 694/30.IX.2011
ANEXĂ

R E G U L A M E N T Nr. 15/10/2011

referitor la plasamentele prevăzute de art. 831 din Legea nr. 287/2009 privind Codul civil
Art.1. — (1) Prin prezentul regulament se stabilesc
plasamentele prevăzute la art. 831 din Legea nr. 287/2009
privind Codul civil.
(2) Prevederile prezentului regulament vor fi aplicabile
exclusiv în interpretarea actelor sau faptelor juridice prevăzute
la alin. (1).
Art. 2. — Următoarele tipuri de plasamente se circumscriu
scopurilor art. 1:
a) plasamentele în titluri de stat emise de statul român;
b) plasamentele încredințate unei instituții de credit, astfel
cum este definită în Ordonanța de urgență a Guvernului

nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, autorizată să funcționeze
pe teritoriul României, de natura depozitelor garantate de o
schemă de garantare oficial recunoscută potrivit art. 3 din
Ordonanța Guvernului nr. 39/1996 privind înființarea și
funcționarea Fondului de garantare a depozitelor în sistemul
bancar, republicată, cu modificările și completările ulterioare, și
în limita plafonului de garantare aplicabil conform Ordonanței
Guvernului nr. 39/1996.

RECTIFICĂRI
La Ordonanța Guvernului nr. 13/2011 privind dobânda legală remuneratorie și penalizatoare pentru obligații
bănești, precum și pentru reglementarea unor măsuri financiar-fiscale în domeniul bancar, publicată în Monitorul
Oficial al României, Partea I, nr. 607 din 29 august 2011, se face următoarea rectificare (care aparține emitentului):
— la liniuța a 2-a din mențiunea finală privitoare la transpunerea normelor comunitare, în loc de: ă— la cap. III—V:”
se va citi: ă— la cap. II:”.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 694/30.IX.2011 conține 16 pagini.

Prețul: 3,20 lei

&JUYDGY|526556]
ISSN 1453—4495

