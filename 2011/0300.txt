PARTEA I

Anul 179 (XXIII) — Nr. 300

Luni, 2 mai 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 212 din 15 februarie 2011 referitoare la excepția de
neconstituționalitate a prevederilor art. 12 alin. 3 din
Legea cetățeniei române nr. 21/1991 ........................

2–3

Decizia nr. 240 din 17 februarie 2011 referitoare la excepția de
neconstituționalitate a dispozițiilor art. 69 alin. (1) lit. i)
din Legea nr. 360/2002 privind Statutul polițistului ....

3–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.31. — Ordin al ministrului apărării naționale privind
stabilirea responsabilităților pentru asigurarea
compatibilității electromagnetice în Ministerul Apărării
Naționale ....................................................................

5–12

1.439/1.930. — Ordin al ministrului muncii, familiei și protecției
sociale, interimar, și al ministrului finanțelor publice
pentru aprobarea Normelor metodologice de aplicare
a Legii nr. 52/2011 privind exercitarea unor activități cu
caracter ocazional desfășurate de zilieri ....................

13–14

1.936. — Ordin al ministrului finanțelor publice privind
prospectul de emisiune al obligațiunilor de stat cu
cupon denominate în euro lansate în luna mai 2011 ....

14–15

ACTE ALE BĂNCII NAȚIONALE A ROMÂNIEI
15.

— Circulară privind nivelul ratei dobânzii de referință a
Băncii Naționale a României valabil în luna mai 2011

16

2

MONITORUL OFICIAL AL ROMÂNIEI, PARTEA I, Nr. 300/2.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 212
din 15 februarie 2011

referitoare la excepția de neconstituționalitate a prevederilor art. 12 alin. 3
din Legea cetățeniei române nr. 21/1991
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 12 alin. 3 din Legea cetățeniei române
nr. 21/1991, excepție ridicată de Eugenia Vlas în Dosarul
nr. 107/2/2009 al Înaltei Curți de Casație și Justiție — Secția de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, întrucât textul de lege criticat nu se mai
află în vigoare, neîndeplinind cerința prevăzută de art. 29
alin. (1) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2009, pronunțată în Dosarul
nr. 107/2/2009, Înalta Curte de Casație și Justiție — Secția de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 12 alin. 3 din Legea cetățeniei române
nr. 21/1991, excepție ridicată de Eugenia Vlas într-o cauză în
legătură cu redobândirea cetățeniei române.
În motivarea excepției de neconstituționalitate autorul
acesteia susține, în esență, că prin limitarea numărului de cereri
ce pot fi depuse anual în vederea acordării sau redobândirii
cetățeniei române este nesocotit dreptul la soluționarea cauzelor
într-un termen rezonabil. Arată că legea trebuie aplicată unitar
atât pentru cetățenii de naționalitate română ai Republicii
Moldova care pot depune cererile de acordare sau redobândire
a cetățeniei române la misiunile diplomatice sau oficiile
consulare ale României din străinătate, cât și pentru cei care le
depun în Republica Moldova.
Înalta Curte de Casație și Justiție — Secția de contencios
administrativ și fiscal consideră că dispozițiile de lege criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 12 alin. 3 din Legea cetățeniei române
nr. 21/1991, în redactarea cuprinsă în forma republicată în
Monitorul Oficial al României, Partea I, nr. 98 din 6 martie 2000.
Ulterior sesizării Curții Constituționale cu soluționarea prezentei
excepții de neconstituționalitate a fost adoptată Legea
nr. 354/2009 privind aprobarea Ordonanței de urgență a
Guvernului nr. 36/2009 pentru modificarea și completarea Legii
cetățeniei române nr. 21/1991, publicată în Monitorul Oficial al
României, Partea I, nr. 781 din 16 noiembrie 2009, care, prin
art. I pct. 3, abrogă expres dispozițiile art. 12 alin. 3 din Legea
nr. 21/1991. Legea nr. 21/1991 a fost din nou republicată, în
Monitorul Oficial al României, Partea I, nr. 576 din 13 august
2010, prevederile de lege criticate nemairegăsindu-se în
cuprinsul acesteia.
La data ridicării excepției de neconstituționalitate, textul de
lege criticat avea următorul cuprins:
— Art. 12 alin. 3: ăÎn situația în care, la nivelul misiunilor
diplomatice și oficiilor consulare, numărul solicitanților este cu
mult mai mare decât capacitatea de procesare a oficiului, se va
proceda la programarea acestora în limita a 30.000 de dosare
pe an, pentru fiecare oficiu consular.”
În opinia autorului excepției de neconstituționalitate, textul de
lege criticat contravine dispozițiilor din art. 21 alin. (3) din
Constituție și ale art. 6 paragraful 1 din Convenția pentru
apărarea drepturilor omului și a libertăților fundamentale
referitoare la durata rezonabilă a termenului de soluționare a
cauzelor. De asemenea, se invocă în susținerea excepției și
prevederile din Legea fundamentală cuprinse la art. 16 alin. (1)
care consacră egalitatea cetățenilor în fața legii și a autorităților
publice, la art. 53 referitor la restrângerea exercițiului unor
drepturi sau al unor libertăți și la art. 115 alin. (4) referitor la
necesitatea motivării urgenței care determină emiterea
ordonanțelor de urgență.
Examinând excepția de neconstituționalitate, Curtea
constată că, ulterior sesizării sale cu soluționarea acesteia, a
fost adoptată Legea nr. 354/2009 privind aprobarea Ordonanței
de urgență a Guvernului nr. 36/2009 pentru modificarea și
completarea Legii cetățeniei române nr. 21/1991, publicată în
Monitorul Oficial al României, Partea I, nr. 781 din 16 noiembrie
2009. Prin art. I pct. 3, această lege abrogă expres dispozițiile
art. 12 alin. 3 din Legea nr. 21/1991, criticate de autorul
excepției. Prin urmare, excepția nu mai îndeplinește una dintre
condițiile de admisibilitate prevăzute de art. 29 alin. (1) din
Legea nr. 47/1992, și anume aceea care impune ca textul legal
ce formează obiectul acesteia să fie în vigoare. Față de
momentul pronunțării asupra prezentei excepții, Curtea constată
că aceasta a devenit inadmisibilă, prevederile art. 12 alin. 3 din
Legea nr. 21/1991 fiind abrogate.

MONITORUL OFICIAL AL ROMÂNIEI, PARTEA I, Nr. 300/2.V.2011

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 12 alin. 3 din Legea cetățeniei
române nr. 21/1991, excepție ridicată de Eugenia Vlas în Dosarul nr. 107/2/2009 al Înaltei Curți de Casație și Justiție — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 240
din 17 februarie 2011

referitoare la excepția de neconstituționalitate a dispozițiilor art. 69 alin. (1) lit. i)
din Legea nr. 360/2002 privind Statutul polițistului
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 69 alin. (1) lit. i) din Legea nr. 360/2002 privind
Statutul polițistului, excepție ridicată de Constantin Preoteasa în
Dosarul nr. 6.349/97/2009 al Tribunalului Hunedoara — Secția
comercială și contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât autorul excepției solicită, în realitate, completarea
textului de lege criticat.
C U R T E A,

având în vedere actele și lucrările dosarului, constată
următoarele:
Prin Încheierea din 7 aprilie 2010, pronunțată în Dosarul
nr. 6.349/97/2009, Tribunalul Hunedoara — Secția
comercială și contencios administrativ și fiscal a sesizat
Curtea Constituțională cu excepția de neconstituționalitate

a dispozițiilor art. 69 alin. (1) lit. i) din Legea nr. 360/2002
privind Statutul polițistului.
Excepția a fost ridicată de Constantin Preoteasa cu prilejul
soluționării unei acțiuni în contencios administrativ având ca
obiect cererea de anulare a dispoziției de încetare a raporturilor
de serviciu în baza art. 69 alin. (1) lit. i) din Legea nr. 360/2002.
În motivarea excepției de neconstituționalitate autorul
acesteia susține, în esență, că textul de lege criticat, care
exceptează de la situațiile de încetare a raporturilor de muncă
ale polițistului situația în care acesta a fost condamnat prin
hotărâre judecătorească definitivă pentru o infracțiune săvârșită
din culpă, dar pentru care s-a dispus suspendarea executării
pedepsei închisorii sau amenzii penale, este discriminatoriu.
Astfel, arată că, deși aplicarea pedepsei amenzii relevă un grad
de pericol social mai mic al faptei penale decât în situația când
a fost aplicată pedeapsa închisorii, dar s-a dispus suspendarea
executării pedepsei, textul de lege criticat nu cuprinde între
excepțiile enumerate și cazul în care polițistul este condamnat
definitiv la pedeapsa cu amenda pentru o faptă săvârșită din
culpă. Ca urmare, se ajunge la situația nefirească și
disproporționată când raporturile de serviciu ale polițistului
încetează chiar și în situația aplicării unei pedepse cu amenda
pentru o faptă penală cu un pericol social foarte mic.
Tribunalul Hunedoara — Secția comercială și contencios
administrativ și fiscal consideră că textul de lege criticat este
neconstituțional. În acest sens, arată că legiuitorul, în redactarea
art. 69 alin. (1) lit. i) din Legea nr. 360/2002, nu a avut în vedere
gravitatea sancțiunilor, ci modalitatea de executare a acestora.
Or, din modul de reglementare a sistemului pedepselor în
dreptul penal rezultă că pedeapsa amenzii penale este cea mai
blândă dintre sancțiunile principale ce pot fi aplicate în cazul
săvârșirii de infracțiuni, motiv pentru care, indiferent de forma

4

MONITORUL OFICIAL AL ROMÂNIEI, PARTEA I, Nr. 300/2.V.2011

de executare a acesteia, ea este mai puțin gravă decât
pedeapsa
închisorii,
chiar
suspendată
condiționat,
necontravenind art. 52 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 69 alin. (1) lit. i) din Legea nr. 360/2002 privind
Statutul polițistului, publicată în Monitorul Oficial al României,
Partea I, nr. 440 din 24 iunie 2002, așa cum au fost modificate
prin art. I pct. 40 din Ordonanța de urgență a Guvernului
nr. 89/2003 pentru modificarea și completarea Legii nr. 360/2002
privind Statutul polițistului, publicată în Monitorul Oficial al
României, Partea I, nr. 715 din 14 octombrie 2003, și aprobată
cu modificări și completări prin Legea nr. 101/2004, publicată în
Monitorul Oficial al României, Partea I, nr. 346 din 20 aprilie
2004.
Textul de lege criticat are următoarea redactare:
ăArt. 69. — (1) Încetarea raporturilor de serviciu ale polițistului
se dispune în mod corespunzător de către persoanele care,
potrivit art. 15, au competența de acordare a gradelor
profesionale și are loc: [...]

i) când este condamnat prin hotărâre judecătorească rămasă
definitivă, cu excepția cazurilor în care s-a dispus suspendarea
executării pedepsei închisorii sau amenzii penale pentru
infracțiuni săvârșite din culpă, pe baza aprobării persoanelor
care au acordat gradele profesionale prevăzute la art. 15;”
Autorul excepției consideră că textul de lege criticat este
contrar dispozițiilor art. 16 alin. (1) și art. 53 din Constituție
referitoare la egalitatea în drepturi a cetățenilor și restrângerea
exercițiului unor drepturi sau libertăți.
Examinând excepția de neconstituționalitate, Curtea
constată că autorul excepției este nemulțumit de faptul că art. 69
alin. (1) lit. i) din Legea nr. 360/2002 nu cuprinde în ipoteza sa
și situația în care polițistul a fost condamnat definitiv la o
pedeapsă cu amenda pentru săvârșirea unei infracțiuni din
culpă.
Situația invocată de autorul excepției relevă într-adevăr o
situație comparabilă celei reglementate de textul de lege criticat.
Astfel, aplicarea pedepsei amenzii are în vedere situațiile în care
infracțiunea este apreciată ca având un pericol social mai redus.
Deopotrivă, măsura suspendării executării pedepsei închisorii
poate fi dispusă numai în cazul în care pedeapsa aplicată este
închisoarea de cel mult 3 ani, astfel că sunt avute în vedere
infracțiuni cu un pericol social redus. La acordarea acestei
măsuri contribuie și o serie de factori ce țin de persoana
condamnatului, respectiv antecedentele sale penale și faptul că
instanța apreciază că scopul pedepsei poate fi atins chiar fără
executarea acesteia. Desigur, factorul determinant în stabilirea
concretă a gravității faptei și aplicarea pedepsei revine
judecătorului, care, în funcție de împrejurările de fapt pe care le
evaluează, stabilește pedeapsa aplicabilă și modul de executare
a acesteia.
Cu toate acestea, Curtea constată că acoperirea
neconstituționalității în sensul celor arătate de autorul excepției
nu poate fi realizată decât prin completarea textului de lege
criticat, critica nevizând conținutul acestui text, ci o omisiune
legislativă.
Or, potrivit dispozițiilor art. 2 alin. (3) din Legea nr. 47/1992:
ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.”

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 69 alin. (1) lit. i) din Legea nr. 360/2002 privind
Statutul polițistului, excepție ridicată de Constantin Preoteasa în Dosarul nr. 6.349/97/2009 al Tribunalului Hunedoara — Secția
comercială și contencios administrativ și fiscal.
Definitivă și general obligatorie.
Pronunțată în ședința publică din data de 17 februarie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 300/2.V.2011

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind stabilirea responsabilităților pentru asigurarea compatibilității electromagnetice
în Ministerul Apărării Naționale
Luând în considerare prevederile art. 10 alin. (1) lit. b) din Ordonanța de urgență a Guvernului nr. 79/2002 privind cadrul
general de reglementare a comunicațiilor, aprobată cu modificări și completări prin Legea nr. 591/2002, cu modificările și
completările ulterioare, și ale Hotărârii Guvernului nr. 982/2007 privind compatibilitatea electromagnetică,
în scopul asigurării compatibilității electromagnetice a echipamentelor radioelectrice din dotarea Ministerului Apărării
Naționale,
în temeiul prevederilor art. 33 alin. (1) și art. 51 din Legea nr. 346/2006 privind organizarea și funcționarea Ministerului
Apărării Naționale, cu modificările ulterioare,
ministrul apărării naționale emite prezentul ordin.
Art. 1. — (1) Compatibilitatea electromagnetică se asigură
prin aplicarea de măsuri tehnice și organizatorice aprobate de
structurile cu responsabilități din componența Ministerului
Apărării Naționale, denumit în continuare MApN.
(2) În sensul prezentului ordin, termenii și expresiile de mai
jos au următoarele semnificații:
a) echipament radioelectric — orice aparat sau instalație fixă
care funcționează cu ajutorul frecvențelor radio;
b) aparat — orice dispozitiv finit sau orice combinație de
astfel de dispozitive achiziționate ca unitate funcțională
independentă, destinat utilizatorului final și susceptibil să
producă perturbații electromagnetice ori a cărui funcționare este
susceptibilă de a fi afectată de astfel de perturbații;
c) instalație fixă — o combinație specifică a mai multor tipuri
de aparate și, după caz, a altor dispozitive care sunt asamblate,
instalate și destinate a fi utilizate în mod permanent într-o locație
prestabilită;
d) compatibilitate electromagnetică — capacitatea
echipamentelor de a funcționa satisfăcător în mediul lor
electromagnetic, fără a produce ele însele perturbații
electromagnetice prejudiciabile pentru alte echipamente din
mediul respectiv;
e) perturbație electromagnetică — orice fenomen
electromagnetic
care
poate
degrada
funcționarea
echipamentelor radioelectrice. O perturbație electromagnetică
poate fi un zgomot electromagnetic, un semnal nedorit sau o
modificare a însuși mediului de propagare;
f) mediu electromagnetic — toate fenomenele
electromagnetice observabile într-o anumită locație;
g) zonă de protecție electromagnetică — zona din mediul
electromagnetic al unui echipament radioelectric în care
prezența unui alt echipament poate provoca perturbații
electromagnetice prejudiciabile;
h) organism notificat — organism desemnat de Ministerul
Comunicațiilor și Societății Informaționale pentru evaluarea
echipamentelor din punctul de vedere al conformității cu
cerințele esențiale privind compatibilitatea electromagnetică,
prevăzute în Hotărârea Guvernului nr. 982/2007 privind
compatibilitatea electromagnetică;
i) standard militar tehnic — document în care sunt precizate
normele sau ansamblul de norme care reglementează calitatea,
caracteristicile și forma unui echipament radioelectric militar;
j) program offset — un set de compensații economice pentru
achiziționarea de produse, lucrări sau servicii de pe piața
externă, în domeniul apărării, ordinii publice și siguranței
naționale.

Art. 2. — La nivelul MApN se stabilesc următoarele structuri
cu responsabilități pe linia asigurării compatibilității
electromagnetice:
a) Departamentul pentru armamente;
b) Direcția comunicații și informatică a Statului Major
General, denumită în continuare DCI/SMG;
c) Direcția generală de informații a apărării, denumită în
continuare DGIA;
d) statele majore ale categoriilor de forțe ale armatei;
e) Agenția Militară pentru Managementul Frecvențelor Radio,
denumită în continuare AMMFR.
Art. 3. — Departamentul pentru armamente răspunde de:
a) întocmirea și actualizarea, de către Agenția Militară de
Standardizare, împreună cu AMMFR, a listei cu standarde
militare privind compatibilitatea electromagnetică;
b) transmiterea listei cu standarde militare privind
compatibilitatea electromagnetică Biroulului standardizare și
interoperabilitate din cadrul Statului Major General, în vederea
aprobării de către președintele Consiliului de standardizare și
interoperabilitate al MApN;
c) înscrierea de către Agenția de Cercetare pentru Tehnică și
Tehnologii Militare, denumită în continuare ACTTM, în cadrul
specificației tehnice a fiecărui echipament radioelectric a
denumirii standardelor militare ale căror prevederi trebuie
respectate pentru asigurarea compatibilității electromagnetice;
d) evaluarea conformității cu standardele și reglementările
privind compatibilitatea electromagnetică a echipamentelor
radioelectrice militare achiziționate, fabricate, modificate sau
primite ca donație ori prin intermediul programelor offset de către
structurile din compunerea MApN;
e) dezvoltarea, operaționalizarea și menținerea în cadrul
MApN, prin ACTTM, a capacităților de testare — evaluare în
domeniul compatibilității electromagnetice.
Art. 4. — (1) Măsurile de asigurare a compatibilității
electromagnetice pe timpul instalării și exploatării
echipamentelor radioelectrice militare se stabilesc în cadrul
actelor normative specifice elaborate de structurile cu
responsabilități, astfel:
a) DCI/SMG, pentru echipamentele radioelectrice de
comunicații din dotarea MApN;
b) DGIA, pentru echipamentele radioelectrice din dotarea
proprie și a structurilor subordonate;
c) statele majore ale categoriilor de forțe ale armatei, pentru
echipamentele de radionavigație, de radiolocație, sistemele de
armamente și alte echipamente radioelectrice caracteristice
fiecărei categorii de forțe, cu excepția celor de comunicații.

6

MONITORUL OFICIAL AL ROMÂNIEI, PARTEA I, Nr. 300/2.V.2011

(2) Măsurile de asigurare a compatibilității electromagnetice
pentru echipamentele radioelectrice de comunicații din dotarea
DGIA sunt stabilite cu avizul DCI/SMG.
Art. 5. — AMMFR este structura de specialitate care
stabilește principiile și regulile generale în domeniul
compatibilității electromagnetice, coordonează și controlează
modul de aplicare a acestora în MApN. În acest scop, AMMFR
are următoarele responsabilități:
a) elaborează acte normative specifice, studii și analize de
caz pe linia compatibilității electromagnetice în MApN;
b) coordonează aplicarea măsurilor de asigurare a
compatibilității electromagnetice pe timpul achiziției, instalării și
exploatării echipamentelor radioelectrice din dotarea MApN, la
solicitarea structurii responsabile cu achiziția, instalarea și
exploatarea respectivelor echipamente;
c) analizează și soluționează cererile de sprijin cu frecvențe
pentru echipamentele radioelectrice militare.
Art. 6. — (1) AMMFR întocmește, actualizează și
gestionează următoarele baze de date:
a) privind caracteristicile de lucru ale echipamentelor
radioelectrice din dotarea MApN, care trebuie să conțină date
referitoare la: gama frecvențelor de lucru, ecartul, codurile
simbolului de emisie, lărgimea de bandă ocupată a semnalului,
tipul și câștigul antenei, puterea efectiv radiată, alte informații
necesare;
b) privind locurile de dispunere și parametrii tehnici de emisie
aprobați pentru echipamentele radioelectrice instalate
permanent în perimetre administrate de structuri ale MApN, care
trebuie să conțină date referitoare la: denumirea locurilor de
instalare și coordonatele geografice în grade, minute, secunde
ale fiecărei antene, frecvențele de emisie și recepție asignate,
codurile simbolului de emisie, lărgimea de bandă ocupată a
semnalului, înălțimea, tipul și câștigul antenei, puterea efectiv
radiată, alte informații necesare efectuării analizelor de
compatibilitate electromagnetică;
c) privind frecvențele radio asignate pe utilizatori, necesare
punerii în funcțiune a echipamentelor radioelectrice din dotarea
Armatei României.
(2) AMMFR poate pune la dispoziția structurilor cu
responsabilități
pe
linia
asigurării
compatibilității
electromagnetice în MApN, la cerere, în scopul îndeplinirii
atribuțiilor pe linia compatibilității electromagnetice, informații
cuprinse în bazele de date proprii.
Art. 7. — Structurile prevăzute la art. 4 au obligația obținerii
avizului de specialitate din partea AMMFR pentru actele
normative specifice, doctrinele și manualele care conțin măsuri
de asigurare a compatibilității electromagnetice.
Art. 8. — (1) Pe linia compatibilității electromagnetice,
AMMFR asigură utilizarea eficientă a frecvențelor radio aflate în
administrarea MApN și reprezintă interesele acestuia în relația
cu instituțiile și organizațiile militare și civile cu responsabilități în
domeniu, naționale și internaționale, în scopul armonizării
reglementărilor specifice, protejării lucrului echipamentelor
radioelectrice din dotarea structurilor MApN și soluționării
eventualelor perturbații electromagnetice prejudiciabile produse
de către acestea sau de cele aparținând altor utilizatori.
(2) Reprezentantul MApN în Comisia Interdepartamentală de
Radiocomunicații este propus din rândul specialiștilor care își
desfășoară activitatea în cadrul AMMFR.
(3) AMMFR este unica structură din MApN care realizează
alocarea, asignarea și evidența frecvențelor sau canalelor radio
necesare punerii în funcțiune a tuturor echipamentelor
radioelectrice din dotarea Armatei României.
Art. 9. — (1) Înainte de inițierea activității de introducere în
dotarea MApN a echipamentelor radioelectrice, structura
beneficiară a echipamentului, indiferent de forma de obținere,
transmite spre avizare AMMFR cererea de sprijin cu frecvențe

radio, denumită în continuare CSFR, conform modelului
prevăzut în anexa care face parte integrantă din prezentul ordin.
(2) Cererea de sprijin cu frecvențe radio se identifică printr-un
număr unic de înregistrare acordat de AMMFR pentru fiecare tip
de echipament radioelectric, iar după avizare devine parte
integrantă a documentului cu cerințele operaționale.
(3) Avizul AMMFR privind asigurarea resurselor de frecvențe
radio se emite în termen de 45 de zile de la primirea CSFR.
(4) Se interzice inițierea oricărei activități menite a avea ca
rezultat atât introducerea în dotare a unor echipamente
radioelectrice, cât și modernizarea celor existente, fără
obținerea avizului favorabil de la AMMFR privind asigurarea
resurselor de frecvențe radio.
(5) Pe timpul activităților de testare și evaluare a
echipamentelor radioelectrice, structura beneficiară urmărește
respectarea cerințelor esențiale privind compatibilitatea
electromagnetică.
Art. 10. — În termen de 60 de zile de la intrarea în dotarea
MApN a unui nou tip de echipament radioelectric sau de la
modernizarea unuia existent, structura beneficiară transmite
către AMMFR o copie a CSFR originale completată cu toate
caracteristicile tehnice ale echipamentului.
Art. 11. — (1) În vederea instalării unui echipament
radioelectric ca instalație fixă în perimetre administrate de
MApN, structura care elaborează proiectul tehnic solicită
AMMFR avizul de compatibilitate electromagnetică.
(2) Avizul de compatibilitate electromagnetică devine anexă
a proiectului tehnic de instalare și este valabil pe o perioadă de
un an de la data acordării. La nevoie, structura care realizează
proiectul tehnic solicită AMMFR prelungirea valabilității avizului
de compatibilitate electromagnetică.
(3) Se interzice începerea lucrărilor de instalare a unui
echipament radioelectric ca instalație fixă fără avizul favorabil
al AMMFR și, la solicitarea acesteia, al ACTTM.
(4) Șeful structurii care solicită instalarea unui echipament
radioelectric ca instalație fixă răspunde de respectarea întocmai
a proiectului tehnic de instalare.
(5) O copie a proiectului tehnic de instalare a echipamentului
radioelectric ca instalație fixă se păstrează la nivelul structurii
militare care administrează perimetrul.
Art. 12. — Avizul acordat de MApN în baza actelor normative
în vigoare pentru echipamentele radioelectrice care urmează a
fi instalate în afara perimetrelor administrate de MApN și care
aparțin structurilor civile sau instituțiilor din domeniul apărării
naționale, ordinii publice și siguranței naționale conține
obligatoriu avizul de compatibilitate electromagnetică din partea
AMMFR și, la solicitarea acesteia, din partea ACTTM.
Art. 13. — (1) AMMFR realizează analiza de compatibilitate
electromagnetică cu ajutorul aplicațiilor informatice specifice și,
la nevoie, folosind echipamente proprii de monitorizare și
analiză a spectrului.
(2) Pentru îndeplinirea misiunilor specifice, AMMFR poate
solicita sprijin atât din partea structurilor din compunerea MApN,
cât și din partea unor instituții cu care sunt încheiate acorduri de
colaborare.
(3) Pentru perimetrele MApN administrate de DGIA, AMMFR
și, la solicitarea acesteia, ACTTM acordă aviz de compatibilitate
electromagnetică după obținerea, în prealabil, a avizului DGIA.
Art. 14. — (1) Pentru instalarea/punerea în funcțiune a unor
echipamente în zona de protecție electromagnetică a unui
echipament radioelectric din dotarea MApN, avizul de
compatibilitate electromagnetică se acordă de AMMFR în baza
unui studiu de compatibilitate electromagnetică, avizat din
punctul de vedere al conformității cu cerințele esențiale privind
compatibilitatea electromagnetică de către ACTTM, cu sprijinul
structurii care are în dotare echipamentul radioelectric.

7

MONITORUL OFICIAL AL ROMÂNIEI, PARTEA I, Nr. 300/2.V.2011
(2) Studiul de compatibilitate electromagnetică se
elaborează, prin grija celui care solicită avizul din partea MApN,
de către un organism notificat și se anexează la proiectul tehnic
de instalare a echipamentului.
Art. 15. — (1) Echipamentele radioelectrice mobile se
instalează și se pun în funcțiune numai cu respectarea măsurilor
de asigurare a compatibilității electromagnetice.
(2) Șeful structurii de comunicații și informatică stabilește,
împreună cu managerul de frecvențe, măsurile tehnice și
organizatorice
pentru
asigurarea
compatibilității
electromagnetice a tuturor echipamentelor radioelectrice care
se pun în funcțiune în zona de responsabilitate a structurii
proprii.
(3) Șeful de stat major al structurii care administrează
perimetrul în care sunt dislocate temporar mai multe unități
militare stabilește măsurile de rezolvare a eventualelor situații
conflictuale privind asigurarea compatibilității electromagnetice
pentru toate echipamentele radioelectrice dislocate în zona sa
de administrare.
Art. 16. — Procedurile privind raportarea și modul de
soluționare a perturbațiilor electromagnetice prejudiciabile se
stabilesc prin dispoziția șefului Statului Major General de
organizare și funcționare a sistemului de comunicații și
informatic al Armatei României.

Art. 17. — Pentru prevenirea unor abateri în folosirea
echipamentelor radioelectrice, comandanții/șefii de la toate
eșaloanele dispun măsurile necesare pentru:
a) verificarea etalonării frecvenței de lucru și a controlului
radiațiilor parazite a echipamentelor radioelectrice, conform
documentației tehnice;
b) realizarea acordului și a lucrului în emisie folosind puteri
variabile, corespunzătoare distanței minime de propagare
necesare îndeplinirii misiunii;
c) organizarea și executarea unui control riguros asupra
respectării întocmai a regulilor privind instalarea, exploatarea și
mentenanța echipamentelor radioelectrice, ținerii evidenței
corecte și utilizării stricte numai a caracteristicilor de lucru puse
la dispoziție.
Art. 18. — La data intrării în vigoare a prezentului ordin se
abrogă Ordinul general al ministrului apărării naționale nr. O.G.
40/1982*) privind activitatea de radiocomunicații în Armata
României.
Art. 19. — În termen de 90 de zile de la data intrării în vigoare
a prezentului ordin, structurile cu responsabilități pe linia
asigurării compatibilității electromagnetice prevăzute la art. 2
elaborează/actualizează proceduri de operare specifice în
vederea aplicării unitare a acestuia.
Art. 20. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 19 aprilie 2011.
Nr. M.31.
*) Ordinul general al ministrului apărării naționale nr. O.G. 40/1982 nu a fost publicat în Buletinul Oficial al României, Partea I, deoarece avea ca obiect
reglementări din sectorul de apărare a țării și securitate națională.
ANEXĂ

CERERE DE SPRIJIN CU FRECVENȚE RADIO

— model —
NIVELUL DE CLASIFICARE
Exemplar unic
CERERE DE SPRIJIN CU FRECVENȚE RADIO (CSFR)

Nr. AMMFR:

Data:
Nr. pagini:
Aviz AMMFR nr:

Destinatar:

Expeditor:

Șeful Agenției Militare pentru Managementul Frecvențelor
Radio

(Numele, prenumele, funcția, denumirea în clar a structurii sau
instituției)

1.

Nomenclatura echipamentului sau/și codul modelului:

2.

Scopul CSFR: (se bifează ăx” pentru una dintre opțiunile de mai jos)

CERCETARE EXPERIMENTALĂ
SAU DEZVOLTARE PRELIMINARĂ

DEZVOLTARE ȘTIINȚIFICĂ
SAU TEHNOLOGICĂ

EXPLOATARE OPERAȚIONALĂ

8

MONITORUL OFICIAL AL ROMÂNIEI, PARTEA I, Nr. 300/2.V.2011
I. UTILIZAREA ECHIPAMENTULUI

1.

Funcții și obiective:

2.

Modul de operare:

3.

Programul de lucru:

4.

Mediul de operare:

5.

Zona geografică pentru cercetare experimentală sau pentru activități de dezvoltare:

6.

Zona geografică pentru exploatare operațională:

7.

Numărul de echipamente pentru experimentare sau dezvoltare:

8.

Numărul de echipamente pentru exploatare operațională:

9.

Numărul echipamentelor de același tip exploatate simultan în același mediu electromagnetic:

10.

Data de început și sfârșit pentru evaluarea activităților de cercetare experimentală sau de dezvoltare:

11.

Data intrării în exploatare operațională:

12.

Numărul de înregistrare anterior:
(dacă este cazul se bifează ăx” pentru una dintre opțiunile de mai jos)

CONTINUARE
fără modificări

ANULARE
cerere anterioară

COMPLETARE

II. CARACTERISTICILE ECHIPAMENTULUI DE EMISIE

1.

Nomenclatura/nr. modelului:

2.

Numele producătorului:

3.

Platforma emițătorului:

4.

Tipul emițătorului:

5.

Gama de lucru:

6.

Modul de acord:

7.

Canale de radiofrecvență (ecartul):
8.

Codurile simbolurilor de emisie:

9.

Toleranța de frecvență:

10.

Filtre de frecvență:
Da
Nu

12.

Lărgimea de bandă:
Calculată
Măsurată

11.

Spectru împrăștiat:

13.

Rata maximă de transfer:

14.

Tipuri de modulație și de cod:

Da

a) –3 dB =
b) –20 dB =
c) –40 dB =
d) –60 dB =
e) –OCCBW =

Nu

15.
16.

Preamplificare:

18.

Caracteristicile impulsului:
a) rata;
b) lățimea;
c) timpul de urcare;
d) timpul de coborâre;
e) rata de comprimare.

21.

Nivelul armonicelor:
a) de ordin 2:
b) de ordin 3:
c) altele:

23.

Comentarii:

Da

Nu

Frecvența maximă modulatoare:

17.

Raportul de deviație:

19.

Puterea:
a) medie
b) PEP

20.

Ieșirea emițătorului (componenta electronică de
adaptare):

22.

Emisii parazite:

9

MONITORUL OFICIAL AL ROMÂNIEI, PARTEA I, Nr. 300/2.V.2011
III. CARACTERISTICILE ECHIPAMENTULUI DE RECEPȚIE

1.

Nomenclatura, nr. modelului:

2.

Numele producătorului:

3.

Platforma receptorului:

4.

Tipul receptorului:

5.

Gama de lucru:

6.

Modul de acord:

7.

Canale de radiofrecvență (ecartul):

8.

Codurile simbolurilor de emisie:

9.

Toleranța de frecvență:
Selectivitatea de radiofrecvență:
Calculată: Măsurată:

Selectivitatea frecvenței intermediare:
10.

1

2

11.

3

1

2

3

a) –3 dB
b) –20 dB
c) –60 dB

a) –3 dB
b) –20 dB
c) –60 dB

N/A

14.

N/A

16.

12.

13.

Viteza maximă de transfer al datelor:

17.

Sensibilitate:
a) sensibilitatea (dBm):
b) criteriul:
c) nivelul zgomotului (dB):
d) temperatura zgomotului (grade Kelvin):

19.

Frecvența intermediară:
a) 1 =
b) 2 =
c) 3 =

Eliminarea imaginii:

Acordul oscilatorului:
1
15.

2

3

a) deasupra frecvenței acordate:
b) sub frecvența de acord:
c) fie deasupra, fie sub frecvență:

18.

Atenuarea semnalului:

20.

Eliminarea paraziților:

21.

Comentarii:

Da

Nu

IV. CARACTERISTICILE ECHIPAMENTULUI DE ANTENĂ

1.

De emisie

2.
4.

Nomenclatura, numărul modelului dat de producător:
Gama de frecvențe:

6.

Polarizarea:

8.

Câștigul:
a) lobul principal (dBi):
b) primul lob secundar major:

9.

Lărgimea lobului principal:
a) orizontal:
b) vertical:

10.

Comentarii:
a)
b)

De recepție

De emisie și recepție
3.
5.

7.

Numele producătorului:
Tipul:
Caracteristicile de scanare:
a) tipul:
b) scanarea verticală:
(1) înălțimea maximă:
(2) înălțimea minimă:
(3) viteza de scanare:
c) scanarea orizontală:
(1) sectorul scanat:
(2) viteza de scanare:
d) sector de umbră:
Nu
Da

Întocmit
(gradul, numele, prenumele, semnătura, nr. de telefon, e-mail)

NIVELUL DE CLASIFICARE

x din x

10

MONITORUL OFICIAL AL ROMÂNIEI, PARTEA I, Nr. 300/2.V.2011
Instrucțiuni de completare a CSFR

1. Se introduc denumirea și tipul echipamentului
radioelectric. Exemplu: AN/FPS-16; radar instrumental.
2. Se indică, prin alegerea unei opțiuni, dacă echipamentul
este destinat pentru aplicații de cercetare experimentală sau
dezvoltare preliminară, pentru dezvoltare științifică avansată ori
dezvoltare tehnologică sau pentru exploatare operațională.
Clasificarea documentului se va face corespunzător domeniului
de aplicare și informațiilor furnizate prin cerere.
CERCETARE EXPERIMENTALĂ SAU DEZVOLTARE PRELIMINARĂ

Se completează cu ăx” dacă echipamentul este destinat
pentru:
a) testarea modului de aplicare a unor concepte și tehnici
noi, inspirate din mediul înconjurător sau în urma observării unor
fenomene naturale, precum și pentru soluționarea unor
probleme din domeniul fenomenelor fizico-naturale și al științelor
sociale și care nu au aplicabilitate directă în domeniul militar;
b) testarea fezabilității aplicării unor tehnici și concepte
tradiționale la cerințe noi, care nu sunt încă validate în procesul
de emitere a cerințelor.
DEZVOLTARE ȘTIINȚIFICĂ SAU TEHNOLOGICĂ

Se completează cu ăx” dacă echipamentul este destinat
pentru:
a) dezvoltarea altor echipamente care au fost realizate în
faza de prototip în vederea testării experimentale sau
operaționale;
b) modernizarea echipamentelor existente, în scopul
îmbunătățirii performanțelor acestora;
c) dezvoltarea echipamentelor a căror proiectare a fost
inițiată, chiar dacă nu s-a obținut încă aprobarea pentru a fi
produse și introduse în dotare;
d) continuarea dezvoltării unor echipamente/sisteme a căror
producție și introducere în dotare/serviciu a fost aprobată.
EXPLOATARE OPERAȚIONALĂ

Se completează cu ăx” dacă echipamentul este planificat
pentru exploatare operațională în cadrul:
a) activităților cu caracter tactic sau de antrenament;
b) altor activități, cum ar fi testarea și evaluarea operațională
a echipamentelor în poligon.
I. UTILIZAREA ECHIPAMENTULUI

1. Se descriu în detaliu funcțiile și destinația echipamentului.
Exemplu: radar pentru controlul rachetelor dirijate; echipament
de comunicații troposferice; furnizează informații pentru
interceptare și urmărire; comunicații radio pe distanțe scurte;
telemetrie pentru controlul calității.
2. Se descrie metoda sau procedeul de lucru. Exemplu:
radarul activează transponderul rachetei prin transmiterea unui
semnal codificat în impuls, după care urmărește traiectoria
rachetei și transmite către receptorul rachetei semnale în impuls,
pentru dirijare.
3. Se înscriu informații despre perioadele de lucru: operarea
echipamentului pe întreaga perioadă de desfășurare a misiunii —
continuă sau intermitentă; numărul de ore destinat pentru lucru
în fiecare zi sau numărul de minute pe oră; regulile care stau la
baza programului de lucru intermitent; dacă este cazul, se
descriu inclusiv fazele misiunii pe timpul cărora se exploatează
echipamentul.
4. Se descriu, pe scurt, condițiile de mediu în care se
exploatează echipamentul. Exemplu: operație de desant din
mijloace amfibii; apărarea unei zone-țintă de nivel strategic, în
mediu urban, în zonă de litoral. Sunt descriși, de asemenea,
factorii de mediu și caracteristicile echipamentului care pot

influența analiza de compatibilitate electromagnetică, cum ar fi:
vehicule/platforme de tip special; dacă echipamentul se
deplasează pe timpul activității; orice alt factor care poate
contribui la modificări ale mediului electromagnetic.
5. Se indică zona geografică destinată pentru activitățile de
cercetare experimentală sau pentru dezvoltare preliminară,
științifică ori tehnologică.
6. Se indică zona geografică destinată pentru exploatarea
operațională a echipamentului.
La nr. crt. 5 și 6 se introduc coordonatele geografice în sistem
STEREO 70 sau WGS 84 ale punctului situat în centrul ariei de
operare, raza în kilometri a zonei de exploatare și, când este
cazul, altitudinea, exprimată în picioare, până la care se va
exploata
echipamentul.
Exemplu:
N
44.91533
E
29.60422/20/1000.
7. Se introduce numărul echipamentelor planificate pentru
experimentare sau dezvoltare.
8. Se introduce numărul echipamentelor planificate pentru
exploatare operațională.
9. Se indică numărul maxim de echipamente de același tip
care vor fi exploatate simultan în aceeași arie de operare.
Exemplu: 3 rachete vor fi lansate simultan din aria de operare.
10. Se completează cu datele în care se estimează
începerea și finalizarea perioadei de testare și evaluare a
activităților de cercetare experimentală sau de dezvoltare.
11. Se introduce data la care se estimează că echipamentul
va intra în exploatare operațională, în condițiile precizate la nr.
crt. 6.
12. Se indică numărul de înregistrare al unei CSFR
transmise anterior și care se referă la același tip de echipament
sau la un echipament similar. Dacă informațiile cuprinse în
cererea curentă nu modifică cererea anterioară se bifează
CONTINUARE fără modificări. Dacă cererea curentă înlocuiește
cererea veche se bifează ANULARE, iar dacă cele două cereri
(veche și curentă) conțin informații complementare se bifează
COMPLETARE.
II. CARACTERISTICILE ECHIPAMENTULUI DE EMISIE

1. Se introduc denumirea și modelul echipamentului, conform
nomenclatorului
cu
denumirea
echipamentelor
de
radiocomunicații din MApN. În cazul în care echipamentul
radioelectric nu poate fi identificat în respectivul nomenclator se
va menționa denumirea dată de producător și se completează
obligatoriu numele producătorului la nr. crt. 2. Exemplu: MIT502.
Dacă denumirea producătorului nu este cunoscută, se descrie
pe scurt echipamentul. Exemplu: emițător de telemetrie ATS-6.
2. Se completează cu numele producătorului, dacă este
cunoscut. Dacă denumirea echipamentului de la nr. crt. 1 este
cea dată de producător, atunci este obligatorie completarea
acestui câmp.
3. Se completează cu denumirea tipului de vehicul, navă,
aeronavă sau clădire unde se instalează emițătorul.
4. Se introduce denumirea generică a emițătorului. Exemplu:
goniometru analizor spectru, echipament de comunicați pe unde
medii. În cazul radarelor se va menționa tipul. Exemplu:
impulsuri cu modulație în frecvență, cu salt de frecvență, undă
continuă.
5. Se introduce gama frecvențelor de lucru în care poate fi
acordat emițătorul. Exemplu: 225—400 MHz. Pentru
echipamentele radioelectrice care funcționează doar pe o
frecvență fixă se introduce frecvența de lucru, urmată de
unitatea de măsură. Exemplu: 156,8 MHz.

MONITORUL OFICIAL AL ROMÂNIEI, PARTEA I, Nr. 300/2.V.2011
6. Se precizează modul de acord al emițătorului. Exemplu:
cristal de cuarț, sintetizor de frecvențe, cavitate de rezonanță
toroidală. Dacă, datorită complexității tehnice, calibrarea
emițătorului nu poate fi ușor realizată în zona de operare, se vor
preciza, la nr. crt. 23 ăComentarii”, factorii de complexitate, cum
ar fi nivelul de expertiză necesar personalului, aparatura
specială necesară pentru calibrare, timpul necesar și locul
(depozit, atelier, fabrică) în care trebuie realizată
calibrarea/acordarea.
7. Se descriu caracteristicile canalelor de radiofrecvență. În
cazul în care canalele de radiofrecvență ale echipamentului
radioelectric sunt repartizate uniform în gama de lucru, se
completează frecvența centrală a primului canal și ecartul de
acord. Exemplu: primul canal 406 MHz, ecart 100 kHz. În cazul
emițătoarelor cu acord continuu se va preciza cea mai mică
frecvență de lucru, urmată de cuvântul ăcontinuu”. Pentru alte
tipuri de emițătoare, cum ar fi cele cu bandă laterală unică sau
cele care lucrează pe canale de lucru determinate software,
detaliile de funcționare vor fi consemnate la nr. crt. 23
ăComentarii”. Exemplu: treptele de acord, algoritmul de lucru
pentru salt în frecvență.
8. Se introduc toate codurile simbolurilor de emisie în care
poate funcționa echipamentul radioelectric, incluzând lărgimea
de bandă corespunzătoare. Exemplu: 16K0F3E--/1K50A3A--.
Pentru echipamentele radioelectrice care pot lucra în mai multe
moduri de lucru, inclusiv salt în frecvență, clasele de emisie și
lărgimile de bandă vor fi enumerate pentru fiecare mod de lucru.
9. Se introduce toleranța de frecvență, adică deviația de
frecvență față de frecvența asignată, după ce emițătorul a atins
parametrii optimi de funcționare. Se indică unitatea de măsură
în parte pe milion — ppm, cu excepția echipamentelor care
lucrează în bandă laterală unică și pentru care unitatea de
măsură este în hertzi — Hz.
10. Se completează cu ăx” opțiunea corespunzătoare.
11. Se completează cu ăx” opțiunea corespunzătoare. Dacă
răspunsul este ăDa” se vor completa detalii la nr. crt. 14.
12. Se introduc lărgimile de bandă pentru care emițătorul
este proiectat să lucreze la nivelurile de –3, –20 și –60 dB,
precum și lărgimea de bandă ocupată. Pentru emițătoarele
radar cu modulație în impuls se introduce și valoarea lărgimii de
bandă la –40 dB. Lărgimea de bandă a semnalului de emisie
este calculată sau măsurată la nivelul antenei și include toate
atenuările semnificative produse pe circuitul de ieșire în antenă
sau pe liniile de transmitere a semnalului. Se bifează metoda
prin care s-au obținut valorile lărgimii de bandă la emisie, și
anume prin efectuarea de calcule sau prin măsurători. Lărgimea
de bandă ocupată, precizată la nr. crt. 12 lit. e), reprezintă
lărgimea benzii de frecvențe calculate astfel încât sub limita sa
inferioară și deasupra limitei sale superioare puterile medii
radiate, luate fiecare în parte, sunt egale cu 0,5% din puterea
medie totală a semnalului radiat.
13. Se introduce viteza maximă de transfer al informației în
biți pe secundă — bps, pentru echipamentele digitale. Dacă
emițătorul lucrează în spectru împrăștiat, se introduce viteza
maximă de transfer rezultată după codificarea semnalului util.
14. Se descriu, în detaliu, tipurile de modulație și/sau
codificare folosite. Pentru schemele de modulație complexe,
cum ar fi cele folosite pentru spectru împrăștiat cu secvență
directă, saltul în frecvență, frecvență adaptivă, se furnizează
informații suplimentare referitoare la numărul frecvențelor de
salt, frecvența de ceas, numărul seturilor de salt, numărul
frecvențelor într-un set de salt etc. Dacă descrierea detaliată
necesită un spațiu mai larg, aceasta se va continua la nr. crt. 23.
15. În cazul emițătoarelor cu modulație în frecvență sau în
fază, se va preciza frecvența maximă modulatoare sau
frecvența de bază, urmată de unitatea de măsură. Aceasta se

11

calculează ca fiind frecvența corespunzătoare valorii de –3 dB
pe partea superioară a frecvenței curbei de răspuns a
modulatorului.
16. Pentru emițătoarele cu modulație în frecvență sau în fază
se bifează opțiunea corespunzătoare, pentru a preciza dacă
semnalul este preamplificat sau nu.
17. În cazul emițătoarelor cu modulație în frecvență sau în
fază, se introduce raportul de deviație, calculat cu formula:
Deviația maximă a frecvenței
Raportul de deviație =
Frecvența maximă modulatoare
18. Pentru emițătoarele cu modulație în impuls:
a) viteza de repetare a impulsului în impulsuri pe secundă —
pps;
b) lărgimea impulsului, corespunzătoare unei valori de 50%
din putere, în microsecunde (µsec);
c) timpul de urcare a impulsului, în µsec. Acesta reprezintă
durata de timp necesară impulsului să ajungă de la 10% la 90%
din amplitudinea sa maximă;
d) timpul de coborâre a impulsului în µsec. Acesta reprezintă
durata de timp necesară impulsului să ajungă de la 90% la 10%
din amplitudinea sa maximă;
e) raportul de compresie maximă a impulsului (dacă este
cazul).
În cazul emițătoarelor cu modulație în cod, se respectă
indicațiile de la nr. crt. 14.
19. Se introduce valoarea medie a puterii semnalului la
ieșirea în antenă, în cazul emițătoarelor AM și FM, sau valoarea
la vârf a puterii semnalului (PEP) pentru toate clasele de emisie,
urmată de unitatea de măsură. Exemplu: 20 W, 1 kW. Dacă
echipamentul radioelectric nu lucrează într-un mod de lucru
standard, detaliile despre modul de lucru specific se vor preciza
la nr. crt. 23.
20. Se descrie elementul de adaptare pe treapta de ieșire a
emițătorului. Exemplu: diodă ceramică, tub cu comandă
dinamică, clistron, tranzistor.
21. Se introduc valorile, în dB, ale armonicelor de ordin 2 și 3,
în raport cu frecvența de bază. La lit. c) se introduce valoarea
relativă, în dB, pentru armonica cu puterea cea mai mare dintre
toate armonicele cu ordin mai mare de 3.
22. Se introduce valoarea maximă a emisiilor parazite, în dB,
calculată în raport cu valoarea frecvenței de bază, produse
dincolo de nivelul semnalului de –60 dB în cadrul benzii cu
lărgimea menționată la nr. crt. 12, dar care nu corespunde
niciunei armonici a frecvenței de bază. Se indică, în kHz sau
MHz, decalajul dintre emisiile parazite și frecvența de bază a
emițătorului.
23. Comentarii. Se introduc standardele care stau la baza
asigurării compatibilității electromagnetice a echipamentului de
emisie.
III. CARACTERISTICILE ECHIPAMENTULUI DE RECEPȚIE

1. Se introduce codul alfanumeric al echipamentului. Dacă
acesta nu este disponibil, se introduce numărul modelului dat
de producător, de exemplu MIT502, și se completează datele
de la nr. crt. 2. Dacă nici acesta nu este disponibil, se descrie pe
scurt echipamentul de recepție. Exemplu: receptor GPS. Dacă
echipamentul reprezintă un complex format din mai multe
receptoare, atunci tabelul se completează pentru fiecare dintre
acestea.
2. Se introduce numele producătorului.
3. Se introduce tipul platformei auto, navei, aeronavei sau
clădirii unde receptorul va fi instalat.

12

MONITORUL OFICIAL AL ROMÂNIEI, PARTEA I, Nr. 300/2.V.2011

4. Se introduce denumirea generică a clasei receptorului.
Exemplu: superheterodină cu dublă conversie, sistem de
recepție homodină.
5. Se completează gama de frecvențe în care receptorul
poate fi acordat. Exemplu: 225—400 MHz. Pentru
echipamentele care lucrează numai pe o singură frecvență fixă,
se introduce frecvența, urmată de unitatea de măsură. Exemplu:
1.575,42 MHz.
6. Se introduce modalitatea de acord. Exemplu: cristal,
sintetizator. Dacă echipamentul nu poate fi acordat cu ușurință,
se oferă detalii la nr. crt. 21 ăComentarii” despre complexitatea
acordării, nivelul de pregătire necesar, aparatura specială
necesară pentru acord, timpul necesar și locul în care
echipamentul poate fi acordat — întreprindere sau atelier.
7. Se descrie ecartul stației. În cazul canalelor cu spațieri
egale, se introduc frecvența centrală a primului canal și ecartul.
Exemplu: primul canal 408 MHz, ecartul 100 kHz. În cazul
echipamentelor cu acord continuu, se introduc frecvența cea
mai joasă și cuvântul ăcontinuu”. Pentru alte situații, inclusiv
atunci când selectarea canalului este controlată software, se
introduce o descriere detaliată la nr. crt. 21.
8. Se introduce codul simbolului de emisie a semnalului
recepționat, incluzând și lărgimea de bandă necesară pentru
fiecare dintre acestea. Exemplu: 16K0F3E--. Pentru
echipamentele care pot lucra în mai multe moduri de lucru se
introduce codul simbolului de emisie pentru fiecare dintre aceste
moduri.
9. Se introduce toleranța de frecvență în parte pe milion —
ppm, cu excepția echipamentelor care lucrează în bandă
laterală unică și pentru care unitatea de măsură este în hertzi —
Hz. Exemplu: ± 2,5 ppm.
10. Se introduce lărgimea benzii de frecvențe pentru fiecare
treaptă a frecvenței intermediare la nivelurile de –3, –20 și –60 dB,
cu indicarea unității de măsură.
11. Se introduce lărgimea de bandă la nivelurile de –3, –20
și –60 dB, cu precizarea unității de măsură. Lărgimea benzii de
radiofrecvență include orice atenuare semnificativă generată
prin filtrare în circuitul de intrare sau linia de transmisie. Se
completează ăx” pentru modul de obținere a valorilor lărgimii de
bandă. Se introduce de asemenea tipul de preselecție.
Exemplu: cavitate rezonantă de acordare.
12. Se introduc valorile corespunzătoare celor 3 trepte ale
frecvenței intermediare, cu indicarea unității de măsură.
13. și 14. Nu se completează. Au fost introduse pentru a se
păstra corespondența cu alte mesaje formatate, utilizate în
cadrul NATO și al țărilor membre.
15. Se completează cu ăx” pentru a indica locația primei, celei
de a doua și a celei de a treia frecvențe a oscilatorului local în
raport cu semnalul aplicat la intrarea mixerului asociat.
16. Se introduce viteza maximă de transfer al datelor, în bps.
Dacă echipamentul lucrează în modul de lucru spectru
împrăștiat, se introduce viteza de transfer al datelor după
decodificare. La nr. crt. 21 ăComentarii” se descrie orice cod de
detectare/corecție a erorilor.
17. a) Se introduce selectivitatea în dBm.
b) Se specifică criteriul folosit pentru măsurarea sensibilității.
Exemplu: 10 dB SINAD.
c) Dacă receptorul este folosit cu sisteme terestre se
introduce valoarea nivelului de zgomot.
d) Dacă receptorul este folosit cu stații spațiale sau stații
terestre prin satelit se introduce valoarea temperaturii de zgomot
a receptorului, în grade Kelvin.
18. La receptoarele cu modulație în frecvență sau fază se
indică dacă semnalul este atenuat sau nu.
19. Eliminarea imaginii reprezintă raportul dintre nivelul
semnalului pentru frecvența imagine, necesar pentru a produce
o valoare la ieșire specificată, și nivelul dorit al semnalului
necesar pentru a produce aceeași valoare la ieșire.

20. Se introduce nivelul unic al eliminării zgomotului, în dB,
pe care receptorul îl obține, pentru toate frecvențele, la
depășirea valorii de –60 dB a lărgimii de bandă pentru frecvența
intermediară.
21. Comentarii. Se introduc standardele care stau la baza
asigurării compatibilității electromagnetice a echipamentului de
recepție. Exemplu: SR EN 301 091-2 V1.2.1:2006.
IV. CARACTERISTICILE ECHIPAMENTULUI DE ANTENĂ

1. Se marchează blocul corespunzător pentru a indica tipul
de antenă. Pentru sistemele cu mai multe antene se folosește
câte o pagină tip IV. CARACTERISTICILE ECHIPAMENTULUI
DE ANTENĂ pentru fiecare dintre antene.
2. Se introduce codul alfanumeric al echipamentului de
antenă. Dacă acesta nu este disponibil, se introduce numărul
modelului dat de producător. Exemplu: DS6558. Dacă nici
acesta nu este disponibil, atunci se va descrie pe scurt.
Exemplu: ATS-6 — antenă de telemetrie.
3. Se introduce numele producătorului.
4. Se introduce gama de frecvențe pentru care este destinată
antena, cu precizarea unității de măsură.
5. Se introduce numele generic sau se descriu caracteristicile
tehnice. Exemplu: antenă orizontală, verticală, baston, dipol,
matrice în fază, Cassegrain cu polarizare încrucișată.
6. Se introduce polarizarea. Dacă polarizarea este circulară
se indică sensul. Exemplu: circular-stânga.
7. a) Dacă această antenă scanează, introduceți tipul de
scanare. Exemplu: verticală, orizontală, verticală și orizontală.
b) Scanarea verticală:
1) Se introduce valoarea unghiului maxim de înclinare, în
grade, pozitiv și negativ față de orizontală, în care antena poate
scana.
2) Se introduce unghiul minim de înclinare, în grade, pozitiv
sau negativ față de orizontală, în care antena poate scana.
3) Se introduce viteza de scanare verticală în număr de
scanări pe minut.
c) Scanarea orizontală:
1) Se introduce valoarea unghiului de scanare pentru
sectorul de scanare orizontală, în grade.
2) Se introduce viteza de scanare orizontală, în număr de
scanări pe minut.
d) Se indică dacă antena are zone de umbră sau nu. Dacă
da, se va detalia la nr. crt. 10.
8. a) Se introduce câștigul maxim, relativ la o antenă de
emisie izotropică.
b) Se introduce câștigul nominal al primului lob secundar
major, în dBi, și deplasamentul unghiular față de lobul principal,
în grade.
9. Se introduce lărgimea, în grade, a lobului principal,
corespunzătoare valorii de –3 dB a câmpului radiat.
10. În acest spațiu se descrie orice altă caracteristică a
antenei,
care
ajută
la
aprecierea
compatibilității
electromagnetice. Se introduc standardele care stau la baza
asigurării compatibilității electromagnetice a echipamentului de
antenă. Se dezvoltă sau clarifică oricare dintre informațiile
furnizate în câmpurile de mai sus. Se mai pot introduce
următoarele informații, dacă este cazul:
a) raportul de semnal față/spate, în dB, pentru antenele
direcționale folosite la realizarea circuitelor radioreleu;
b) pentru antenele tip matrice în fază se mai precizează:
1) modul de operare cu unul sau mai mulți lobi;
2) parametrii lobului unic;
3) parametrii lobilor multipli:
a) polarizarea fiecărui lob;
b) câștigul fiecărui lob;
c) lărgimea fiecărui lob;
d) caracteristicile de scanare ale fiecărui lob, conform
nr. crt. 7.

MONITORUL OFICIAL AL ROMÂNIEI, PARTEA I, Nr. 300/2.V.2011
MINISTERUL MUNCII, FAMILIEI ȘI PROTECȚIEI SOCIALE
Nr. 1.439 din 29 aprilie 2011

13

MINISTERUL FINANȚELOR PUBLICE
Nr. 1.930 din 28 aprilie 2011

ORDIN
pentru aprobarea Normelor metodologice de aplicare a Legii nr. 52/2011 privind exercitarea unor
activități cu caracter ocazional desfășurate de zilieri
Având în vedere prevederile art. 15 din Legea nr. 52/2011 privind exercitarea unor activități cu caracter ocazional
desfășurate de zilieri,
în temeiul art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare, al art. 10 alin. (4) din Hotărârea Guvernului nr. 34/2009 privind
organizarea și funcționarea Ministerului Finanțelor Publice, cu modificările și completările ulterioare,
ministrul muncii, familiei și protecției sociale, interimar, și ministrul finanțelor publice emit următorul ordin:
Art. 1. — Se aprobă Normele metodologice de aplicare a
Legii nr. 52/2011 privind exercitarea unor activități cu caracter
ocazional desfășurate de zilieri, prevăzute în anexa care face
parte integrantă din prezentul ordin.

Art. 2. — Ministerul Muncii, Familiei și Protecției Sociale și
Ministerul Finanțelor Publice vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale, interimar,
Emil Boc

Ministrul finanțelor publice,
Gheorghe Ialomițianu

ANEXĂ

NORME METODOLOGICE
de aplicare a Legii nr. 52/2011 privind exercitarea unor activități cu caracter ocazional desfășurate de zilieri
Art. 1. — (1) Registrul de evidență a zilierilor, denumit în
continuare registru, reprezintă:
a) document oficial cu regim special de evidență a lucrătorilor
zilieri;
b) sursă de date pentru elaborarea pe plan național a
politicilor în domeniul ocupării forței de muncă și combaterii
muncii fără forme legale, precum și în domeniul fiscal;
c) sursă administrativă de date pentru sistemul informațional
statistic cum ar fi: statistica curentă, urmărirea indicatorilor
referitori la evoluția gradului de ocupare și al pieței muncii,
monitorizarea nivelului muncii fără forme legale, cu precădere în
anumite domenii de activitate, organizarea unui sistem de
anchete prin sondaj.
(2) Modelul, conținutul și instrucțiunile de completare a
registrului sunt cele prevăzute în anexele nr. 1 și 2 la Legea
nr. 52/2011 privind exercitarea unor activități cu caracter
ocazional desfășurate de zilieri.
Art. 2. — (1) Pentru asigurarea unei evidențe unitare
referitoare la utilizarea forței de muncă a lucrătorilor zilieri,
beneficiarul de lucrări, definit conform Legii nr. 52/2011,
organizează conducerea și ținerea la zi a registrului.
(2) Înregistrarea în registru se face în ordine cronologică,
pentru toți zilierii cu care beneficiarul are raporturi de muncă în
baza legii, conform instrucțiunilor de completare prevăzute în
anexa nr. 2 la Legea nr. 52/2011.
(3) În scopul îndeplinirii obligației prevăzute la art. 7 alin. (2)
din Legea nr. 52/2011, beneficiarul de lucrări transmite către
inspectoratul teritorial de muncă o copie a registrului conținând
înregistrările din luna precedentă, certificată ăconform cu
originalul”.

Art. 3. — (1) Beneficiarii de lucrări care au înființate
sucursale, agenții, reprezentanțe, puncte de lucru sau alte
asemenea unități fără personalitate juridică, cărora le-au delegat
competența de a încheia raporturi juridice cu zilieri, pot delega
acestora și competența conducerii, completării și transmiterii
către inspectoratele teritoriale de muncă a copiei registrului
conform art. 2 alin. (3).
(2) Registrul se păstrează la sediul beneficiarului de lucrări
și/sau, după caz, la sediul sucursalei, agenției, reprezentanței,
punctului de lucru sau al altor asemenea unități fără
personalitate juridică.
(3) Registrul va fi numerotat, parafat și legat.
(4) Beneficiarul de lucrări răspunde de respectarea
prevederilor legale privind conducerea, completarea și păstrarea
registrului, fiind responsabil de corectitudinea datelor înscrise în
registru.
Art. 4. — (1) La fiecare înscriere a unui zilier în registru
numele și prenumele se înscriu cu literele mari de tipar, cu
menționarea și a inițialei tatălui.
(2) Denumirea beneficiarului de lucrări se înscrie în registru
cu litere mari de tipar, fără prescurtări. Prescurtările permise
sunt:
a) S.C. — societate comercială;
b) S.A. — societate pe acțiuni;
c) S.R.L. — societate cu răspundere limitată;
d) S.N.C. — societate în nume colectiv;
e) S.C.S. — societate în comandită simplă;
f) S.C.A. — societate în comandită pe acțiuni.
Art. 5. — (1) Inspectoratele teritoriale de muncă vor înainta
semestrial Inspecției Muncii rapoarte privind evoluția numărului

14

MONITORUL OFICIAL AL ROMÂNIEI, PARTEA I, Nr. 300/2.V.2011

de zilieri pe domenii de activitate, numărul de cazuri depistate
fără forme legale, măsurile sancționatoare dispuse în
respectivele cazuri, precum și alte informații solicitate de
Inspecția Muncii.
(2) Inspecția Muncii va centraliza, la nivel național, datele din
rapoartele inspectoratelor teritoriale de muncă și va comunica
semestrial Ministerului Muncii, Familiei, și Protecției Sociale un
raport, pe suport hârtie și în format electronic, privind evoluția
numărului de zilieri pe domenii de activitate, numărul de cazuri
depistate fără forme legale, precum și măsurile sancționatoare
dispuse în respectivele cazuri.
Art. 6. — Registrul se tipărește și se înseriază de Imprimeria
Națională, iar distribuirea acestuia se face, la cerere și contra
cost, de Inspecția Muncii prin inspectoratele teritoriale de
muncă.
Art. 7. — (1) Înscrierea datelor în registru se face numai cu
cerneală sau pastă albastră.
(2) Orice modificare a datelor înscrise se face prin tăierea cu
o linie orizontală cu cerneală sau pastă roșie și prin înscrierea
datelor corecte de asemenea cu cerneală sau pastă roșie,
lăsându-se vizibilă înscrierea anterioară și prin aplicarea
ștampilei și semnăturii beneficiarului de lucrări.
Art. 8. — (1) Înscrierea datelor se face în ordinea cronologică
a utilizării zilierilor. Registrul se întocmește zilnic, exceptând
perioadele în care nu se apelează la serviciile zilierilor.

(2) Nu se lasă pagini și poziții libere între paginile registrului.
(3) Pe prima pagină a registrului se completează datele de
identificare ale beneficiarului de lucrări.
Art. 9. — (1) Venitul realizat de zilieri sub forma remunerației
zilnice pe fiecare beneficiar de lucrări reprezintă venit asimilat
salariului, pentru care sunt aplicabile prevederile cap. III ăVenituri
din salarii” al titlului III ăImpozit pe venit” din Legea nr. 571/2003
privind Codul fiscal, cu modificările și completările ulterioare.
(2) Zilierii datorează impozit pentru venitul realizat sub formă
de remunerație brută zilnică. Impozitul se calculează de către
fiecare din beneficiarii de lucrări prin aplicarea cotei de 16%
asupra remunerației brute zilnice.
(3) Calculul și reținerea impozitului datorat se efectuează de
către beneficiarii de lucrări la data fiecărei plăți a remunerației
brute zilnice.
(4) Virarea la bugetul de stat a impozitului calculat și reținut
de fiecare beneficiar de lucrări se va efectua până la data de
25 inclusiv a lunii următoare celei pentru care se plătesc aceste
venituri.
Art. 10. — Prezentele norme metodologice intră în vigoare la
data publicării lor în Monitorul Oficial al României, Partea I.

MINISTERUL FINANȚELOR PUBLICE

ORDIN
privind prospectul de emisiune al obligațiunilor de stat cu cupon denominate în euro lansate în
luna mai 2011
În temeiul:
— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare,
— Ordonanței de urgență a Guvernului nr. 64/2007 privind datoria publică, aprobată cu modificări și completări prin Legea
nr. 109/2008, cu modificările ulterioare, al Normelor metodologice de aplicare a prevederilor Ordonanței de urgență a Guvernului
nr. 64/2007 privind datoria publică, aprobate prin Hotărârea Guvernului nr. 1.470/2007, cu modificările și completările ulterioare,
— Regulamentului privind operațiunile cu titluri de stat emise în formă dematerializată, aprobat prin Ordinul ministrului
economiei și finanțelor nr. 2.509/2008, al Regulamentului Băncii Naționale a României nr. 11/2005 privind piața primară a titlurilor
de stat administrată de Banca Națională a României, al Regulamentului Băncii Naționale a României nr. 12/2005 privind piața
secundară a titlurilor de stat administrată de Banca Națională a României și al Convenției nr. 184.575/13/2005, încheiată între
Ministerul Finanțelor Publice și Banca Națională a României,
ministrul finanțelor publice emite următorul ordin:
Art. 1. — În vederea finanțării deficitului bugetului de stat și
refinanțării datoriei publice, se aprobă prospectul de emisiune
al obligațiunilor de stat cu cupon denominate în euro, în valoare
nominală totală de 600.000.000 euro, prevăzut în anexa care
face parte integrantă din prezentul ordin.

Art. 2. — Direcția generală de trezorerie și datorie publică va
duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Bogdan Alexandru Drăgoi,
secretar de stat
București, 29 aprilie 2011.
Nr. 1.936.

15

MONITORUL OFICIAL AL ROMÂNIEI, PARTEA I, Nr. 300/2.V.2011

ANEXĂ

PROSPECT DE EMISIUNE

al obligațiunilor de stat cu cupon denominate în euro lansate în luna mai 2011
Art. 1. — În vederea finanțării deficitului bugetului de stat și refinanțării datoriei publice, Ministerul Finanțelor Publice anunță
lansarea emisiunii de obligațiuni de stat cu cupon denominate în euro cu următoarele caracteristici:

Cod ISIN*)

RO1114DBE010

Data licitației

Data emisiunii

Data scadenței

Maturitate
Nr. de ani

Rata cuponului
—%—

Dobânda
acumulată
— euro/titlu —

Valoarea
nominală totală
— euro—

4.05.2011

6.05.2011

6.05.2014

3

4,50

0

600.000.000

*) În conformitate cu prevederile Ordinului ministrului economiei și finanțelor nr. 2.231/2008 privind titlurile de stat ce urmează a fi tranzacționate și pe
piața reglementată administrată de Societatea Comercială ăBursa de Valori București” — S.A., această serie se poate tranzacționa simultan pe piața secundară
administrată de Banca Națională a României și pe piața reglementată administrată de Societatea Comercială ăBursa de Valori București” — S.A.

Art. 2. — Valoarea nominală totală a emisiunii de obligațiuni
de stat cu cupon denominate în euro poate fi majorată prin
redeschideri ulterioare ale acesteia.
Art. 3. — Valoarea nominală individuală a unei obligațiuni de
stat cu cupon denominate în euro este de 50.000 euro.
Art. 4. — Dobânda (cuponul) se plătește anual la data de
6 mai, începând cu 6 mai 2012 și terminând cu 6 mai 2014, fiind
determinată conform formulei:
D = VN* r/frecvența anuală a cuponului (1),
în care:
D = dobânda (cuponul);
VN = valoarea nominală;
r = rata cuponului.
Art. 5. — Metoda de vânzare este licitația, care va avea loc
la data menționată în tabelul de mai sus, iar adjudecarea se va
efectua după metoda cu preț multiplu. Cotația de preț va fi
exprimată sub formă procentuală, cu 4 zecimale.
Art. 6. — Obligațiunile de stat cu cupon denominate în euro
pot fi cumpărate de către dealerii primari, care vor transmite
oferte atât în cont propriu, cât și în contul clienților persoane
fizice și juridice.
Art. 7. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 10 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul cotațiilor de preț nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit, așa
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 9 la Normele Băncii Naționale
a României nr. 13/2005, cu modificările și completările
ulterioare. Se admit oferte de cumpărare necompetitive într-o
pondere de 25% din totalul emisiunilor anunțate. Executarea
acestora se va efectua la nivelul mediu ponderat al prețului la
care s-au adjudecat ofertele competitive.
(6) Fiecare tranșă a ofertei de cumpărare competitive sau
necompetitive va fi de minimum 50.000 euro.

Art. 8. — Ofertele de cumpărare se transmit Băncii Naționale
a României, care acționează în calitate de administrator al pieței
primare și secundare a titlurilor de stat și al sistemului de
înregistrare/depozitare, în ziua licitației, până la ora 12,00.
Art. 9. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 10. — Plata obligațiunilor de stat cu cupon denominate
în euro se va efectua la data emisiunii, până cel târziu la ora
15,00 — ora României, prin transferarea de către dealerul
primar și/sau de către instituțiile de credit, așa cum sunt acestea
definite în Ordonanța de urgență a Guvernului nr. 99/2006,
aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari, deținători înregistrați, în contul de euro număr
0D al Băncii Naționale a României (BIC: NBORROBU), deschis
la Bank for International Settlements, Basle (BIC: BISBCHBB),
via Banque de France Paris (BIC: BDFEFRPPCCT), IBAN:
FR7630001000640000005532338, a sumei reprezentând costul
obligațiunilor de stat cu cupon denominate în euro aferent
tranșelor adjudecate.
Art. 11. — Răscumpărarea obligațiunilor de stat cu cupon
denominate în euro se va efectua la data scadenței, prin
creditarea conturilor corespondente în euro ale dealerilor primari
și/sau ale instituțiilor de credit, așa cum sunt acestea definite în
Ordonanța de urgență a Guvernului nr. 99/2006, aprobată cu
modificări și completări prin Legea nr. 227/2007, cu modificările
și completările ulterioare, în calitate de clienți ai dealerilor
primari, deținători înregistrați, comunicate oficial Băncii
Naționale a României cu cel puțin două zile lucrătoare anterior
datei scadenței, cu suma reprezentând valoarea nominală a
obligațiunilor de stat cu cupon denominate în euro, inclusiv
cuponul aferent acestora.
Art. 12. — Evenimentele de plată aferente obligațiunilor de
stat cu cupon denominate în euro se gestionează în
conformitate cu Regulile Sistemului de înregistrare și decontare
a operațiunilor cu titluri de stat — SaFIR.
Art. 13. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 14. — Regimul fiscal al titlurilor de stat prevăzute la art. 1
este reglementat de legislația în vigoare.

16

MONITORUL OFICIAL AL ROMÂNIEI, PARTEA I, Nr. 300/2.V.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna mai 2011
Având în vedere prevederile Legii nr. 312/2004 privind Statutul Băncii
Naționale a României,
ținând seama de evoluțiile macroeconomice și monetare recente,
Banca Națională a României h o t ă r ă ș t e:
Pentru luna mai 2011, nivelul ratei dobânzii de referință a Băncii Naționale a
României este de 6,25% pe an.

p. Președintele Consiliului de administrație al Băncii Naționale a României,
Florin Georgescu

București, 2 mai 2011.
Nr. 15.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 300/2.V.2011 conține 16 pagini.

Prețul: 3,20 lei

&JUYDGY|522619]
ISSN 1453—4495

