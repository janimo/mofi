PARTEA I

Anul 179 (XXIII) — Nr. 553

Joi, 4 august 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE GUVERNULUI ROMÂNIEI

738.

739.

754.

— Hotărâre pentru aprobarea Regulamentului de
organizare și funcționare al Departamentului pentru
lupta antifraudă — DLAF............................................

2–12

— Hotărâre privind aprobarea stemelor comunelor
Balaciu, Borănești, Colelia, Cosâmbești, Reviga și
Sinești, județul Ialomița ..............................................

12–15

— Hotărâre pentru modificarea anexei nr. 1 la
Hotărârea Guvernului nr. 837/1995 cu privire la
criteriile de salarizare în valută și celelalte drepturi în
valută și în lei ale personalului trimis în misiune
permanentă în străinătate și a anexei la Hotărârea
Guvernului nr. 518/1995 privind unele drepturi și
obligații ale personalului român trimis în străinătate
pentru îndeplinirea unor misiuni cu caracter temporar

16

2

MONITORUL OFICIAL AL ROMÂNIEI, PARTEA I, Nr. 553/4.VIII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare
al Departamentului pentru lupta antifraudă — DLAF
În temeiul art. 108 din Constituția României, republicată, și al art. 28 alin. (2)
din Legea nr. 61/2011 privind organizarea și funcționarea Departamentului pentru
lupta antifraudă — DLAF,
Guvernul României adoptă prezenta hotărâre.
Articol unic. — Se aprobă Regulamentul de organizare și funcționare al
Departamentului pentru lupta antifraudă — DLAF, prevăzut în anexa care face
parte integrantă din prezenta hotărâre.
PRIM-MINISTRU

EMIL BOC
Contrasemnează:
Șeful Departamentului
pentru lupta antifraudă,
Claudiu Dumitrescu
Secretarul general al Guvernului,
Daniela Nicoleta Andreescu
p. Ministrul muncii, familiei
și protecției sociale,
Nicolae Ivășchescu,
secretar de stat
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 20 iulie 2011.
Nr. 738.

ANEXĂ

REGULAMENT

de organizare și funcționare al Departamentului pentru lupta antifraudă — DLAF
CAPITOLUL I
Dispoziții generale
Art. 1. — (1) Departamentul pentru lupta antifraudă — DLAF,
denumit în continuare Departamentul, este organizat și funcționează
ca structură cu personalitate juridică în cadrul aparatului de lucru al
Guvernului și în coordonarea primului-ministru, în baza Legii
nr. 61/2011 privind organizarea și funcționarea Departamentului
pentru lupta antifraudă — DLAF, denumită în continuare Legea.
(2) Departamentul acționează pe bază de autonomie
funcțională și decizională, independent de alte autorități și
instituții publice.
(3) Departamentul este finanțat de la bugetul de stat, prin
bugetul Secretariatului General al Guvernului.
(4) Sediul Departamentului este în municipiul București.
(5) Modelul și caracteristicile siglei Departamentului sunt
prevăzute în anexa nr. 1.
Art. 2. — (1) În conformitate cu prevederile art. 325 din
Tratatul privind funcționarea Uniunii Europene, Departamentul
asigură protecția intereselor financiare ale Uniunii Europene în
România, astfel:

a) Departamentul coordonează, la nivel național, adoptarea
de măsuri legislative, administrative și operaționale pentru
combaterea fraudei și a oricărei activități ilegale care aduc
atingere intereselor financiare ale Uniunii Europene. Aceste
măsuri trebuie să fie similare celor adoptate pentru combaterea
fraudei care aduce atingere intereselor financiare naționale;
b) Departamentul cooperează cu autoritățile statelor
membre, cu instituțiile europene sau cu alte entități financiare
europene, în scopul protejării intereselor financiare ale Uniunii
Europene;
c) Departamentul elaborează, în cooperare cu alte instituții
naționale, și transmite contribuția României la raportul anual al
Comisiei Europene privind măsurile adoptate pentru punerea în
aplicare a prevederilor art. 325 din Tratatul privind funcționarea
Uniunii Europene.
(2) Departamentul cooperează, în calitate de instituție
națională de contact și de coordonator al luptei antifraudă, cu
Oficiul European de Luptă Antifraudă — OLAF, denumit în
continuare OLAF.

MONITORUL OFICIAL AL ROMÂNIEI, PARTEA I, Nr. 553/4.VIII.2011
(3) Departamentul poate încheia instrumente legale de
cooperare administrativă cu autoritățile și instituțiile relevante
naționale, europene sau internaționale, cu respectarea legii.
CAPITOLUL II
Conducerea și structurile Departamentului
Art. 3. — (1) Șeful Departamentului are următoarele atribuții:
a) reprezintă Departamentul în raporturile cu autorități sau
instituții publice, cu persoane fizice ori juridice naționale,
europene sau internaționale, precum și cu orice altă entitate;
b) exercită funcția de conducere a activității Departamentului,
luând măsuri pentru buna organizare și funcționare a acestuia,
conform cerințelor legale;
c) exercită atribuțiile legale ale ordonatorului terțiar de
credite;
d) poate delega puteri de reprezentare sau executive altor
persoane din Departament, inclusiv pentru perioada absenței
sale;
e) emite împuternicire de control, aprobă declanșarea
acțiunilor de control și aprobă notele de control ale
Departamentului;
f) participă la ședințele Guvernului și ale consiliilor sau
grupurilor interministeriale, atunci când ordinea de zi privește
protecția intereselor financiare ale Uniunii Europene în
România;
g) negociază și încheie convenții, protocoale, acorduri de
cooperare administrativă sau alte asemenea instrumente legale
în domeniul său de activitate;
h) aprobă procedurile operaționale și editarea unor publicații
de specialitate ale Departamentului;
i) emite ordine pentru constituirea, modificarea sau încetarea
raporturilor de serviciu ori de muncă ale personalului
Departamentului;
j) aplică, prin ordin, sancțiuni disciplinare personalului
Departamentului;
k) aprobă propunerile de programare a concediilor și cererile
de concediu ale personalului Departamentului;
l) aprobă deplasările, în țară sau în afara țării, ale
personalului Departamentului;
m) dispune organizarea, în condițiile legii, a concursului
pentru ocuparea posturilor vacante ale Departamentului;
n) ia măsuri pentru respectarea dispozițiilor legale privind
perfecționarea profesională și promovarea personalului
Departamentului;
o) îndeplinește orice alte atribuții specifice ce decurg din
Lege sau din alte acte normative incidente.
(2) Evidența ordinelor și instrucțiunilor emise de șeful
Departamentului se ține într-un registru special.
(3) În vederea aprobării declanșării unei acțiuni de control,
șeful Departamentului ține seama de necesitatea utilizării
eficiente a resurselor Departamentului și a proporționalității
mijloacelor folosite.
Art. 4. — (1) Pentru realizarea funcțiilor sale și îndeplinirea
atribuțiilor legale, Departamentul dispune de un aparat
administrativ propriu.
(2) Numărul maxim de posturi al Departamentului este
de 131, inclusiv demnitarul și cabinetul acestuia, cu încadrarea
în numărul maxim de posturi aprobat pentru aparatul de lucru al
Guvernului. Structura organizatorică a Departamentului este
prevăzută în anexa nr. 2.
(3) Prin ordin al șefului Departamentului pot fi înființate și
organizate grupuri de lucru temporare sau compartimente, în
vederea realizării unor activități din domeniul de competență al
Departamentului.

3

(4) Atribuțiile, sarcinile și răspunderile individuale ale
personalului sunt stabilite prin fișa postului, aprobată de șeful
Departamentului.
Art. 5. — (1) Cabinetul demnitarului se înființează și se
organizează potrivit prevederilor Ordonanței Guvernului
nr. 32/1998 privind organizarea cabinetului demnitarului din
administrația publică centrală, aprobată cu modificări prin Legea
nr. 760/2001, cu modificările ulterioare.
(2) Cabinetul demnitarului are următoarele atribuții:
a) acordă sprijin șefului Departamentului în îndeplinirea
atribuțiilor sale;
b) gestionează agenda de lucru a șefului Departamentului și
asigură existența documentelor necesare pentru întâlnirile la
care participă acesta;
c) păstrează și ține evidența ordinelor și instrucțiunilor emise
de către șeful Departamentului;
d) ține evidența și gestionează ștampilele conducerii,
conform legii;
e) îndeplinește orice alte atribuții dispuse de șeful
Departamentului.
Art. 6. — Compartimentul audit public intern desfășoară
activitatea de audit intern a Departamentului, potrivit legislației
specifice, și sprijină șeful Departamentului în vederea menținerii
unui sistem adecvat de control intern, prin evaluarea
permanentă a eficacității și eficienței acestuia.
Art. 7. — Serviciul relații mass-media, protocol și registratură
are următoarele atribuții:
a) asigură eficientizarea procesului de comunicare cu
instituțiile implicate în protecția intereselor financiare ale Uniunii
Europene în România;
b) asigură reprezentarea Departamentului în cadrul Rețelei
Comunicatorilor Antifraudă a OLAF — OAFCN;
c) dezvoltă și coordonează rețeaua națională a
comunicatorilor antifraudă;
d) îndeplinește atribuțiile specifice, prevăzute de Legea
nr. 544/2001 privind liberul acces la informațiile de interes public,
cu modificările și completările ulterioare, și de Normele
metodologice de aplicare a Legii nr. 544/2001 privind liberul
acces la informațiile de interes public, aprobate prin Hotărârea
Guvernului nr. 123/2002;
e) monitorizează fluxul de știri și diseminează informațiile de
interes pentru Departament;
f) colaborează cu structura similară a Guvernului;
g) pregătește răspunsurile pentru interviurile solicitate de
mass-media pe teme specifice activității Departamentului;
h) asigură îndeplinirea obligațiilor Departamentului privind
transparența decizională, în colaborare cu Direcția afaceri
juridice;
i) inițiază și coordonează, în colaborare cu Serviciul
programe și pregătire profesională, campanii de informare a
opiniei publice, în vederea prevenirii activităților ilegale ce aduc
atingere intereselor financiare ale Uniunii Europene în România;
j) elaborează strategia de identitate vizuală a
Departamentului;
k) realizează și actualizează permanent interfața electronică
a Departamentului, în colaborare cu Direcția managementul
informațiilor;
l) organizează activitățile de protocol ale Departamentului, în
colaborare cu celelalte structuri responsabile, după caz;
m) organizează activitatea de registratură a Departamentului
și monitorizează respectarea procedurilor privind circuitul
documentelor;
n) îndeplinește orice alte atribuții dispuse de șeful
Departamentului.

4

MONITORUL OFICIAL AL ROMÂNIEI, PARTEA I, Nr. 553/4.VIII.2011

Art. 8. — Direcția managementul resurselor umane
îndeplinește următoarele atribuții:
a) gestionează și ține evidența resurselor umane ale
Departamentului;
b) întocmește, verifică, actualizează și supune aprobării
șefului Departamentului statele de funcții și de personal, în
conformitate cu structura organizatorică a Departamentului și în
limita prevederilor bugetare;
c) întocmește actele specifice privind raporturile de serviciu
sau de muncă ale personalului Departamentului;
d) coordonează și monitorizează procesul de evaluare a
performanțelor profesionale ale personalului, conform
prevederilor legale;
e) întocmește și gestionează dosarele profesionale și
personale, precum și fișele de post pentru personalul
Departamentului, conform prevederilor legale;
f) întocmește și gestionează planul de formare profesională
a personalului Departamentului, conform cerințelor legale, cu
prealabila consultare a Serviciului programe și pregătire
profesională;
g) asigură instruirea, testarea și perfecționarea profesională
periodică a persoanelor cu atribuții în domeniul securității și
sănătății în muncă și elaborează, în colaborare cu acestea,
normativele de acordare a echipamentelor de protecție, de lucru
și a materialelor igienico-sanitare;
h) centralizează și transmite Direcției economice și
administrative documentele privind datele necesare calculării
drepturilor salariale, primite de la structurile Departamentului;
i) întocmește planificarea concediilor de odihnă și ține
evidența tuturor aspectelor ce privesc timpul de muncă și de
odihnă;
j) elaborează și actualizează baza de date privind evidența
funcționarilor publici din cadrul Departamentului;
k) colaborează cu Agenția Națională a Funcționarilor Publici
pentru aplicarea corespunzătoare a reglementărilor incidente;
l) întocmește situații statistice privind activitatea de resurse
umane, solicitate de diverse instituții sau autorități publice;
m) gestionează organizarea concursurilor și examenelor
pentru ocuparea posturilor vacante ale Departamentului,
conform procedurilor legale;
n) gestionează Registrul general de evidență al salariaților,
potrivit legii;
o) întocmește actele necesare formalităților de pensionare
pentru personalul Departamentului;
p) avizează, eliberează și ține evidența legitimațiilor de
serviciu;
q) elaborează și asigură, prin consilierul etic, respectarea
Codului de conduită etică și profesională a personalului
Departamentului;
r) fundamentează propunerile de buget cu privire la
cheltuielile de personal;
s) îndeplinește obligațiile ce revin Departamentului privind
declarațiile de avere și de interese;
ș) îndeplinește orice alte atribuții dispuse de șeful
Departamentului.
Art. 9. — (1) În domeniul financiar și contabil, Direcția
economică și administrativă îndeplinește următoarele atribuții:
a) elaborează proiectul de buget al Departamentului;
b) întocmește situațiile financiare anuale și trimestriale
prevăzute de lege;
c) gestionează fondurile din bugetul instituției, inclusiv
fondurile reprezentând partea de cofinanțare a proiectelor cu
finanțare externă, potrivit legii;
d) asigură, în colaborare cu compartimentul responsabil,
organizarea deplasărilor în țară și în străinătate ale personalului
Departamentului și ia măsuri pentru buna desfășurare a
acestora;

e) întocmește, pentru deplasările în țară și în străinătate,
formele de plată și verifică deconturile prezentate;
f) urmărește utilizarea eficientă a resurselor financiare, cu
respectarea dispozițiilor legale, și prezintă conducerii
Departamentului situația privind execuția bugetară;
g) formulează propuneri de rectificare, dacă este cazul, a
bugetului Departamentului;
h) organizează și asigură gestionarea mijloacelor bănești și
a altor valori;
i) organizează și conduce contabilitatea financiară a
instituției, cu respectarea legii;
j) organizează și conduce contabilitatea de gestiune proprie
în funcție de specificul și necesitățile proprii, având ca obiect
angajarea, lichidarea, ordonanțarea și plata cheltuielilor,
stabilirea rezultatelor, întocmirea bugetului la nivelul aparatului
propriu, precum și organizarea, evidența și raportarea
angajamentelor bugetare și legale;
k) organizează și asigură evidența imobilizărilor necorporale
și corporale achiziționate;
l) organizează, ține evidența decontărilor, efectuează plata
facturilor către furnizori și asigură evidența și urmărirea
debitorilor;
m) asigură întocmirea și depunerea în termen la bancă a
documentelor pentru plata obligațiilor către bugetul statului,
către instituțiile publice, către furnizori și pentru încasări din cont;
n) organizează controlul financiar preventiv în cadrul
instituției, conform legii;
o) întocmește documentația necesară deschiderii de credite
bugetare;
p) întocmește lunar situația monitorizării cheltuielilor de
personal;
q) urmărește ținerea la zi a evidențelor și întocmirea corectă
și în termen a dărilor de seamă, chestionarelor și rapoartelor
statistice și contabile privind activitatea Departamentului;
r) avizează statele de funcții și efectuează operațiunile de
stabilire a drepturilor salariale ale personalului Departamentului
pe baza statelor de personal lunare primite de la Direcția
managementul resurselor umane;
s) asigură virarea drepturilor salariale, calculează,
colectează, virează și evidențiază reținerile din drepturile
salariale, stabilite conform actelor normative în vigoare;
ș) întocmește declarațiile lunare privind obligațiile de plată
ale instituției față de bugetul de stat și bugetele asigurărilor
sociale, conform legii, precum și alte asemenea situații solicitate
de diverse organisme;
t) avizează notele de fundamentare pentru achiziții publice
de bunuri, servicii sau produse din punctul de vedere al
existenței fondurilor;
ț) organizează activitatea casieriei în conformitate cu
prevederile legale, ia măsuri pentru efectuarea tuturor plăților în
numerar și operațiunilor curente cu băncile și asigură legătura
zilnică dintre Departament, trezorerie și banca comercială;
u) îndeplinește orice alte atribuții dispuse de șeful
Departamentului.
(2) În domeniul administrativ și achiziții, prin Compartimentul
achiziții și administrativ, Direcția economică și administrativă
îndeplinește următoarele atribuții:
a) întocmește proiectul planului de investiții și al programului
anual al achizițiilor publice, în baza solicitărilor fundamentate ale
structurilor administrative ale Departamentului ce au stat la baza
proiectului de buget, urmărește derularea acestuia și aduce
modificări ori de câte ori este nevoie;
b) organizează și derulează procedurile de achiziții și asigură
respectarea prevederilor Ordonanței de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor

MONITORUL OFICIAL AL ROMÂNIEI, PARTEA I, Nr. 553/4.VIII.2011
de concesiune de servicii, aprobată cu modificări și completări
prin Legea nr. 337/2006, cu modificările și completările
ulterioare;
c) încheie contractele necesare pentru buna funcționare a
Departamentului, urmărește derularea acestora și propune
măsuri după caz;
d) înregistrează și verifică facturile, în privința certificării
regularității și realității și confirmate spre plată cu ștampila ăBun
de plată”;
e) întocmește rapoarte periodice cu privire la derularea
procedurilor de achiziții publice, inclusiv cele care se elaborează
potrivit legislației specifice;
f) administrează bunurile proprietate publică și privată aflate
în patrimoniul Departamentului, potrivit prevederilor legale;
g) ține evidența patrimoniului public și privat al
Departamentului;
h) asigură existența, integritatea și păstrarea bunurilor,
valorilor de orice fel aflate în patrimoniul Departamentului;
i) organizează și controlează inventarierea anuală și
ocazională a mijloacelor materiale și bănești și face propuneri
pentru îmbunătățirea activității;
j) verifică și validează facturile emise în vederea efectuării
plăților pentru bunurile achiziționate, respectiv serviciile prestate;
k) întocmește listele cuprinzând necesarul cheltuielilor de
capital;
l) întocmește și publică anunțurile și invitațiile prevăzute de
legislația incidentă achizițiilor publice;
m) asigură, în colaborare cu compartimentul responsabil,
desfășurarea activității de protocol și gestionează bunurile de
protocol;
n) îndeplinește orice alte atribuții dispuse de șeful
Departamentului.
Art. 10. — Direcția afaceri juridice îndeplinește următoarele
atribuții:
a) elaborează și inițiază sau avizează, după caz, proiectele
actelor normative aflate în sfera de competență a
Departamentului, întocmește puncte de vedere, la solicitarea
Departamentului pentru Relația cu Parlamentul, referitoare la
propunerile legislative inițiate de parlamentari în condițiile art. 74
alin. (1) din Constituția României, republicată;
b) evaluează legislația din sfera de competență a
Departamentului, din punctul de vedere al compatibilității cu
acquis-ul european, cu tratatele ori alte documente juridice cu
caracter internațional la care România este parte, precum și din
punctul de vedere al tehnicii legislative, și propune Guvernului și
altor autorități sau instituții publice soluții de îmbunătățire
legislativă;
c) formulează propuneri pentru programul legislativ al
Guvernului, în domeniul de competență al Departamentului, în
vederea îndeplinirii programului de guvernare;
d) elaborează și coordonează implementarea Strategiei
naționale de luptă antifraudă;
e) asigură și facilitează cooperarea dintre instituțiile naționale
implicate în protecția intereselor financiare ale Uniunii Europene
în România, precum și dintre acestea și OLAF și autoritățile
publice relevante din celelalte state membre ale Uniunii
Europene, în domeniile de competență ale direcției;
f) asigură diseminarea legislației europene și naționale către
personalul Departamentului;
g) asigură participarea la grupurile de lucru constituite la nivel
național sau european din domeniul de competență al direcției;
h) formulează opinii privind modul de aplicare a legislației din
domeniul protecției intereselor financiare ale Uniunii Europene,
la solicitarea instituțiilor naționale sau europene, precum și a
structurilor din cadrul Departamentului;

5

i) pregătește sau contribuie la elaborarea documentelor
necesare privind participarea Departamentului la grupurile de
lucru ale instituțiilor Uniunii Europene în domeniul de
competență al direcției și asigură, după caz, participarea la
acestea;
j) formulează politici publice în domeniul protecției intereselor
financiare ale Uniunii Europene în România, în acord cu cele
promovate de instituțiile europene;
k) reprezintă interesele instituției în fața instanțelor
judecătorești și a altor organe jurisdicționale, potrivit legii și în
baza delegației date de conducerea Departamentului;
l) colaborează cu personalul celorlalte direcții pentru
pregătirea poziției procesuale a Departamentului, în cauzele
aflate pe rolul instanțelor judecătorești sau al organelor
jurisdicționale;
m) redactează și promovează, în termenele legale, toate
actele procedurale necesare în vederea soluționării cauzelor
aflate pe rolul instanțelor de judecată sau organelor
jurisdicționale, în cauzele în care Departamentul este parte;
n) exercită căile de atac prevăzute de lege, după caz;
o) ține evidența și monitorizează stadiul dosarelor în cauzele
în care Departamentul este parte, aflate pe rolul instanțelor
judecătorești;
p) ia măsurile necesare pentru a asigura punerea în
executare, conform legii, a hotărârilor judecătorești;
q) avizează, din punct de vedere al legalității, actele emise
sau încheiate de șeful Departamentului;
r) îndeplinește orice alte atribuții dispuse de șeful
Departamentului.
Art. 11. — Serviciul programe și pregătire profesională din
cadrul Direcției afaceri juridice îndeplinește următoarele atribuții:
a) coordonează, la nivel național, activitatea de pregătire și
perfecționare profesională în domeniul protecției intereselor
financiare ale Uniunii Europene în România;
b) identifică nevoile de pregătire profesională ale
Departamentului, precum și ale instituțiilor naționale partenere
implicate în lupta împotriva fraudei ce afectează bugetul
european;
c) organizează și derulează activități specifice de pregătire
profesională în domeniul protecției intereselor financiare ale
Uniunii Europene în România: seminare, stagii de pregătire,
grupuri de lucru, vizite de lucru, conferințe sau alte asemenea
activități;
d) dezvoltă, în colaborare cu OLAF, programe și module de
pregătire profesională specifice protecției intereselor financiare
europene;
e) elaborează documentația necesară deplasărilor în
străinătate în interes de serviciu a personalului Departamentului,
desemnat să participe la diferite evenimente internaționale
organizate în domeniul luptei împotriva fraudei;
f) analizează posibilitatea atragerii de surse de finanțare
externe și întocmește documentația necesară pentru solicitarea
finanțării, în colaborare cu structurile de specialitate ale
Departamentului;
g) asigură implementarea tehnică și financiară a programelor
cu finanțare externă;
h)
coordonează,
programează,
implementează,
monitorizează și evaluează programele de pregătire
profesională în care Departamentul este parte sau în care are
calitatea de furnizor de expertiză tehnică și/sau financiară către
alte state;
i) elaborează programul anual de pregătire profesională în
domeniul protecției intereselor financiare ale Uniunii Europene
în România;
j) coordonează la nivel național Rețeaua coordonatorilor de
training antifraudă.

6

MONITORUL OFICIAL AL ROMÂNIEI, PARTEA I, Nr. 553/4.VIII.2011

Art. 12. — Direcția control exercită funcția de control a
Departamentului prevăzută la art. 7 lit. b) din Lege și efectuează
investigații administrative, controale la fața locului, analize și
verificări documentare sau coordonează acțiuni de control.
Art. 13. — În exercitarea atribuțiilor Departamentului
prevăzute la art. 8 lit. b) și c) din Lege, Direcția control are
competențele de control prevăzute la art. 11 alin. (2), art. 12 și
art. 19 alin. (2) din Lege.
Art. 14. — Departamentul are calitatea de organ de
constatare, în conformitate cu prevederile art. 10 din Lege.
Art. 15. — (1) În cazuri de complexitate deosebită,
Departamentul poate solicita sprijinul operațional al
reprezentanților altor autorități sau instituții publice cu atribuții în
domeniul protecției intereselor financiare ale Uniunii Europene
în România.
(2) În situația prevăzută la alin. (1), Departamentul
coordonează acțiunile de control, iar, la finalizarea acestora,
Departamentul întocmește actul de control pe baza propriilor
constatări și pe baza actelor de control întocmite de
reprezentanții autorităților sau instituțiilor publice implicate.
Art. 16. — (1) Acțiunile de control pot fi declanșate ca urmare
a sesizărilor primite de la OLAF sau din alte surse, precum și
ca urmare a sesizării din oficiu cu privire la posibile nereguli,
fraude ori alte activități care aduc atingere intereselor financiare
ale Uniunii Europene în România.
(2) Acțiunile de control ale Departamentului pot fi controale
desfășurate direct de Departament sau prin coordonarea
prevăzută la art. 15.
(3) Acțiunile de control ale Departamentului se desfășoară în
baza împuternicirii de control care reprezintă actul de
declanșare a acțiunii de control.
(4) Împuternicirea de control este emisă de șeful
Departamentului și cuprinde în mod expres: numele și funcția
consilierilor împuterniciți să efectueze sau să coordoneze
acțiunea de control, numărul legitimațiilor de serviciu ale
acestora, data începerii controlului, obiectul acțiunii de control.
(5) Conținutul împuternicirii de control și cel al legitimației de
serviciu sunt prevăzute în anexa nr. 3.
Art. 17. — (1) Consilierii împuterniciți sunt obligați să
desfășoare acțiunile de control în mod obiectiv și imparțial,
respectând drepturile și libertățile fundamentale ale persoanelor,
precum și următoarele garanții procedurale:
a) persoanele sau entitățile controlate au dreptul să fie
înștiințate despre existența acțiunii de control, cu excepția
situațiilor când există pericol de dispariție a unor date, înscrisuri,
bunuri ce pot constitui mijloace de probă ori de schimbare a unor
situații de fapt și este necesară lămurirea urgentă a unor fapte
sau împrejurări ale controlului;
b) dacă persoanele ori reprezentanții persoanelor sau
entităților controlate sunt chemați la sediul Departamentului
pentru a furniza date și informații sau pentru a da declarații,
aceștia au dreptul să fie înștiințați despre aceasta cu 5 zile
înainte de data fixată, cu indicarea documentelor pe care sunt
obligați să le prezinte;
c) pe toată durata acțiunii de control, persoanele sau
entitățile controlate au dreptul să fie asistate de un avocat ales
și, după caz, de un traducător autorizat;
d) persoanele sau entitățile controlate au dreptul să prezinte,
în scris, punctul lor de vedere cu privire la orice aspect legat de
obiectul acțiunii de control;
e) persoanele sau entitățile controlate au dreptul să consulte,
la sediul Departamentului, documente din cadrul acțiunii de
control, fără a implica realizarea de copii de pe acestea, în
condițiile Legii nr. 544/2001, cu modificările și completările
ulterioare.

(2) Durata acțiunii de control trebuie să fie proporțională cu
circumstanțele și complexitatea acesteia.
Art. 18. — (1) Consilierii împuterniciți au acces în sedii, pe
terenuri, în mijloace de transport sau în alte spații folosite în
scopuri economice de către toate instituțiile și autoritățile
publice, operatorii economici cu capital de stat ori privat, orice
altă entitate, precum și de către persoanele fizice care fac
obiectul controlului, cu acordul reprezentantului legal sau al
persoanei împuternicite, după caz.
(2) Consilierii împuterniciți solicită persoanelor și entităților
verificate prezentarea de documente și informații necesare
întocmirii actului de control.
(3) În cazul în care documentele și informațiile solicitate nu
vor fi puse la dispoziția persoanelor împuternicite în termenul
prevăzut de art. 11 alin. (2) lit. b) din Lege, vor fi aplicate
prevederile art. 18 și 19 din Lege.
(4) În baza împuternicirii de control, consilierii
Departamentului solicită, fără o notificare scrisă prealabilă,
documente sau informații de la instituții ori autorități publice.
(5) Consilierii împuterniciți pot lua declarații de la orice
persoană care poate furniza date sau informații utile acțiunii de
control desfășurate.
Art. 19. — (1) Procesul verbal de constatare reprezintă acel
înscris prin care consilierii împuterniciți consemnează
constatările privind situația de fapt existentă la fața locului și care
cuprinde următoarele elemente:
a) data și locul unde este încheiat, ora la care a început și ora
la care s-a terminat încheierea procesului-verbal;
b) numele, prenumele și funcția consilierilor împuterniciți;
c) numele, prenumele, ocupația și adresa persoanelor la
care se referă procesul-verbal;
d) descrierea amănunțită a celor constatate, precum și a
măsurilor luate;
e) numele, prenumele, ocupația și adresa persoanelor
prezente la constatare, obiecțiile și explicațiile acestora;
f) alte mențiuni.
(2) Procesul-verbal trebuie semnat pe fiecare pagină și la
sfârșit de persoanele prevăzute la art. 19 alin. (1) lit. b) și e) și
poate fi însoțit de schițe, fotografii, desene sau alte asemenea
lucrări. Dacă vreuna dintre aceste persoane nu poate sau refuză
să semneze, se face mențiune despre aceasta.
(3) Procesul-verbal prin care se atestă efectuarea unor acte
procedurale reprezintă acel înscris prin care consilierii
împuterniciți consemnează primirea ori predarea unor
documente care urmează a fi analizate, ridicarea unor înscrisuri
ce pot constitui obiectul material al unei infracțiuni sau orice
aspecte legate de acțiunea de control.
(4) Procesele-verbale prevăzute la alin. (1) și (3) se
întocmesc în dublu exemplar, unul fiind înmânat persoanei
verificate.
(5) Procesul-verbal de constatare a contravenției prevăzute
la art. 18 din Lege, al cărui model este prezentat în anexa nr. 4,
se transmite spre executare organelor fiscale competente, cu
respectarea dispozițiilor art. 39 alin. (2) din Ordonanța
Guvernului nr. 2/2001 privind regimul juridic al contravențiilor,
aprobată cu modificări și completări prin Legea nr. 180/2002, cu
modificările și completările ulterioare.
Art. 20. — (1) Acțiunea de control se finalizează prin nota de
control aprobată de șeful Departamentului.
(2) Numărul de exemplare în care se întocmește nota de
control se stabilește în funcție de modul de valorificare a
constatărilor Departamentului și se consemnează la finalul
acesteia.
(3) Nota de control poate fi însoțită, după caz, de procesulverbal de constatare, procesul-verbal prin care se atestă

MONITORUL OFICIAL AL ROMÂNIEI, PARTEA I, Nr. 553/4.VIII.2011
efectuarea unor acte procedurale și de procesul-verbal de
constatare și sancționare a contravențiilor.
(4) Prin nota de control se constată prevederile încălcate, se
estimează impactul financiar asupra intereselor financiare ale
Uniunii Europene în România sau se constată existența
elementelor de natură infracțională, după caz.
(5) Nota de control și anexele constituie acte de control ale
Departamentului, conform Legii.
(6) În cazul identificării unei nereguli, nota de control se
transmite autorităților cu competențe în gestionarea fondurilor
respective, în vederea luării măsurilor prevăzute de lege.
(7) În cazul constatării unor elemente de natură infracțională,
Departamentul sesizează parchetul competent să efectueze
urmărirea penală, comunicând totodată un exemplar al notei de
control.
(8) Constatările din nota de control privind identificarea
neregulilor se comunică, la cerere, persoanelor sau entităților
controlate.
Art. 21. — Direcția managementul informațiilor îndeplinește
următoarele atribuții:
a) duce la îndeplinire atribuțiile Departamentului referitoare la
activitatea de soluționare a petițiilor potrivit prevederilor
Ordonanței Guvernului nr. 27/2002 privind reglementarea
activității de soluționare a petițiilor, aprobată cu modificări și
completări prin Legea nr. 233/2002;
b) duce la îndeplinire dispozițiile Legii nr. 544/2001, cu
modificările și completările ulterioare;
c) primește sesizări cu privire la posibile nereguli, fraude sau
alte activități ilegale ce afectează interesele financiare ale
Uniunii Europene;
d) soluționează, în colaborare cu celelalte direcții ale
Departamentului, cererile de asistență administrativă primite la
Departament în calitatea sa de unitate centrală conform
acordurilor de cooperare internațională;
e) efectuează verificări preliminare privind aspectele sesizate
și propune șefului Departamentului, după caz, declanșarea
acțiunii de control, clasarea sau transmiterea acestora către alte
instituții competente;
f) acordă suport operațional, pe parcursul desfășurării
controalelor de către consilierii împuterniciți, prin furnizarea de
informații cu privire la operatorii economici și persoanele fizice
care sunt implicate în nereguli sau fraude ce afectează
interesele financiare ale Uniunii Europene;
g) îndeplinește atribuțiile prevăzute în legislația europeană
privind raportarea neregulilor și suspiciunilor de fraudă către
OLAF;
h) coordonează, la nivel național, Rețeaua de raportare a
neregulilor;
i) elaborează Manualul național de raportare a neregulilor;
j) asigură și monitorizează schimbul de informații între
instituțiile publice sau autoritățile naționale și instituțiile europene
cu privire la neregulile și suspiciunile de fraudă care afectează
interesele financiare ale Uniunii Europene;
k) efectuează operațiunile de obținere și gestionare de
informații, privitoare la cazurile investigate de Departament, de
la autoritățile judiciare și administrative competente;
l) efectuează cercetări statistice în condițiile prevăzute de
Legea organizării și funcționării statisticii oficiale în România
nr. 226/2009, cu modificările și completările ulterioare;
m) culege, analizează și prelucrează datele în scopul
realizării analizelor relevante în domeniul protecției intereselor
financiare ale Uniunii Europene în România;
n) analizează informațiile conținute în anexa statistică a
Raportului Comisiei Europene către Parlamentul European și
Consiliu privind protecția intereselor financiare ale Comunităților
Europene și lupta împotriva fraudei;

7

o) administrează rețeaua internă de calculatoare;
p) propune achiziționarea de echipamente hardware și
software pe baza necesităților Departamentului și formulează
specificațiile tehnice pentru echipamentele, serviciile și
produsele informatice pentru rețeaua informatică;
q) asigură suportul tehnic de specialitate pentru activitățile
curente ale Departamentului și, individual, pentru utilizatorii
rețelei informatice;
r) implementează politicile privind tehnologia informației
pentru dezvoltarea coerentă și unitară de aplicații informatice
destinate Departamentului;
s) administrează Sistemul informatic pentru managementul
activităților (SIMA);
t) asigură accesul Departamentului la bazele de date
europene și coordonează accesul altor instituții sau autorități
naționale la acestea, după caz;
u) implementează și dezvoltă, în colaborare cu structurile
Departamentului, interfața electronică a Departamentului;
v) îndeplinește obligațiile ce revin Departamentului în calitate
de creator și deținător de documente, potrivit prevederilor Legii
Arhivelor Naționale nr. 16/1996, cu modificările și completările
ulterioare;
w) organizează activitatea de arhivare electronică a
documentelor, conform prevederilor Legii nr. 135/2007 privind
arhivarea documentelor în formă electronică;
x) îndeplinește orice alte atribuții dispuse de șeful
Departamentului.
Art. 22. — Compartimentul informații clasificate din cadrul
Direcției managementul informațiilor îndeplinește următoarele
atribuții:
a) elaborează, implementează și monitorizează aplicarea
ansamblului de măsuri prevăzute de Legea nr. 182/2002 privind
protecția informațiilor clasificate, cu modificările și completările
ulterioare;
b) organizează, sub îndrumarea funcționarului de securitate,
activitatea de protecție a informațiilor clasificate, în toate
componentele acesteia, pentru întreg Departamentul;
c) organizează evidența, păstrarea, procesarea,
multiplicarea, transportul, transmiterea și distrugerea
informațiilor clasificate;
d) asigură luarea în evidență a mediilor de stocare a
informațiilor clasificate din Departament;
e) predă documentele clasificate către destinatarii din afara
Departamentului, potrivit normelor stabilite prin Hotărârea
Guvernului nr. 1.349/2002 privind colectarea, transportul,
distribuirea și protecția, pe teritoriul României, a corespondenței
clasificate, cu modificările și completările ulterioare;
f) verifică periodic modul de respectare a regulilor privind
evidența, întocmirea, păstrarea, procesarea, multiplicarea,
transportul, transmiterea și distrugerea informațiilor clasificate;
g) asigură asistența de specialitate privind gestionarea
documentelor clasificate persoanelor din Departament;
h) informează funcționarul de securitate asupra oricăror
cazuri de pierdere, distrugere, sustragere sau diseminare
neautorizată a informațiilor clasificate, propunând măsuri de
prevenire a neregulilor în acest domeniu;
i) exercită alte atribuții în domeniul protecției informațiilor
clasificate potrivit legii.
CAPITOLUL III
Cooperarea Departamentului cu OLAF
Art. 23. — (1) Departamentul cooperează cu OLAF, în
calitate de instituție națională de contact și de coordonator
național al luptei antifraudă.
(2) Pentru îndeplinirea atribuției prevăzute la alin. (1) sunt
aplicabile prevederile Legii, prezentei hotărâri și ale legislației

8

MONITORUL OFICIAL AL ROMÂNIEI, PARTEA I, Nr. 553/4.VIII.2011

europene în domeniul protecției intereselor financiare ale Uniunii
Europene.
Art. 24. — (1) Departamentul participă la Reuniunea anuală
a șefilor serviciilor de coordonare a luptei antifraudă din statele
membre ale Uniunii Europene, la reuniunile Comitetului
Consultativ pentru Coordonarea Luptei Antifraudă — COCOLAF
și ale subgrupurilor de lucru sau la alte întâlniri de lucru.
(2) Departamentul este membru în cadrul Rețelei
comunicatorilor antifraudă a OLAF și asigură reprezentarea la
reuniunile acesteia.
Art. 25. — Departamentul primește sesizările OLAF cu privire
la posibile nereguli, fraude sau alte activități ce aduc atingere
intereselor financiare ale Uniunii Europene, efectuează, după
caz, acțiunile de control corespunzătoare, pune la dispoziția
OLAF nota de control și, la cerere, orice alte date și informații în
legătură cu acțiunea respectivă, cu respectarea prevederilor
legale în vigoare.
Art. 26. — (1) Reprezentanții Departamentului pot desfășura
acțiuni comune de control cu reprezentanții OLAF sau pot
beneficia de asistența tehnică acordată de reprezentanții OLAF,
aceștia având acces la toate datele și informațiile, în condițiile
legii.
(2) În cazul desfășurării unor controale comune,
Departamentul întocmește propria notă de control.
(3) Departamentul asigură, la cerere, sprijin operațional sau
acordă asistență tehnică reprezentanților OLAF care desfășoară
verificări în România. În această situație, reprezentanții
Departamentului se vor prezenta în baza legitimațiilor de
serviciu.
(4) Departamentul poate solicita asistență tehnică din partea
OLAF, atunci când este necesar la nivel operațional ori în
vederea obținerii de informații necesare desfășurării verificărilor
preliminare sau a acțiunilor de control inițiate.
(5) Reprezentanții Departamentului pot solicita OLAF
efectuarea unor investigații în afara teritoriului României,
printr-o adresă oficială în care se vor preciza expres aspectele
care necesită verificare.
(6) În urma solicitării scrise a OLAF, reprezentanții
Departamentului pot asista la investigațiile efectuate de OLAF în
afara României.
(7) Reprezentanții Departamentului facilitează solicitările de
asistență tehnică adresate OLAF de către instituțiile sau
autoritățile naționale.
Art. 27. — (1) În cazul în care, în baza Regulamentului (CE)
nr. 1.073/1999 al Parlamentului European și al Consiliului din
25 mai 1999 privind investigațiile efectuate de Oficiul European
de Lupta Antifraudă (OLAF), acesta transmite Departamentului
informații obținute în cursul investigațiilor externe care nu s-au
finalizat prin raportul final de control, Departamentul
declanșează, după caz, propria acțiune de control.
(2) În cazul în care, în baza Regulamentului (CE) nr. 1.073/1999,
acesta transmite Departamentului raportul final de control, care
conține indicii de fraudă, Departamentul sesizează parchetul
competent, în baza raportului OLAF.
Art. 28. — Reprezentanții Departamentului pun la dispoziția
și la solicitarea OLAF toate informațiile și documentele relevante
referitoare la: existența unor suspiciuni privind nereguli, fraude
și alte activități ilicite ce aduc atingere intereselor financiare ale
Uniunii Europene, operatorii economici sau persoanele fizice
care au legătură cu obținerea, derularea și utilizarea fondurilor
europene, proiectele ori programele de finanțare, evoluția
cazurilor controlate de Departament sau orice alte informații
solicitate, în condițiile legii.

Art. 29. — (1) Departamentul transmite informații, la
solicitarea OLAF, cu privire la stadiul cercetărilor în dosarele
penale în care au fost identificate suspiciuni privind săvârșirea
infracțiunilor împotriva intereselor financiare ale Uniunii
Europene, cu respectarea prevederilor legale.
(2) Departamentul pune la dispoziție, la solicitarea OLAF,
copii ale rechizitoriilor parchetelor și ale hotărârilor instanțelor
judecătorești din cauzele privind infracțiuni împotriva intereselor
financiare ale Uniunii Europene, precum și alte documente
solicitate, cu respectarea prevederilor legale.
Art. 30. — (1) Departamentul asigură, coordonează și
monitorizează raportarea neregulilor între instituțiile naționale și
Comisia Europeană, în conformitate cu prevederile legislației
europene și naționale.
(2) Departamentul oferă informațiile și clarificările necesare
în materia raportării neregulilor, la solicitarea OLAF, și asigură
transmiterea informațiilor primite de la OLAF către entitățile
implicate în raportarea neregulilor.
(3) Departamentul facilitează schimbul de informații între
autoritățile și instituțiile naționale și Comisia Europeană privind
raportarea trimestrială a neregulilor.
Art. 31. — (1) Departamentul oferă informațiile și clarificările
necesare privind legislația națională aplicabilă în domeniul
protecției intereselor financiare ale Uniunii Europene în
România, la solicitarea OLAF.
(2) Departamentul elaborează și desfășoară, în colaborare
cu OLAF, programe și module de pregătire profesională
specifice protecției intereselor financiare ale Uniunii Europene.
CAPITOLUL IV
Alte dispoziții
Art. 32. — (1) Pentru îndeplinirea atribuțiilor specifice de
control și de coordonare a luptei antifraudă se utilizează parcul
auto alocat Departamentului constituit și gestionat prin
intermediul Regiei Autonome Administrația Patrimoniului
Protocolului de Stat, Sucursala de Transport Bucureștii Noi.
(2) Parcul auto alocat Departamentului, pentru îndeplinirea
activităților specifice, este constituit din 8 autoturisme cu un
consum conform legislației în vigoare.
(3) Nu se consideră depășiri ale consumului de carburant
normat pe autoturism consumurile care, la nivelul anului, se
încadrează în limita consumului normat în raport cu numărul
total de autoturisme.
Art. 33. — Anexele nr. 1—4 fac parte integrantă din prezentul
regulament.
Art. 34. — (1) Personalul Departamentului existent la data
intrării în vigoare a Legii se preia fără examen sau concurs.
(2) Încadrarea personalului în limita numărului de posturi și
în noua structură organizatorică se face în condițiile legii, în
termen de 45 de zile de la data intrării în vigoare a hotărârii
Guvernului pentru aprobarea prezentului regulament.
(3) Până la data expirării termenului prevăzut la alin. (2),
activitatea Departamentului este supusă dispozițiilor cuprinse în
actele normative privind organizarea și funcționarea acestuia,
în vigoare până la data intrării în vigoare a hotărârii Guvernului
pentru aprobarea prezentului regulament.
(4) Mijloacele fixe și obiectele de inventar utilizate de
Departament, inclusiv tehnica de calcul și birotica, se transmit
fără plată din administrarea Secretariatului General al
Guvernului în administrarea Departamentului pe bază de
protocol încheiat între instituțiile implicate.
(5) Protocoalele de predare-preluare, însoțite de dosarele de
personal, se încheie între Secretariatul General al Guvernului și
Departament, în termen de 15 zile de la data intrării în vigoare
a hotărârii Guvernului pentru aprobarea prezentului regulament.

MONITORUL OFICIAL AL ROMÂNIEI, PARTEA I, Nr. 553/4.VIII.2011

9
ANEXA Nr. 1
la regulament

Sigla Departamentului pentru lupta antifraudă — DLAF*)
Sigla Departamentului pentru lupta antifraudă — DLAF este un element figurativ, ce cuprinde denumirea ăDLAF LUPTA
ANTIFRAUDA FIGHT AGAINST FRAUD”, scrisă cu litere de culoare albastră.

*) Sigla este reprodusă în facsimil și este obiectul mărcii individuale, conform certificatului de înregistrare a mărcii nr. 086025 emis de către OSIM.

ANEXA Nr. 2*)
la regulament

Structura organizatorică a Departamentului pentru lupta antifraudă — DLAF
și numărul maxim de posturi

*) Anexa nr. 2 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 553/4.VIII.2011
ANEXA Nr. 3
la regulament

Conținutul împuternicirii de control
Sigla Departamentului pentru lupta antifraudă — DLAF
Nr. înregistrare
ÎMPUTERNICIRE DE CONTROL

În baza Legii nr. 61/2011 privind organizarea și funcționarea Departamentului pentru lupta antifraudă — DLAF și a Hotărârii
Guvernului nr. 738/2011 pentru aprobarea Regulamentului de organizare și funcționare al Departamentului pentru lupta antifraudă —
DLAF, domnul/doamna ........................, având funcția de ....................... în cadrul Departamentului pentru lupta antifraudă — DALF,
posesor/posesoare al/a legitimației de serviciu nr. ..............., este împuternicit/împuternicită să efectueze acțiuni de control/să
coordoneze acțiuni de control cu privire la .................................................................................. începând cu data de ....................
(obiectul acțiunii de control)

Obiectul acțiunii de control, menționat mai sus, se poate completa în funcție de constatările rezultate pe parcursul acțiunii.
Secretar de stat,
șeful Departamentului pentru lupta antifraudă — DLAF,
.............................................................................................
Conținutul legitimației de serviciu1)

*)

**)

*) Specimen coperta 1.
**) Specimen coperta 2.

Ecuson metalic**)
*) Specimen pagina 1.
**) Specimen pagina 2.
1) Conținutul

legitimației de serviciu, precum și cromatica acesteia sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 553/4.VIII.2011

11

Legitimația de serviciu a personalului din cadrul Departamentului pentru lupta antifraudă — DLAF este alcătuită din două
componente, respectiv documentul propriu-zis de legitimare și ecusonul metalic, având descrierea și conținutul de mai jos:
a) documentul de legitimare: în partea de sus, denumirea Departamentului pentru lupta antifraudă — DLAF, urmată de un
chenar care, în partea stângă, conține fotografia color a titularului; în partea dreaptă, ăLegitimație Nr./DLAF ...”, iar în partea stângă,
sub fotografia titularului, sunt menționate, unul sub altul, numele, prenumele, funcția, semnătura secretarului de stat, șeful
Departamentului pentru Lupta Antifraudă — DLAF, și în partea dreaptă, semnătura titularului;
b) ecusonul metalic are la exterior forma unui scut, fabricat din metal cu acoperire electrochimică, de culoare argintie, pe
care sunt imprimate inscripția ăGuvernul României”, cu majuscule de culoare albă, steagul și stema României și inscripția ăDLAF”,
cu majuscule albastre, pe fond galben;
c) legitimația și ecusonul metalic sunt susținute într-o portlegitimație din piele naturală de culoare neagră, cu dimensiunile
10 cm x 8 cm, având imprimat pe partea din față ăGuvernul României”, stema României și ăDLAF”, iar, în interior, în partea
superioară, portlegitimația este prevăzută cu un buzunar transparent pentru legitimație, ecusonul metalic aflându-se în partea
inferioară a portlegitimației.

ANEXA Nr. 4
la regulament

Procesul-verbal de constatare a contravenției
Date de identificare a Departamentului pentru lupta antifraudă — DLAF
PROCES-VERBAL

de constatare a contravenției
Data și locul încheierii
Subsemnatul/Subsemnații, ...................., având funcția/funcțiile de consilier/consilieri la Departamentul pentru lupta
antifraudă — DLAF, în baza legitimației de serviciu nr. ................. și a împuternicirii de control nr. .................., în temeiul dispozițiilor
Legii nr. 61/2011 privind organizarea și funcționarea Departamentului pentru lupta antifraudă — DLAF și ale Hotărârii Guvernului
nr. 738/2011 pentru aprobarea Regulamentului de organizare și funcționare al Departamentului pentru lupta antifraudă — DLAF,
ca urmare a acțiunii de control ............................. efectuate în perioada .................. la .........................................................................
(denumirea entității verificate, codul de înregistrare fiscală)

din ........................................................................, în ziua ....... luna ........... anul ............, ora ..........., am constatat următoarele:
(localitatea și adresa completă)

I. La data(ele), ora(ele) și locul(rile) de mai jos au fost săvârșite următoarele fapte:
refuzul entității verificate de a pune la dispoziție, în termenul prevăzut, documentele și informațiile necesare întocmirii
actului de control, solicitate de către reprezentanții Departamentului pentru lupta antifraudă — DLAF, conform art. 11 alin. (2) lit. b)
din Legea nr. 61/2011.
II. Faptele de mai sus constituie contravenția prevăzută la art. 18 din Legea nr. 61/2011.
III. De săvârșirea acestor fapte se face vinovat contravenientul:
a) Persoana juridică ..........................................................................., nr. de înmatriculare la registrul comerțului, cod unic
(denumirea)

de înregistrare ..................., cu sediul în localitatea ..................., bd./str. ............................ nr. ....., bl. ...., sc. ...., et. ....., ap. ....,
județul/sectorul .............., reprezentată de ...................................., în calitate de ......................., cu CNP ..........., cu domiciliul în
localitatea ....................., bd./str. ................... nr. ...., bl. ...., sc. ...., et. ...., ap. ...., județul/sectorul ..................., născut/născută la
data de .........., în localitatea ...................., județul/sectorul ......, legitimat/legitimată cu BI/CI/pașaport seria ..... nr. ........., emis/emisă
de ..................... la data de ...................;
b) Persoana fizică: ........................................................, născut/născută la data de ............ în localitatea ...........................,
(numele, prenumele)

județul ................., CNP ................., domiciliat/domiciliată în orașul .............................., bd./str. ............................... nr. ...., bl. .....,
(comuna)

sc. ....., et. ...., ap. ...., județul/sectorul ............, legitimat/legitimată cu BI/CI/pașaport seria ........ nr. ....., emis/emisă de
........................ la data de .............., ocupația .................., locul de muncă .......................................................
IV. Contravenția prevăzută la art. 18 din Legea nr. 61/2011 se sancționează cu amendă de la 500 lei la 5.000 lei, potrivit
art. 19 alin. (1) din aceeași lege, stabilindu-se cuantumul amenzii pentru fapta de la pct. I în sumă de ....................
(................................) lei;
V. Alte mențiuni:
La cererea contravenientului, s-au formulat următoarele obiecții:
......................................................................

12

MONITORUL OFICIAL AL ROMÂNIEI, PARTEA I, Nr. 553/4.VIII.2011

Amenda se va achita în contul nr. ..........................., deschis la Trezoreria Finanțelor Publice ..........., iar o copie a
documentului doveditor al plății se va depune de contravenient sau se va transmite prin poștă, recomandat, la sediul
Departamentului pentru lupta antifraudă — DLAF din ................................................ .
În caz de neachitare a amenzii în termen de 15 zile de la data înmânării/comunicării procesului-verbal de constatare și
sancționare a contravențiilor, se va proceda la executarea silită conform prevederilor legale.
În conformitate cu prevederile Ordonanței Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările ulterioare, împotriva prezentului proces-verbal de
constatare și sancționare a contravențiilor se poate face plângere în termen de 15 zile de la data înmânării sau comunicării.
Plângerea se va depune la judecătoria în a cărei circumscripție a fost săvârșită contravenția și va fi însoțită de o copie a
procesului-verbal de constatare și sancționare a contravențiilor, precum și de alte acte doveditoare în susținerea plângerii.
Prezentul proces-verbal s-a încheiat în 3 exemplare, din care exemplarul 2 s-a înmânat contravenientului, azi ...............
sau se va comunica acestuia în cel mult o lună de la data încheierii.
NOTĂ:

În cazul în care, la unele rubrici, spațiul alocat este insuficient, se continuă scrierea separat în 3 exemplare semnate de
toate părțile, aceasta constituind anexa, parte integrantă a prezentului proces-verbal de constatare a contravenției.
În cazul în care contravenientul refuză semnarea procesului-verbal de constatare și sancționare a contravențiilor, acest
lucru se atestă de martor(i).
Echipa de control,
Semnătura
........................

Primit
........................
Contravenient,
........................

(numele, prenumele și funcția)

Martor(i),
........................
........................

NOTĂ:

Caracteristicile de tipărire, modul de difuzare, de utilizare și de păstrare a formularului ăProces-verbal de constatare a
contravenției” se stabilesc prin ordin al șefului Departamentului pentru lupta antifraudă — DLAF.

GUVERNUL ROMÂNIEI

HOTĂRÂRE
privind aprobarea stemelor comunelor Balaciu, Borănești,
Colelia, Cosâmbești, Reviga și Sinești, județul Ialomița
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Balaciu, Borănești, Colelia,
Cosâmbești, Reviga și Sinești, județul Ialomița, prevăzute în anexele nr. 1.1—1.6.
(2) Descrierea elementelor stemelor și semnificația acestora sunt prevăzute
în anexele nr. 2.1—2.6.
(3) Anexele nr. 1.1—1.6 și 2.1—2.6 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș

București, 20 iulie 2011.
Nr. 739.

13

MONITORUL OFICIAL AL ROMÂNIEI, PARTEA I, Nr. 553/4.VIII.2011
ANEXA Nr. 1.1*)

ANEXA Nr. 2.1

DESCRIEREA ȘI SEMNIFICAȚIILE

STEMA

elementelor însumate ale stemei comunei Balaciu,
județul Ialomița

comunei Balaciu, județul Ialomița

Descrierea stemei
Stema comunei Balaciu, potrivit anexei nr. 1.1, se compune
dintr-un scut triunghiular cu marginile rotunjite, tăiat de un brâu
undat de argint.
În partea superioară, în câmp albastru, se află un clopot cu
cruce de aur, flancat dreapta—stânga de câte o amforetă de
argint.
În vârful scutului, în câmp verde, se află un mănunchi de
patru spice de grâu de aur, legat cu o panglică.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Clopotul și amforetele fac referire la Mănăstirea Balaciu,
monument istoric, și la descoperirile arheologice din zonă.
Brâul undat semnifică râul Ialomița, care străbate localitatea.
Spicele de grâu simbolizează ocupația de bază a locuitorilor,
agricultura și numărul de sate componente.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.1 este reprodusă în facsimil.

ANEXA Nr. 1.2*)

STEMA

comunei Borănești, județul Ialomița

ANEXA Nr. 2.2

DESCRIEREA ȘI SEMNIFICAȚIILE

elementelor însumate ale stemei comunei Borănești,
județul Ialomița
Descrierea stemei
Stema comunei Borănești, potrivit anexei nr. 1.2, se
compune dintr-un scut triunghiular cu marginile rotunjite, tăiat.
În partea superioară, în câmp verde, se află un știulete de
porumb, flancat dreapta—stânga de câte un spic de grâu,
așezat în bandă, totul de aur.
În vârful scutului, în câmp albastru, se află un monument cu
soclul paralelipipedic, surmontat de o placă rotunjită, terminată
cu o cruce, totul de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Știuletele de porumb și spicele reprezintă ocupația de bază
a locuitorilor, agricultura.
Monumentul semnifică faptul că acesta a fost ridicat în
memoria eroilor căzuți în cele două războaie mondiale.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.2 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 553/4.VIII.2011
ANEXA Nr. 1.3*)

ANEXA Nr. 2.3

DESCRIEREA ȘI SEMNIFICAȚIILE

STEMA

elementelor însumate ale stemei comunei Colelia,
județul Ialomița

comunei Colelia, județul Ialomița

Descrierea stemei
Stema comunei Colelia, potrivit anexei nr. 1.3, se compune
dintr-un scut triunghiular, cu marginile rotunjite, tăiat.
În partea superioară, în câmp albastru, se află o floare de
colilie de argint.
În partea inferioară, în câmp roșu, se află un căprior de aur,
în care se găsește o creangă de salcâm înflorit, flancat
dreapta—stânga de câte două spice de grâu de aur.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Floarea de colilie dă denumirea localității.
Spicele de grâu semnifică ocupația de bază a locuitorilor,
agricultura, iar ramura de salcâm simbolizează bogăția silvică a
zonei.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.3 este reprodusă în facsimil.

ANEXA Nr. 1.4*)

STEMA

comunei Cosâmbești, județul Ialomița

ANEXA Nr. 2.4

DESCRIEREA ȘI SEMNIFICAȚIILE

elementelor însumate ale stemei comunei Cosâmbești,
județul Ialomița
Descrierea stemei
Stema comunei Cosâmbești, potrivit anexei nr. 1.4, se
compune dintr-un scut triunghiular cu marginile rotunjite, tăiat
de un brâu undat de argint.
În partea superioară, în câmp albastru, se află un soare de
aur stilizat, cu interiorul asemănător florii-soarelui, flancat
dreapta—stânga de câte o cunună de spice de aur.
În vârful scutului, în câmp verde, se află o biserică cu un turn
de argint, văzută din față.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Cununa de spice și soarele reprezintă ocupația de bază a
locuitorilor, agricultura, în special cultura florii-soarelui.
Brâul undat semnifică râul Ialomița, care străbate localitatea.
Biserica simbolizează monumentul istoric construit în anul
1864, purtând hramul ăSfântul Nicolae”.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.4 este reprodusă în facsimil.

15

MONITORUL OFICIAL AL ROMÂNIEI, PARTEA I, Nr. 553/4.VIII.2011
ANEXA Nr. 1.5*)

ANEXA Nr. 2.5

DESCRIEREA ȘI SEMNIFICAȚIILE

STEMA

elementelor însumate ale stemei comunei Reviga,
județul Ialomița

comunei Reviga, județul Ialomița

Descrierea stemei
Stema comunei Reviga, potrivit anexei nr. 1.5, se compune
dintr-un scut triunghiular cu marginile rotunjite, tăiat și despicat
în partea superioară.
În partea superioară, în partea dreaptă, în câmp verde, se
află un spic de aur.
În partea superioară, în partea stângă, în câmp roșu, se află
un braț cuirasat, care ține în mână o sabie, totul de argint.
În vârful scutului, în câmp albastru, se află 4 valuri și un vas,
totul de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Spicul de grâu simbolizează ocupația de bază a locuitorilor,
agricultura.
Vasul ceramic semnifică descoperirile arheologice din zonă.
Brațul cuirasat cu sabie reprezintă luptele pe care soldații
români și turci le-au dus pe teritoriul satului Crunți, sat atestat în
anul 1593.
Coroana murală cu un turn crenelat semnifică faptul că
localitatea are rangul de comună.
*) Anexa nr. 1.5 este reprodusă în facsimil.

ANEXA Nr. 1.6*)

STEMA

comunei Sinești, județul Ialomița

ANEXA Nr. 2.6

DESCRIEREA ȘI SEMNIFICAȚIILE

elementelor însumate ale stemei comunei Sinești,
județul Ialomița
Descrierea stemei
Stema comunei Sinești, potrivit anexei nr. 1.6, se compune
dintr-un scut triunghiular albastru cu marginile rotunjite, tăiat de
o fascie de argint și mărginit de o bordură roșie, încărcată cu
6 albine de aur.
În partea superioară se află 6 spice de grâu de aur.
În partea inferioară se află un pește de argint, văzut din profil.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Cele 6 albine și spicele de grâu semnifică ocupațiile de bază
ale locuitorilor, apicultura și agricultura, iar numărul albinelor
reprezintă satele componente ale comunei.
Brâul undat reprezintă Valea Mostiștei, iar peștele face
referire la numeroasele iazuri din zonă.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.6 este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 553/4.VIII.2011
GUVERNUL ROMÂNIEI

HOTĂRÂRE
pentru modificarea anexei nr. 1 la Hotărârea Guvernului nr. 837/1995 cu privire la criteriile
de salarizare în valută și celelalte drepturi în valută și în lei ale personalului trimis în misiune
permanentă în străinătate și a anexei la Hotărârea Guvernului nr. 518/1995 privind unele drepturi
și obligații ale personalului român trimis în străinătate pentru îndeplinirea unor misiuni
cu caracter temporar
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — La anexa nr. 1 la Hotărârea Guvernului nr. 837/1995
cu privire la criteriile de salarizare în valută și celelalte drepturi
în valută și în lei ale personalului trimis în misiune permanentă
în străinătate, republicată în Monitorul Oficial al României,
Partea I, nr. 210 din 5 septembrie 1996, cu modificările și
completările ulterioare, poziția nr. 1 se modifică și va avea
următorul cuprins:

Art. II. — La anexa la Hotărârea Guvernului nr. 518/1995
privind unele drepturi și obligații ale personalului român trimis în
străinătate pentru îndeplinirea unor misiuni cu caracter
temporar, publicată în Monitorul Oficial al României, Partea I,
nr. 154 din 19 iulie 1995, cu modificările și completările
ulterioare, poziția nr. 1, se modifică și va avea următorul cuprins:

Nr.
crt.

Țara

Valuta

Salariul lunar în valută

Nr.
crt.

ă1.

Afganistan

USD

1.300”

ă1.

Țara

Valuta

Categoriile de diurnă Plafoanele de cazare
I

Afganistan USD

II

A

B

120

150

180

360”

PRIM-MINISTRU

EMIL BOC
Contrasemnează:
p. Ministrul afacerilor externe,
Anton Niculescu,
secretar de stat
Ministrul muncii, familiei și protecției sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu
București, 27 iulie 2011.
Nr. 754.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 553/4.VIII.2011 conține 16 pagini.

Prețul: 3,20 lei

&JUYDGY|525146
ISSN 1453—4495

