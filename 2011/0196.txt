Anul 179 (XXIII) — Nr. 196

PARTEA I

LEGI, DECRETE, HOTĂRÂRI ȘI ALTE ACTE

Marți, 22 martie 2011

SUMAR

Nr.

Pagina
DECRETE

272.

273.

— Decret privind supunerea spre ratificare
Parlamentului a Acordului dintre România și Republica
Moldova în domeniul securității sociale, semnat la
București la 27 aprilie 2010 ........................................
— Decret privind supunerea spre ratificare
Parlamentului a Acordului de împrumut (Al doilea
împrumut pentru politici de dezvoltare) dintre România
și Banca Internațională pentru Reconstrucție și
Dezvoltare, semnat la București la 2 februarie 2011, și
a modificării art. 3 din Ordonanța de urgență a
Guvernului nr. 98/2009 pentru ratificarea Acordului de
împrumut (Primul împrumut pentru politici de
dezvoltare) dintre România și Banca Internațională
pentru Reconstrucție și Dezvoltare, semnat la
București la 1 septembrie 2009..................................

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

2

1.032. — Ordin al ministrului mediului și pădurilor privind
modificarea Ordinului ministrului mediului și
gospodăririi apelor nr. 578/2006 pentru aprobarea
Metodologiei de calcul al contribuțiilor și taxelor
datorate la Fondul pentru mediu ................................

3–11

1.097. — Ordin al ministrului muncii, familiei și protecției
sociale pentru aprobarea Procedurii privind
desemnarea organismelor de evaluare a conformității
ce se notifică și notificarea la Comisia Europeană și
celelalte state membre ale Uniunii Europene a
organismelor desemnate pentru mașini, echipamente
individuale de protecție, echipamente și sisteme
protectoare destinate utilizării în atmosfere potențial
explozive, explozivi de uz civil și articole pirotehnice ....

12–16

2

MONITORUL OFICIAL AL ROMÂNIEI, PARTEA I, Nr. 196/22.III.2011

DECRETE
PREȘEDINTELE ROMÂNIEI

DECRET
privind supunerea spre ratificare Parlamentului
a Acordului dintre România și Republica Moldova
în domeniul securității sociale, semnat la București
la 27 aprilie 2010
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 54 din 2 martie 2011,
Președintele României d e c r e t e a z ă:
Articol unic. — Se supune spre ratificare Parlamentului Acordul dintre
România și Republica Moldova în domeniul securității sociale, semnat la București
la 27 aprilie 2010, și se dispune publicarea prezentului decret în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 18 martie 2011.
Nr. 272.
PREȘEDINTELE ROMÂNIEI

DECRET
privind supunerea spre ratificare Parlamentului a Acordului de împrumut
(Al doilea împrumut pentru politici de dezvoltare) dintre România și Banca Internațională
pentru Reconstrucție și Dezvoltare, semnat la București la 2 februarie 2011,
și a modificării art. 3 din Ordonanța de urgență a Guvernului nr. 98/2009 pentru ratificarea
Acordului de împrumut (Primul împrumut pentru politici de dezvoltare) dintre România
și Banca Internațională pentru Reconstrucție și Dezvoltare,
semnat la București la 1 septembrie 2009
În temeiul prevederilor art. 91 alin. (1) și ale art. 100 din Constituția României, republicată, precum și ale art. 19 alin. (1)
lit. a) din Legea nr. 590/2003 privind tratatele,
la propunerea Guvernului, potrivit Hotărârii nr. E 52 din 23 februarie 2011,
Președintele României d e c r e t e a z ă:
Articol unic. — Se supun spre ratificare Parlamentului
Acordul de împrumut (Al doilea împrumut pentru politici de
dezvoltare) dintre România și Banca Internațională pentru
Reconstrucție și Dezvoltare, semnat la București la 2 februarie
2011, și modificarea art. 3 din Ordonanța de urgență a
Guvernului nr. 98/2009 pentru ratificarea Acordului de împrumut

(Primul împrumut pentru politici de dezvoltare) dintre România
și Banca Internațională pentru Reconstrucție și Dezvoltare,
semnat la București la 1 septembrie 2009, și se dispune
publicarea prezentului decret în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 18 martie 2011.
Nr. 273.

MONITORUL OFICIAL AL ROMÂNIEI, PARTEA I, Nr. 196/22.III.2011

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
privind modificarea Ordinului ministrului mediului și gospodăririi apelor nr. 578/2006
pentru aprobarea Metodologiei de calcul al contribuțiilor și taxelor datorate la Fondul pentru mediu
În temeiul prevederilor art. 17 din Ordonanța de urgență a Guvernului nr. 196/2005 privind Fondul pentru mediu, aprobată
cu modificări și completări prin Legea nr. 105/2006, cu modificările și completările ulterioare, precum și ale art. 15 alin. (4) din
Hotărârea Guvernului nr. 1.635/2009 privind organizarea și funcționarea Ministerului Mediului și Pădurilor, cu modificările și
completările ulterioare,
ministrul mediului și pădurilor emite prezentul ordin.
Art. I. — Ordinul ministrului mediului și gospodăririi apelor
nr. 578/2006 pentru aprobarea Metodologiei de calcul al
contribuțiilor și taxelor datorate la Fondul pentru mediu, publicat
în Monitorul Oficial al României, Partea I, nr. 516 din 14 iunie
2006, cu modificările și completările ulterioare, se modifică după
cum urmează:
1. Articolul 2 va avea următorul cuprins:
ăArt. 2. — Metodologia de calcul al contribuțiilor și taxelor
datorate la Fondul pentru mediu are ca scop stabilirea unui mod
de calcul unitar și documentat pentru contribuțiile și taxele
prevăzute la art. 9 alin. (1) lit. a)—j), p), q) și s) din Ordonanța
de urgență a Guvernului nr. 196/2005 privind Fondul pentru
mediu, aprobată cu modificări și completări prin Legea
nr. 105/2006, cu modificările și completările ulterioare.”

2. Articolul 3 va avea următorul cuprins:
ăArt. 3. — Prevederile prezentului ordin se aplică de către
contribuabilii la Fondul pentru mediu, persoane fizice și
persoane juridice, pentru contribuțiile și taxele prevăzute la art. 9
alin. (1) lit. a)—j), p), q) și s) din Ordonanța de urgență a
Guvernului nr. 196/2005, aprobată cu modificări și completări
prin Legea nr. 105/2006, cu modificările și completările
ulterioare.”
3. Anexa se modifică și se înlocuiește cu anexa care face
parte integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 10 martie 2011.
Nr. 1.032.
ANEXĂ
(Anexa la Ordinul nr. 578/2006)

METODOLOGIE

de calcul al contribuțiilor și taxelor datorate la Fondul pentru mediu
CAPITOLUL I
Prevederi generale
Art. 1. — Prezenta metodologie stabilește modul de calcul al
contribuțiilor și taxelor pe care contribuabilii trebuie să le declare
și să le plătească la Fondul pentru mediu.
Art. 2. — Prezenta metodologie se aplică de către
contribuabilii, persoane fizice și persoane juridice, care
datorează sumele prevăzute la art. 9 alin. (1) lit. a)—j), p), q) și
s) din Ordonanța de urgență a Guvernului nr. 196/2005 privind
Fondul pentru mediu, aprobată cu modificări și completări prin
Legea nr. 105/2006, cu modificările și completările ulterioare.
Art. 3. — Semnificația termenilor și expresiilor utilizate în text
este cea prevăzută în anexă.
CAPITOLUL II
Modul de calcul al contribuției prevăzute la art. 9
alin. (1) lit. a) din Ordonanța de urgență a Guvernului
nr. 196/2005, aprobată cu modificări și completări
prin Legea nr. 105/2006, cu modificările
și completările ulterioare
Art. 4. — Sunt obligați la plata contribuției de 3% din
veniturile realizate din vânzarea deșeurilor metalice feroase și
neferoase, inclusiv a bunurilor destinate dezmembrării,

generatorii deșeurilor, respectiv deținătorii bunurilor destinate
dezmembrării, persoane fizice sau juridice, care nu au calitatea
de colector și/sau de valorificator autorizat în condițiile legii.
Art. 5. — Obligația de a calcula, de a reține, de a declara și
de a vira la Fondul pentru mediu contribuția de 3% din veniturile
realizate din vânzarea de deșeuri metalice feroase și neferoase,
inclusiv a bunurilor destinate dezmembrării, revine operatorilor
economici care desfășoară activități de colectare și/sau de
valorificare a deșeurilor.
Art. 6. — Contribuția de 3% din veniturile realizate din
vânzarea deșeurilor metalice feroase și neferoase, inclusiv a
bunurilor destinate dezmembrării, se reține prin stopaj la sursă
de către operatorii economici care desfășoară activități de
colectare și/sau de valorificare a deșeurilor, care au obligația să
le vireze la Fondul pentru mediu.
Art. 7. — Vânzarea deșeurilor metalice feroase și neferoase,
inclusiv a bunurilor destinate dezmembrării, de către generatorii
deșeurilor, respectiv de către deținătorii bunurilor destinate
dezmembrării, persoane juridice, către operatorii economici care
desfășoară activități de colectare și/sau de valorificare a
deșeurilor se face pe bază de factură, cu evidențierea distinctă
a contribuției de 3% și cu reținerea acesteia.
Art. 8. — Vânzarea deșeurilor metalice feroase și neferoase,
inclusiv a bunurilor destinate dezmembrării, de către generatorii

4

MONITORUL OFICIAL AL ROMÂNIEI, PARTEA I, Nr. 196/22.III.2011

deșeurilor, respectiv de către deținătorii bunurilor destinate
dezmembrării, persoane fizice, către operatorii economici care
desfășoară activități de colectare și/sau de valorificare a
deșeurilor se face pe bază de factură/adeverință de primire și
plată, cu reținerea contribuției de 3% la achitarea în numerar a
sumei cuvenite vânzătorului de deșeuri.
Art. 9. — Baza de calcul la care se aplică contribuția de 3%
reprezintă valoarea de vânzare a deșeurilor metalice feroase și
neferoase și a bunurilor destinate dezmembrării, exclusiv taxa
pe valoarea adăugată.
Art. 10. — (1) În cazul în care operatorii economici care
desfășoară activități de colectare și/sau de valorificare a
deșeurilor devin deținători de deșeuri metalice feroase și
neferoase, prin activitatea de dezmembrare și/sau casare de
bunuri, mijloace fixe ori obiecte de inventar proprii sau devenite
proprii prin achiziție, au obligația de a plăti contribuția de 3% la
Fondul pentru mediu în cazul vânzării acestora.
(2) Baza de calcul la care se aplică contribuția de 3%
reprezintă prețul mediu de achiziție al deșeurilor metalice
feroase și neferoase din luna precedentă dezmembrării și/sau
casării bunurilor, mijloacelor fixe ori obiectelor de inventar,
exclusiv taxa pe valoarea adăugată, înmulțit cu cantitatea de
deșeuri metalice feroase și neferoase rezultată din activitatea
de dezmembrare și/sau casare de bunuri, mijloace fixe ori
obiecte de inventar proprii sau devenite proprii prin achiziție.
(3) În cazul în care operatorii economici care desfășoară
activități de colectare și/sau de valorificare a deșeurilor nu pot
stabili prețul mediu de achiziție al deșeurilor metalice feroase și
neferoase pentru luna precedentă dezmembrării și/sau casării
bunurilor, mijloacelor fixe ori obiectelor de inventar, acesta este
cel de la data dezmembrării și/sau a casării bunurilor, mijloacelor
fixe ori obiectelor de inventar.
Art. 11. — Contribuția la Fondul pentru mediu prevăzută la
art. 9 alin. (1) lit. a) din Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare, se
declară și se plătește lunar, până la data de 25 inclusiv a lunii
următoare celei în care s-a desfășurat activitatea.
Art. 12. — În aplicarea prevederilor prezentului capitol,
semnificația termenilor utilizați este prevăzută la pct. 6 și 14 din
anexă.
CAPITOLUL III
Modul de calcul al taxelor prevăzute la art. 9 alin. (1) lit. b)
din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 13. — (1) Operatorii economici deținători de surse
staționare care generează emisii de poluanți în atmosferă sunt
obligați la plata taxelor la Fondul pentru mediu, în cuantumul și
pentru substanțele prevăzute în anexa nr. 1 la Ordonanța de
urgență a Guvernului nr. 196/2005, aprobată cu modificări și
completări prin Legea nr. 105/2006, cu modificările și
completările ulterioare.
(2) În cazul operatorilor economici deținători de surse
staționare generatoare de emisii de poluanți în atmosferă, care
asigură automonitorizarea emisiilor de poluanți în atmosferă și
au înregistrări ale măsurătorilor efectuate recunoscute de
agenția județeană pentru protecția mediului, taxele datorate la
Fondul pentru mediu, prevăzute la art. 9 alin. (1) lit. b) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se calculează după următoarea
formulă:
T = Q x V,
unde:

T — suma datorată la Fondul pentru mediu;
Q — cantitatea de poluant emisă în atmosferă, rezultată din
măsurători, exprimată în kilograme;
V — valoarea taxei de încasat pentru fiecare tip de poluant,
conform anexei nr. 1 la Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare.
Art. 14. — (1) Pentru operatorii economici deținători de surse
staționare generatoare de emisii de poluanți în atmosferă, care
nu au sisteme de automonitorizare a emisiilor de poluanți în
atmosferă, taxele pentru emisiile de poluanți în atmosferă
datorate la Fondul pentru mediu, prevăzute la art. 9 alin. (1)
lit. b) din Ordonanța de urgență a Guvernului nr. 196/2005,
aprobată cu modificări și completări prin Legea nr. 105/2006, cu
modificările și completările ulterioare, se calculează după
următoarea formulă:
T = Q x Val,
unde:
T — suma datorată la Fondul pentru mediu;
Q — cantitatea de poluant emisă în atmosferă, pe tip de
poluant, calculată conform formulei prevăzute la alin. (2);
Val — valoarea taxei de încasat pentru fiecare tip de poluant,
conform anexei nr. 1 la Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare.
(2) Cantitățile de poluanți emiși în atmosferă de surse
staționare se calculează după următoarea formulă:
Q = f x A, unde:
Q — cantitatea de poluant emisă în atmosferă, exprimată în
kilograme;
f — factorul de emisie pentru fiecare tip de poluant, în funcție
de proces;
A — cantitatea de combustibil, materii prime și materiale
utilizate sau cantitatea de produs finit, în funcție de tipul de
proces.
(3) Factorul de emisie f este stabilit în scris de operatorul
economic, de comun acord cu agenția județeană pentru
protecția mediului, în baza metodologiilor existente
EEA/EMEP/CORINAIR, US EPA/AP-42 sau a altor metodologii
disponibile la nivel de sector industrial.
(4) Factorul de emisie f stabilit de comun acord cu agenția
județeană pentru protecția mediului poate fi revizuit în funcție de
intervențiile asupra instalației și/sau tehnologiei, dar nu mai
devreme de 6 luni de la momentul la care a fost stabilit.
(5) În cazul existenței unor diferende între operatorul
economic și agenția județeană pentru protecția mediului referitor
la factorul de emisie f, acesta se validează de către o terță parte,
Institutul Național de Cercetare-Dezvoltare pentru Protecția
Mediului sau un alt institut cu competență în acest domeniu, pe
cheltuiala operatorului economic.
Art. 15. — Taxele pentru emisiile de poluanți în atmosferă
provenite de la sursele staționare, prevăzute la art. 9 alin. (1)
lit. b) din Ordonanța de urgență a Guvernului nr. 196/2005,
aprobată cu modificări și completări prin Legea nr. 105/2006, cu
modificările și completările ulterioare, se declară și se plătesc
lunar, până la data de 25 inclusiv a lunii următoare celei în care
s-a desfășurat activitatea.
Art. 16. — În aplicarea prevederilor prezentului capitol,
semnificațiile termenilor utilizați sunt prevăzute la pct. 9, 14 și
18 din anexă.

MONITORUL OFICIAL AL ROMÂNIEI, PARTEA I, Nr. 196/22.III.2011
CAPITOLUL IV
Modul de calcul al taxei prevăzute la art. 9 alin. (1) lit. c)
din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 17. — Operatorii economici utilizatori de noi terenuri au
obligația de a plăti la Fondul pentru mediu taxele pentru
depozitarea deșeurilor valorificabile, în limitele prevăzute în
anexa nr. 2 la Ordonanța de urgență a Guvernului nr. 196/2005,
aprobată cu modificări și completări prin Legea nr. 105/2006, cu
modificările și completările ulterioare.
Art. 18. — Taxele prevăzute la art. 9 alin. (1) lit. c) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se datorează pentru acele terenuri pe
care sunt amplasate depozite noi de deșeuri valorificabile din
categoriile prevăzute în anexa nr. 2 la Ordonanța de urgență a
Guvernului nr. 196/2005, aprobată cu modificări și completări
prin Legea nr. 105/2006, cu modificările și completările
ulterioare.
Art. 19. — Taxele pentru depozitarea deșeurilor valorificabile
se declară și se plătesc anual, până la data de 25 ianuarie a
anului următor celui în care s-a desfășurat activitatea, de către
operatorii economici utilizatori de noi terenuri pentru depozitarea
deșeurilor valorificabile.
Art. 20. — În aplicarea prevederilor prezentului capitol,
semnificațiile termenilor utilizați sunt prevăzute la pct. 6 și 14 din
anexă.
CAPITOLUL V
Modul de calcul al taxei prevăzute la art. 9 alin. (1)
lit. d) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 21. — (1) Obligația de a plăti la Fondul pentru mediu
contribuția de 2 lei/kg prevăzută la art. 9 alin. (1) lit. d) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, revine următorilor operatori economici
responsabili:
a) operatorii economici care introduc pe piața națională
produse ambalate, pentru ambalajele primare, secundare și
terțiare folosite pentru ambalarea produselor lor;
b) operatorii economici care ambalează produse ambalate,
pentru ambalajele secundare și terțiare pe care le introduc pe
piața națională;
c) operatorii economici care introduc pe piața națională
ambalaje de desfacere prevăzute în Hotărârea Guvernului
nr. 621/2005 privind gestionarea ambalajelor și deșeurilor de
ambalaje, cu modificările și completările ulterioare, pentru
ambalajele respective introduse pe piața națională.
(2) Ambalajele produselor achiziționate din afara spațiului
național, inclusiv ale produselor destinate utilizării/consumului
propriu, se consideră introduse pe piața națională în momentul
achiziției.
Art. 22. — (1) Contribuția prevăzută la art. 9 alin. (1) lit. d)
din Ordonanța de urgență a Guvernului nr. 196/2005, aprobată
cu modificări și completări prin Legea nr. 105/2006, cu
modificările și completările ulterioare, se plătește anual pentru
diferența dintre cantitățile corespunzătoare obiectivelor anuale
de valorificare sau incinerare în instalații de incinerare cu
recuperare de energie, prevăzute în anexa nr. 3 la Ordonanța de
urgență a Guvernului nr. 196/2005, aprobată cu modificări și
completări prin Legea nr. 105/2006, cu modificările și
completările ulterioare, și cantitățile de deșeuri de ambalaje
efectiv valorificate sau incinerate în instalații de incinerare cu
recuperare de energie.

5

(2) Cantitatea de deșeuri de ambalaje care trebuie
valorificată sau incinerată în instalații de incinerare cu
recuperare de energie, respectiv valorificată prin reciclare,
pentru îndeplinirea obiectivelor anuale, se realizează prin
următoarele componente:
a) cantitatea de deșeuri Q1 care trebuie valorificată prin
reciclarea deșeurilor de ambalaje din PET și din aluminiu;
b) cantitatea de deșeuri Q2 care trebuie valorificată prin
reciclarea deșeurilor de ambalaje din plastic, sticlă, metal,
hârtie/carton și, respectiv, lemn;
c) cantitatea de deșeuri Q3 care trebuie valorificată prin
reciclare suplimentar față de cantitățile prevăzute la lit. a) și b),
pentru îndeplinirea obiectivului global de valorificare prin
reciclare, cantitate care se poate realiza prin valorificarea prin
reciclare a oricărui tip de material de ambalare, în limita
cantităților introduse pe piața națională din materialul respectiv;
d) cantitatea de deșeuri Q4 care trebuie valorificată sau
incinerată în instalații de incinerare cu recuperare de energie
suplimentar față de cantitățile prevăzute la lit. a), b) și c), pentru
îndeplinirea obiectivului global de valorificare sau incinerare în
instalații de incinerare cu recuperare de energie, cantitate ce se
poate realiza prin oricare operație de valorificare sau prin
incinerare în instalații de incinerare cu recuperare de energie a
oricărui tip de material de ambalare, în limita cantităților
introduse pe piața națională din materialul respectiv.
(3) Obiectivele anuale de valorificare sau incinerare în
instalații de incinerare cu recuperare de energie prevăzute în
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se consideră îndeplinite numai dacă
se realizează fiecare dintre componentele menționate la
alin. (2).
(4) Contribuția se stabilește luând în calcul o singură dată
cantitățile nerealizate pentru fiecare componentă.
Formula matematică de calcul este:
Contribuția = Max{[(QPET*RPET – qPET) + (QAl*RAl – qAl)];
∑(Qi*Ri – qri); (Qt*R – ∑qri); (Qt*V – ∑qvi)}*2,
unde:
QPET — cantitatea de ambalaje din PET introdusă pe piața
națională;
QAl — cantitatea de ambalaje din aluminiu introdusă pe piața
națională;
RPET — obiectivul minim de valorificare prin reciclare pentru
ambalaje din PET;
RAl — obiectivul minim de valorificare prin reciclare pentru
ambalaje din aluminiu;
Qi — cantitatea de ambalaje din materialul i, respectiv plastic,
sticlă, metal, hârtie/carton și lemn introdusă pe piața națională;
Ri — obiectivul minim de valorificare prin reciclare pentru
materialul de ambalare i, respectiv plastic, sticlă, metal,
hârtie/carton și lemn;
Qt — cantitatea totală de ambalaje introdusă pe piața
națională;
R — obiectivul global de valorificare prin reciclare;
V — obiectivul global de valorificare sau incinerare în
instalații de incinerare cu recuperare de energie;
qPET — cantitatea valorificată efectiv prin reciclare a
deșeurilor de ambalaje din PET;
qAl — cantitatea valorificată efectiv prin reciclare a deșeurilor
de ambalaje din aluminiu;
qri —cantitatea valorificată efectiv prin reciclare din materialul i,
respectiv plastic, sticlă, metal, hârtie/carton și, respectiv, lemn;
qvi — cantitatea valorificată efectiv din materialul i, respectiv
oricare dintre materialele introduse pe piața națională, prin orice
operație, inclusiv prin valorificare prin reciclare sau prin
incinerare în instalații de incinerare cu recuperare de energie.
(5) Cantitățile de ambalaje din plastic, respectiv din metal,
introduse pe piața națională, includ și cantitățile de ambalaje din
PET, respectiv din aluminiu.

6

MONITORUL OFICIAL AL ROMÂNIEI, PARTEA I, Nr. 196/22.III.2011

(6) Dacă în formula prevăzută la alin. (4) o diferență are o
valoare negativă, atunci se consideră în calcul ca având
valoarea 0 (zero).
(7) Cantitatea de deșeuri de ambalaje valorificată
suplimentar față de obiectivul anual de valorificare sau
incinerare în instalații de incinerare cu recuperare de energie nu
poate compensa obligațiile aferente altor ani.
Art. 23. — Operatorii economici responsabili care realizează
obiectivele anuale de valorificare sau incinerare în instalații de
incinerare cu recuperare de energie a deșeurilor de ambalaje în
mod individual, conform prevederilor art. 16 alin. (2) lit. a) din
Hotărârea Guvernului nr. 621/2005, cu modificările și
completările ulterioare, sunt obligați:
a) să stabilească lunar, pentru fiecare tip de material,
cantitățile de ambalaje introduse pe piața națională;
b) să stabilească lunar, pentru fiecare tip de material,
cantitățile de deșeuri de ambalaje produse, precum și cantitățile
de ambalaje preluate/colectate de pe piața națională și
încredințate spre valorificare sau incinerare în instalații de
incinerare cu recuperare de energie, excluzând deșeurile de
producție;
c) să declare lunar, până la data de 25 inclusiv a lunii
următoare celei în care s-a desfășurat activitatea, cantitățile de
ambalaje totale și pe fiecare tip de material introduse pe piața
națională, cantitățile de deșeuri de ambalaje din fiecare tip de
material valorificate sau incinerate în instalații de incinerare cu
recuperare de energie și valorificate prin reciclare;
d) să declare și să plătească anual, până la data de 25 a lunii
ianuarie a anului următor celui în care s-a desfășurat activitatea,
suma datorată potrivit Ordonanței de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare, pentru
neîndeplinirea obiectivelor anuale de valorificare sau incinerare
în instalații de incinerare cu recuperare de energie a deșeurilor
de ambalaje aferente bunurilor ambalate și/sau a ambalajelor
de desfacere introduse pe piața națională.
Art. 24. — Operatorii economici responsabili care realizează
obiectivele anuale de valorificare sau incinerare în instalații de
incinerare cu recuperare de energie a deșeurilor de ambalaje în
mod individual, conform prevederilor art. 16 alin. (2) lit. a) din
Hotărârea Guvernului nr. 621/2005, cu modificările și
completările ulterioare, trebuie să dețină situații, întocmite în
baza documentelor justificative contabile și extracontabile,
pentru:
a) cantitățile de ambalaje/deșeuri de ambalaje proprii
produse/preluate/colectate de pe piața națională;
b) cantitățile de deșeuri de ambalaje proprii valorificate sau
incinerate în instalații de incinerare cu recuperare de energie
prin mijloace proprii;
c) cantitățile de deșeuri de ambalaje proprii încredințate, în
baza unui contract, unui operator economic valorificator sau unui
operator economic care deține o instalație de incinerare cu
recuperare de energie;
d) cantitățile de deșeuri de ambalaje proprii din lemn
încredințate persoanelor fizice drept combustibil alternativ la
lemnele pentru foc;
e) trasabilitatea deșeurilor de ambalaje proprii, pe tip de
material, de la producătorul de deșeuri până la operatorul
economic valorificator sau la operatorul economic/persoana
fizică ce deține o instalație de incinerare cu recuperare de
energie.
Art. 25. — Operatorii economici responsabili care au optat
pentru realizarea obiectivelor anuale de valorificare sau
incinerare în instalații de incinerare cu recuperare de energie a
deșeurilor de ambalaje, prin contract încheiat cu un operator
economic autorizat potrivit prevederilor art. 16 alin. (2) lit. b) din

Hotărârea Guvernului nr. 621/2005, cu modificările și
completările ulterioare, sunt obligați:
a) să stabilească lunar, pentru fiecare tip de material,
cantitățile de ambalaje introduse pe piața națională;
b) să obțină lunar de la operatorul economic cu care au
încheiat contractul pentru realizarea obiectivelor anuale de
valorificare sau incinerare în instalații de incinerare cu
recuperare de energie, pentru fiecare tip de material, situația
cantităților de deșeuri de ambalaje valorificate/incinerate cu
recuperare de energie în numele lui, care să cuprindă și operația
de valorificare;
c) să declare lunar, până la data de 25 inclusiv a lunii
următoare celei în care s-a desfășurat activitatea, cantitățile de
ambalaje introduse pe piața națională, totale și pe fiecare tip de
material, cantitățile de deșeuri de ambalaje din fiecare tip de
material valorificate sau incinerate în instalații de incinerare cu
recuperare de energie și valorificate prin reciclare;
d) să declare și să plătească anual, până la data de 25 a lunii
ianuarie a anului următor celui în care s-a desfășurat activitatea,
suma datorată, potrivit Ordonanței de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare, pentru
neîndeplinirea obiectivului anual de valorificare sau incinerare
în instalații de incinerare cu recuperare de energie a deșeurilor
de ambalaje aferente bunurilor ambalate și/sau a ambalajelor
de desfacere introduse pe piața națională.
Art. 26. — (1) Pot face obiectul contractului dintre operatorii
economici responsabili prevăzuți la art. 25 și operatorul
economic autorizat potrivit prevederilor art. 16 alin. (2) lit. b) din
Hotărârea Guvernului nr. 621/2005, cu modificările și
completările ulterioare, numai cantitățile de ambalaje introduse
pe piața națională începând cu luna în care a fost încheiat
contractul.
(2) La data semnării contractului pentru realizarea
obiectivelor anuale de valorificare sau incinerare în instalații de
incinerare cu recuperare de energie a deșeurilor de ambalaje,
operatorii economici responsabili nu trebuie să înregistreze
obligații restante la bugetul Fondului pentru mediu în ceea ce
privește contribuția prevăzută la art. 9 alin. (1) lit. d) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare.
(3) Pentru îndeplinirea obiectivelor anuale de valorificare sau
incinerare în instalații de incinerare cu recuperare de energie a
deșeurilor de ambalaje sunt luate în considerare numai
cantitățile de deșeuri de ambalaje contractate de operatorii
economici autorizați potrivit art. 16 alin. (2) lit. b) din Hotărârea
Guvernului nr. 621/2005, cu modificările și completările
ulterioare, cu operatori economici care colectează deșeuri de
ambalaje direct de la producătorii de deșeuri și pentru care se
asigură trasabilitatea prin documente contabile, de la colector
până la operatorul economic valorificator sau la operatorul
economic care deține o instalație de incinerare cu recuperare
de energie, după cum urmează:
a) cantitățile de deșeuri de ambalaje colectate în baza unui
contract cu un operator economic care asigură serviciile de
salubrizare a localităților;
b) cantitățile de deșeuri de ambalaje colectate în baza unui
contract cu un operator economic autorizat să colecteze deșeuri
de ambalaje de la populație;
c) cantitățile de deșeuri de ambalaje colectate de la
distribuitori și comercianți în baza unui contract cu un operator
economic autorizat să colecteze astfel de deșeuri;
d) cantitățile de deșeuri de ambalaje încredințate unui
operator economic colector sau valorificator de către operatorul
economic responsabil care a încheiat contractul cu operatorul
economic autorizat potrivit art. 16 alin. (2) lit. b) din Hotărârea

MONITORUL OFICIAL AL ROMÂNIEI, PARTEA I, Nr. 196/22.III.2011
Guvernului nr. 621/2005, cu modificările și completările
ulterioare.
(4) Evidența gestiunii deșeurilor de ambalaje se face cu
respectarea prevederilor Hotărârii Guvernului nr. 1.061/2008
privind transportul deșeurilor periculoase și nepericuloase pe
teritoriul României, ale Hotărârii Guvernului nr. 856/2002 privind
evidența gestiunii deșeurilor și pentru aprobarea listei
cuprinzând deșeurile, inclusiv deșeurile periculoase, cu
completările ulterioare, precum și a prevederilor contabile
prevăzute în Legea contabilității nr. 82/1991, republicată, și în
Ordinul ministrului finanțelor publice nr. 3.055/2009 pentru
aprobarea Reglementărilor contabile conforme cu directivele
europene, cu modificările și completările ulterioare, ambalajele
și deșeurile de ambalaje fiind considerate ca făcând parte din
categoria stocurilor.
Art. 27. — (1) Operatorii economici responsabili prevăzuți la
art. 23 și operatorii economici care colectează deșeuri de
ambalaje pentru operatorii economici autorizați potrivit
prevederilor art. 16 alin. (2) lit. b) din Hotărârea Guvernului
nr. 621/2005, cu modificările și completările ulterioare, sunt
obligați să menționeze în contracte și în documentele contabile
de însoțire a deșeurilor de ambalaje dacă încredințarea se face
în scopul îndeplinirii obiectivelor anuale de valorificare sau
incinerare în instalații de incinerare cu recuperare de energie a
deșeurilor de ambalaje.
(2) În lipsa mențiunii prevăzute la alin. (1), cantitățile
respective nu sunt considerate ca fiind justificate și nu se iau în
calcul pentru îndeplinirea obiectivelor anuale de valorificare sau
incinerare în instalații de incinerare cu recuperare de energie a
deșeurilor de ambalaje.
(3) Operația de valorificare care se recunoaște este cea
desfășurată potrivit autorizației de mediu/autorizației integrate
de mediu de către operatorul economic până la care se face
dovada trasabilității.
(4) Cantitățile de deșeuri de ambalaje menționate la art. 24
alin. (1) lit. c) și d) se iau în calcul pentru îndeplinirea obiectivelor
de valorificare sau incinerare în instalații de incinerare cu
recuperare de energie a deșeurilor de ambalaje numai dacă se
regăsesc în facturile de vânzare și, după caz, prestare a
serviciului de ridicare a deșeurilor de ambalaje.
Art. 28. — (1) Programul informatic de asistență privind
completarea formularului ăDeclarație privind obligațiile la Fondul
pentru mediu”, elaborat și pus la dispoziția contribuabililor în
mod gratuit de către Administrația Fondului pentru Mediu, are
inclus modulul pentru calculul contribuției prevăzute la art. 9
alin. (1) lit. d) din Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare.
(2) Programul informatic de asistență poate fi descărcat de
pe pagina web a Administrației Fondului pentru Mediu, la adresa
http://www.afm.ro
(3) Programul informatic de asistență are ca date de intrare
cantitățile de ambalaje introduse pe piața națională pe tip de
material, cantitățile valorificate prin reciclare și cantitățile
valorificate prin alte operații de valorificare decât reciclarea sau
incinerate în instalații de incinerare cu recuperare de energie.
Art. 29. — În aplicarea prevederilor prezentului capitol,
semnificațiile termenilor utilizați sunt prevăzute la pct. 7, 11, 15,
17, 19 și 21 din anexă.

7

CAPITOLUL VI
Modul de calcul al contribuției prevăzute la art. 9 alin. (1)
lit. e) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 30. — Operatorii economici care introduc pe piața
națională substanțe clasificate prin acte normative ca fiind
periculoase pentru mediu au obligația de a calcula și de a plăti
la Fondul pentru mediu o contribuție de 2% din valoarea
acestora.
Art. 31. — Substanțele pentru care se datorează contribuția
de 2% la Fondul pentru mediu sunt cele clasificate ca fiind
periculoase pentru mediu prin actele normative specifice în
vigoare.
Art. 32. — (1) Baza de calcul la care se aplică contribuția de
2% la Fondul pentru mediu în cazul producătorilor interni
reprezintă valoarea de vânzare a substanțelor clasificate ca fiind
periculoase pentru mediu, introduse pe piața națională, exclusiv
taxa pe valoarea adăugată.
(2) Baza de calcul la care se aplică contribuția de 2% la
Fondul pentru mediu în cazul introducerii pe piața națională prin
achiziție din afara acestui spațiu reprezintă valoarea de achiziție
a substanțelor clasificate ca fiind periculoase pentru mediu,
introduse pe piața națională, inclusiv cele destinate
utilizării/consumului propriu, exclusiv taxa pe valoarea adăugată.
Art. 33. — Contribuția prevăzută la art. 9 alin. (1) lit. e) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se declară și se plătește lunar, până la
data de 25 inclusiv a lunii următoare celei în care s-a desfășurat
activitatea.
CAPITOLUL VII
Modul de calcul al contribuției prevăzute la art. 9 alin. (1)
lit. f) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 34. — Administratorii, respectiv proprietarii de păduri
care realizează venituri din vânzarea masei lemnoase și/sau a
materialelor lemnoase, cu excepția lemnelor de foc, arborilor și
arbuștilor ornamentali, pomilor de Crăciun, răchitei și puieților,
au obligația de a calcula și de a plăti la Fondul pentru mediu o
contribuție de 2% din valoarea de vânzare a acestora.
Art. 35. — Baza de calcul la care se aplică contribuția de 2%
la Fondul pentru mediu reprezintă valoarea de vânzare a masei
lemnoase și/sau a materialelor lemnoase obținute, cu excepția
lemnelor de foc, arborilor și arbuștilor ornamentali, pomilor de
Crăciun, răchitei și puieților, exclusiv taxa pe valoarea adăugată.
Art. 36. — Contribuția prevăzută la art. 9 alin. (1) lit. f) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se declară și se plătește lunar, până la
data de 25 inclusiv a lunii următoare celei în care
administratorul, respectiv proprietarul pădurii a vândut masa
lemnoasă și/sau materialele lemnoase obținute.
Art. 37. — În aplicarea prevederilor prezentului capitol,
semnificația termenilor utilizați este prevăzută la pct. 12 și 13
din anexă.
CAPITOLUL VIII
Modul de calcul al taxei prevăzute la art. 9 alin. (1) lit. i)
din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 38. — Operatorii economici care introduc pe piața
națională anvelope noi și/sau uzate destinate reutilizării au

8

MONITORUL OFICIAL AL ROMÂNIEI, PARTEA I, Nr. 196/22.III.2011

obligația de a plăti la Fondul pentru mediu o contribuție de
2 lei/kg de anvelopă introdusă pe piața națională.
Art. 39. — (1) Contribuția prevăzută la art. 9 alin. (1) lit. i) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se plătește anual numai în cazul
neîndeplinirii obligațiilor de gestionare a anvelopelor uzate.
(2) Plata se face pentru diferența dintre cantitățile aferente
obligațiilor anuale de gestionare și cantitățile realizate efectiv.
(3) Obligațiile anuale de gestionare a anvelopelor uzate se
pot realiza de operatorii economici care introduc pe piața
națională anvelope noi și/sau uzate destinate reutilizării,
prevăzuți la art. 6 alin. (1) din Hotărârea Guvernului nr. 170/2004
privind gestionarea anvelopelor uzate, individual sau prin
transferarea responsabilității către un operator economic,
conform legislației în vigoare.
Art. 40. — (1) Obligațiile anuale de gestionare a anvelopelor
uzate se realizează în mod individual, potrivit prevederilor art. 7
alin. (1) din Hotărârea Guvernului nr. 170/2004, prin:
a) colectarea anvelopelor uzate, în limita cantităților introduse
de operatorii economici pe piața națională în anul precedent, și
reutilizarea, refolosirea ca atare, reșaparea, reciclarea și/sau
valorificarea termoenergetică a întregii cantități de anvelope
uzate colectate;
b) încredințarea de către operatorii economici care introduc
pe piața națională anvelope noi și/sau uzate destinate reutilizării
a anvelopelor uzate preluate/colectate de pe piață, în baza unui
contract, unei persoane juridice care le reutilizează, le
refolosește ca atare, le reșapează, le reciclează și/sau le
valorifică termoenergetic, după caz.
(2) Operatorii economici care introduc pe piața națională
anvelope noi și/sau uzate destinate reutilizării, care au optat
pentru realizarea obligațiilor anuale de gestionare a anvelopelor
uzate, în mod individual, trebuie să dovedească realizarea
acestora prin documente justificative contabile și extracontabile,
din care să rezulte:
a) situația privind cantitățile de anvelope uzate
preluate/colectate de pe piață;
b) situația privind gestionarea anvelopelor uzate, inclusiv prin
predarea anvelopelor uzate, în baza unui contract încheiat în
scopul îndeplinirii obligațiilor anuale de gestionare a anvelopelor
uzate;
c) situația prin care să se evidențieze distinct cantitățile de
anvelope uzate reutilizate, refolosite ca atare, reșapate, reciclate
și/sau valorificate termoenergetic, dintre cele preluate de la
operatorii economici care introduc pe piața națională anvelope
noi și/sau uzate destinate reutilizării, precum și metoda utilizată.
(3) Operatorii economici care introduc pe piața națională
anvelope noi și/sau uzate destinate reutilizării sunt obligați să
menționeze în documentele contabile și extracontabile privind
încredințarea anvelopelor uzate dacă încredințarea spre
reutilizare, refolosire ca atare, reșapare, reciclare și/sau
valorificare termoenergetică a acestora se face în scopul
îndeplinirii obligațiilor anuale de gestionare a anvelopelor uzate.
Art. 41. — Operatorii economici care introduc pe piața
națională anvelope noi și/sau uzate destinate reutilizării, care au
optat pentru realizarea în mod individual a obligațiilor anuale de
gestionare a anvelopelor uzate, potrivit prevederilor art. 7
alin. (1) din Hotărârea Guvernului nr. 170/2004, sunt obligați:
a) să stabilească lunar cantitățile de anvelope introduse pe
piața națională în anul precedent;
b) să stabilească lunar cantitățile de anvelope
preluate/colectate de pe piața națională și încredințate către
persoanele juridice care le reutilizează, le refolosesc ca atare, le
reșapează, le reciclează și/sau le valorifică termoenergetic,
după caz;

c) să declare lunar, până la data de 25 inclusiv a lunii
următoare celei în care s-a desfășurat activitatea, cantitățile de
anvelope introduse pe piața națională și cantitățile de anvelope
uzate gestionate;
d) să declare și să plătească anual, până la data de 25 a lunii
ianuarie a anului următor celui în care s-a desfășurat activitatea,
suma datorată pentru neîndeplinirea obligațiilor anuale de
gestionare a anvelopelor uzate introduse pe piața națională.
Art. 42. — Operatorii economici care introduc pe piața
națională anvelope noi și/sau uzate destinate reutilizării, care au
optat pentru realizarea obligațiilor anuale de gestionare a
anvelopelor uzate prin transferarea responsabilității către un
operator economic autorizat, conform prevederilor art. 7 alin. (1)
din Hotărârea Guvernului nr. 170/2004, sunt obligați:
a) să stabilească lunar cantitățile de anvelope introduse pe
piața națională în anul precedent;
b) să obțină lunar de la operatorul economic căruia i-au
transferat responsabilitatea pentru realizarea obligațiilor anuale
de gestionare a anvelopelor uzate situația cantităților de
anvelope uzate reutilizate, refolosite ca atare, reșapate, reciclate
și/sau valorificate termoenergetic, în numele acestuia, precum și
metoda utilizată;
c) să declare lunar, până la data de 25 inclusiv a lunii
următoare celei în care s-a desfășurat activitatea, cantitățile de
anvelope introduse pe piața națională și cantitățile de anvelope
uzate gestionate;
d) să declare și să plătească anual, până la data de 25 a lunii
ianuarie a anului următor celui în care s-a desfășurat activitatea,
suma datorată pentru neîndeplinirea obligațiilor anuale de
gestionare a anvelopelor uzate.
Art. 43. — (1) În cazul în care operatorii economici care
introduc pe piața națională anvelope noi și/sau uzate destinate
reutilizării au optat pentru realizarea obligațiilor anuale de
gestionare a anvelopelor uzate prin transferarea
responsabilității, aceștia sunt obligați să raporteze operatorului
economic autorizat pentru preluarea responsabilității numai
cantitățile de anvelope noi și/sau uzate destinate reutilizării,
introduse pe piață după data semnării contractului.
(2) La data semnării contractului de transferare a
responsabilității privind realizarea obligațiilor anuale de
gestionare a anvelopelor uzate, operatorii economici care
introduc pe piața națională anvelope noi și/sau uzate destinate
reutilizării nu trebuie să înregistreze obligații restante la Fondul
pentru mediu în ceea ce privește taxa prevăzută la art. 9 alin. (1)
lit. i) din Ordonanța de urgență a Guvernului nr. 196/2005,
aprobată cu modificări și completări prin Legea nr. 105/2006, cu
modificările și completările ulterioare.
(3) Evidența gestiunii anvelopelor uzate se face cu
respectarea prevederilor Hotărârii Guvernului nr. 170/2004,
ale Hotărârii Guvernului nr. 1.061/2008, ale Hotărârii Guvernului
nr. 856/2002, cu completările ulterioare, precum și a prevederilor
contabile prevăzute în Legea nr. 82/1991, republicată, și în
Ordinul ministrului finanțelor publice nr. 3.055/2009, cu
modificările și completările ulterioare.
Art. 44. — Cantitatea de anvelope uzate reutilizate, refolosite
ca atare, reșapate, reciclate și/sau valorificate termoenergetic
peste obligațiile anuale de gestionare a anvelopelor uzate nu
poate compensa obligațiile aferente altor ani.
Art. 45. — (1) Contribuția pentru introducerea pe piața
națională a anvelopelor noi și/sau uzate destinate reutilizării se
determină ca fiind produsul dintre obligațiile anuale de
gestionare a anvelopelor uzate, raportate la cantitatea totală de
anvelope introdusă pe piața națională în anul precedent,
diminuată cu cantitatea de anvelope uzate reutilizate, refolosite
ca atare, reșapate, reciclate și/sau valorificate termoenergetic
și contribuția stabilită la art. 9 alin. (1) lit. i) din Ordonanța de
urgență a Guvernului nr. 196/2005, aprobată cu modificări și

MONITORUL OFICIAL AL ROMÂNIEI, PARTEA I, Nr. 196/22.III.2011
completări prin Legea nr. 105/2006, cu modificările și
completările ulterioare, respectiv 2 lei/kg.
(2) Pentru calculul taxei la Fondul pentru mediu se aplică
următoarea formulă:
Taxa = [(Q x Ob) – Qrealizat] x 2,
unde:
Q — cantitatea de anvelope noi și/sau uzate destinate
reutilizării introdusă pe piața națională în anul precedent;
Ob — obligația anuală de gestionare a anvelopelor conform
Hotărârii Guvernului nr. 170/2004;
Qrealizat — cantitatea de anvelope gestionate în anul de
raportare.
Art. 46. — (1) Programul informatic de asistență privind
completarea formularului ăDeclarație privind obligațiile la Fondul
pentru mediu”, elaborat și pus la dispoziția contribuabililor în
mod gratuit de Administrația Fondului pentru Mediu, are inclus
modulul pentru calculul contribuției prevăzute la art. 9 alin. (1)
lit. i) din Ordonanța de urgență a Guvernului nr. 196/2005,
aprobată cu modificări și completări prin Legea nr. 105/2006, cu
modificările și completările ulterioare.
(2) Programul informatic de asistență poate fi descărcat de
pe serverul de web al Administrației Fondului pentru Mediu, la
adresa http://www.afm.ro
(3) Programul informatic de asistență are ca date de intrare
cantitățile de anvelope introduse pe piața națională în anul
precedent și cantitățile gestionate în perioada de raportare
(cantitățile reutilizate, refolosite ca atare, reșapate, reciclate
și/sau valorificate termoenergetic).
Art. 47. — În aplicarea prevederilor prezentului capitol,
semnificația termenilor utilizați este prevăzută la pct. 3, 4, 5, 11
și 14 din anexă.
CAPITOLUL IX
Modul de calcul al contribuției prevăzute la art. 9 alin. (1)
lit. j) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 48. — (1) Gestionarii fondurilor de vânătoare au obligația
de a calcula și de a vira la Fondul pentru mediu o contribuție de
3% din tariful de gestionare a fondurilor de vânătoare înscris în
contractele de gestionare.
(2) Contribuția de 3% la Fondul pentru mediu prevăzută la
art. 9 alin. (1) lit. j) din Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare, se
declară și se plătește anual de persoanele juridice care
desfășoară respectivele activități, până la data de 25 ianuarie a
anului următor celui în care s-a desfășurat activitatea pentru
anul precedent.
CAPITOLUL X
Modul de calcul al contribuției prevăzute la art. 9 alin. (1)
lit. p) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 49. — Obligația de a calcula și de a plăti contribuția de
100 lei/tonă revine unităților administrativ-teritoriale, începând
cu data prevăzută la art. 9 alin. (1) lit. p) din Ordonanța de
urgență a Guvernului nr. 196/2005, aprobată cu modificări și
completări prin Legea nr. 105/2006, cu modificările și
completările ulterioare.
Art. 50. — (1) Contribuția prevăzută la art. 9 alin. (1) lit. p)
din Ordonanța de urgență a Guvernului nr. 196/2005, aprobată
cu modificări și completări prin Legea nr. 105/2006, cu
modificările și completările ulterioare, se plătește anual numai în
cazul neîndeplinirii obiectivului anual de diminuare cu 15% a
cantităților de deșeuri municipale și asimilabile trimise spre

9

depozitare, denumit în continuare obiectiv anual, raportat la
cantitatea totală de deșeuri municipale și asimilabile colectată.
(2) Deșeurile care fac obiectul alin. (1) sunt cele prevăzute la
codurile 15.01 și 20 din anexa nr. 2 ăLista cuprinzând deșeurile,
inclusiv deșeurile periculoase” la Hotărârea Guvernului
nr. 856/2002, cu completările ulterioare.
Art. 51. — Unitățile administrativ-teritoriale au obligația ca,
până la data de 25 ianuarie a anului următor celui în care s-a
desfășurat activitatea:
a) să stabilească pentru anul precedent cantitățile de deșeuri
municipale și asimilabile colectate, cantitățile încredințate spre
valorificare, pe tip de deșeu/material, precum și operația de
valorificare și cantitățile corespunzătoare obiectivului anual;
b) să calculeze, să declare și să plătească suma datorată
pentru diferența dintre cantitățile corespunzătoare obiectivului
anual și cantitățile de deșeuri municipale și asimilabile colectate
selectiv/sortate și valorificate.
Art. 52. — (1) În cazul în care deșeurile municipale și
asimilabile se cântăresc la colectare, obiectivul anual se
calculează prin aplicarea cotei de 15% la cantitatea anuală
colectată.
(2) În cazul în care deșeurile municipale și asimilabile nu se
cântăresc la colectare, dar se cântăresc la depozitare, obiectivul
anual se calculează ca 3/17 din cantitatea anuală depozitată.
(3) În cazul în care deșeurile municipale și asimilabile nu se
cântăresc nici la colectare și nici la depozitare, obiectivul anual
se calculează ca 3/17 din volumul anual de deșeuri municipale
și asimilabile depozitate înmulțit cu densitatea medie a acestora
prevăzută în regulamentul de salubritate în vigoare la nivelul
unității administrativ-teritoriale.
Art. 53. — Contribuția se calculează prin înmulțirea cu 100 lei
a diferenței, exprimată în tone, cu două zecimale, dintre
cantitățile corespunzătoare obiectivului anual și cantitățile de
deșeuri municipale și asimilabile colectate selectiv/sortate de
către operatorii economici cărora li s-au încredințat serviciile de
gestionare a deșeurilor municipale și asimilabile și valorificate.
Art. 54. — (1) Unitățile administrativ-teritoriale trebuie să
dovedească realizarea obiectivului anual prin întocmirea
situațiilor, în baza documentelor justificative contabile și
extracontabile sau a copiilor acestora conforme cu originalul,
după cum urmează:
a) situația lunară privind cantitatea de deșeuri municipale și
asimilabile depozitată în decursul anului;
b) situația privind cantitatea de deșeuri municipale și
asimilabile încredințată lunar spre valorificare, pe tip de
deșeu/material, operatorul economic valorificator și operația de
valorificare;
c) situația privind cantitatea de deșeuri municipale și
asimilabile încredințată lunar spre incinerare și operatorul
economic care efectuează operația de incinerare;
d) situația privind cantitatea de deșeuri municipale și
asimilabile încredințată lunar spre eliminare prin alte operații
decât depozitare, operația de eliminare și operatorul economic
care efectuează operația respectivă.
(2) Pentru a lua în calcul la realizarea obiectivului anual
cantitățile de deșeuri municipale și asimilabile valorificate prin
operația R13 — stocarea de deșeuri înaintea efectuării oricăreia
dintre operațiile numerotate de la R1 la R12, excluzând stocarea
temporară, până la colectare, la locul de producere — prevăzută
în anexa nr. II B la Ordonanța de urgență a Guvernului
nr. 78/2000 privind regimul deșeurilor, aprobată cu modificări și
completări prin Legea nr. 426/2001, cu modificările și
completările ulterioare, unitățile administrativ-teritoriale trebuie
să dețină documente care să dovedească valorificarea
deșeurilor respective și operația de valorificare pentru care
acestea au fost stocate.

10

MONITORUL OFICIAL AL ROMÂNIEI, PARTEA I, Nr. 196/22.III.2011

Art. 55. — Pentru anul 2010, obligațiile prevăzute în
prezentul capitol se aplică cantităților de deșeuri municipale și
asimilabile colectate și trimise spre depozitare începând cu data
prevăzută la art. 9 alin. (1) lit. p) din Ordonanța de urgență a
Guvernului nr. 196/2005, aprobată cu modificări și completări
prin Legea nr. 105/2006, cu modificările și completările
ulterioare.
Art. 56. — În aplicarea prevederilor prezentului capitol,
semnificația termenilor utilizați este prevăzută la pct. 8 și 20 din
anexă.
CAPITOLUL XI
Modul de calcul al contribuției prevăzute la art. 9 alin. (1)
lit. q) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 57. — Obligația de a calcula și de a plăti ecotaxa în
valoare de 0,1 lei/bucată revine operatorilor economici care
introduc pe piața națională pungi și sacoșe pentru cumpărături,
cu mâner integrat sau aplicat, fabricate din materiale obținute
din resurse neregenerabile, după cum urmează:
a) operatorii economici care produc ambalaje de desfacere,
pentru pungile și sacoșele fabricate în România;
b) operatorii economici care introduc pe piața națională
ambalaje de desfacere, pentru pungile și sacoșele achiziționate
din afara spațiului național.
Art. 58. — (1) Sunt supuse taxării pungile și sacoșele pentru
cumpărături, cu mâner integrat sau aplicat, fabricate din
materiale obținute din resurse neregenerabile, respectiv
minerale și combustibili fosili.
(2) Sunt considerate ca fiind obținute din resurse
neregenerabile următoarele materiale:
— polietilenă de joasă densitate (LDPE);
— polietilenă de înaltă densitate (HDPE);
— polietilenă de medie densitate (MDPE);
— polietilenă liniară (LLDPE);
— polistiren (PS);
— policlorură de vinil (PVC);
— polipropilenă (PP);
— materiale compozite fabricate din hârtie și polietilenă
și/sau polipropilenă;
— materiale compozite fabricate din hârtie cu aluminiu.
(3) Lista prevăzută la alin. (2) nu are caracter exhaustiv.
Art. 59. — (1) Nu sunt supuse taxării pungile și sacoșele
pentru cumpărături confecționate din materiale obținute din
resurse regenerabile, respectiv vegetale și animale.
(2) Substanțele/Aditivii folosite/folosiți pentru inscripționarea
elementelor de identificare și informare potrivit legii, substanțele
folosite pentru personalizare/colorare nu se includ în procesul
de stabilire a tipurilor de resurse din care sunt obținute
materialele din care sunt fabricate pungile și sacoșele pentru
cumpărături, dacă ponderea lor nu depășește cumulativ pentru
fiecare substanță/aditiv 1% din greutatea pungii sau a sacoșei —
produs finit și în total 5% din greutatea pungii sau a sacoșei —
produs finit.
Art. 60. — Operatorii economici care introduc pe piața
națională pungi și sacoșe pentru cumpărături, cu mâner integrat
sau aplicat, care nu sunt supuse taxării sunt obligați pentru
fiecare lot:
a) să dețină buletine de analiză, rapoarte de încercare,
certificate sau alte documente care atestă compoziția materiei
prime/materialului din care sunt confecționate pungile/sacoșele,
în original sau copie legalizată;
b) să dețină situații lunare, pe tip de material, privind
cantitatea și numărul de pungi și sacoșe pentru cumpărături, cu
mâner integrat sau aplicat, introduse pe piața națională;

c) la efectuarea inspecției fiscale, să facă dovada
tipului/compoziției materialului utilizat la fabricarea pungilor și
sacoșelor introduse pe piața națională.
Art. 61. — Operatorii economici care introduc pe piața
națională pungi și sacoșe pentru cumpărături, cu mâner integrat
sau aplicat, care sunt supuse taxării sunt obligați:
a) să stabilească lunar, pe tip de material, cantitatea și
numărul de pungi și sacoșe pentru cumpărături, cu mâner
integrat sau aplicat, introduse pe piața națională;
b) să declare și să plătească trimestrial, până la data de 25 a
lunii următoare trimestrului în care s-a desfășurat activitatea,
cantitățile și numărul de pungi și sacoșe pentru cumpărături, cu
mâner integrat sau aplicat.
Art. 62. — Operatorii economici care introduc pe piața
națională pungi și sacoșe pentru cumpărături, cu mâner integrat
sau aplicat, care sunt supuse taxării sunt obligați să înscrie
elementele de identificare și caracterizare prevăzute de
Ordonanța Guvernului nr. 21/1992 privind protecția
consumatorilor, republicată, cu modificările și completările
ulterioare, și să evidențieze distinct ecotaxa pe documentele de
vânzare.
Art. 63. — În aplicarea prevederilor prezentului capitol,
semnificația termenilor utilizați este prevăzută la pct. 2, 11 și 14
din anexă.
CAPITOLUL XII
Modul de calcul al contribuției prevăzute la art. 9 alin. (1)
lit. s) din Ordonanța de urgență a Guvernului nr. 196/2005,
aprobată cu modificări și completări prin Legea
nr. 105/2006, cu modificările și completările ulterioare
Art. 64. — Obligația de a plăti la Fondul pentru mediu taxa de
2 lei/l aplicată uleiurilor ce fac obiectul Hotărârii Guvernului
nr. 235/2007 privind gestionarea uleiurilor uzate revine
operatorilor economici care introduc pe piața națională astfel de
produse.
Art. 65. — (1) Taxa prevăzută la art. 9 alin. (1) lit. s) din
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, se plătește anual numai în cazul
neîndeplinirii obligațiilor anuale de gestionare a uleiurilor uzate
prevăzute în anexa nr. 4 la Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare.
(2) Taxa prevăzută la alin. (1) se plătește pentru diferența
dintre cantitatea corespunzătoare obligațiilor anuale de
gestionare a uleiurilor uzate prevăzute în anexa nr. 4 la
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, și cantitatea de uleiuri uzate efectiv
gestionată de operatorii economici care introduc uleiuri pe piața
națională.
(3) Pentru uleiurile în care, ulterior introducerii pe piața
națională, se introduc diferite adaosuri, cum ar fi aditivi sau alte
substanțe organice ori anorganice, pentru obținerea unor
proprietăți speciale, nu se datorează taxa prevăzută la art. 9
alin. (1) lit. s) din Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare.
Art. 66. — (1) Obligațiile anuale de gestionare a uleiurilor
uzate prevăzute în anexa nr. 4 la Ordonanța de urgență a
Guvernului nr. 196/2005, aprobată cu modificări și completări
prin Legea nr. 105/2006, cu modificările și completările
ulterioare, se realizează de către operatorii economici care
introduc uleiuri pe piața națională prin asigurarea organizării
sistemului de gestionare a uleiurilor uzate, în mod individual sau
prin terții indicați autorităților publice centrale pentru protecția

MONITORUL OFICIAL AL ROMÂNIEI, PARTEA I, Nr. 196/22.III.2011
mediului, conform prevederilor art. 9 alin. (2) din Hotărârea
Guvernului nr. 235/2007.
(2) Operatorii economici prevăzuți la art. 64 trebuie să
dovedească realizarea obiectivelor prin documente justificative
contabile și extracontabile sau de altă natură, din care să
rezulte:
a) cantitățile de uleiuri introduse pe piața națională,
operatorul economic care colectează uleiurile uzate în numele
lor și datele de identificare ale acestuia;
b) cantitățile de uleiuri gestionate prin valorificare/eliminare,
operațiunea de valorificare/eliminare folosită, operatorul
economic care a efectuat operațiunea respectivă și datele de
identificare ale acestuia.
Art. 67. — (1) Operatorii economici prevăzuți la art. 64 sunt
obligați să declare lunar, până la data de 25 inclusiv a lunii

11

următoare celei în care s-a desfășurat activitatea, cantitățile de
uleiuri introduse pe piața națională și cantitățile de uleiuri uzate
gestionate.
(2) Operatorii economici prevăzuți la art. 64 sunt obligați să
declare și să plătească anual, până la data de 25 a lunii ianuarie
a anului următor celui în care s-a desfășurat activitatea, suma
datorată pentru neîndeplinirea obligațiilor anuale de gestionare
a uleiurilor uzate prevăzute în anexa nr. 4 la Ordonanța de
urgență a Guvernului nr. 196/2005, aprobată cu modificări și
completări prin Legea nr. 105/2006, cu modificările și
completările ulterioare.
Art. 68. — Anexa face parte integrantă din prezenta
metodologie.
ANEXĂ
la metodologie

SEMNIFICAȚIA TERMENILOR SPECIFICI

1. Ambalaj este definit potrivit prevederilor pct. 1 lit. c) din
anexa nr. 1 la Hotărârea Guvernului nr. 621/2005 privind
gestionarea ambalajelor și a deșeurilor de ambalaje, cu
modificările și completările ulterioare.
2. Ambalaj de desfacere este definit potrivit prevederilor
pct. 1 lit. h) din anexa nr. 1 la Hotărârea Guvernului nr. 621/2005,
cu modificările și completările ulterioare.
3. Anvelope noi sunt definite potrivit prevederilor anexei nr. 1
la Hotărârea Guvernului nr. 170/2004 privind gestionarea
anvelopelor uzate.
4. Anvelope uzate sunt definite conform anexei nr. 1 la
Hotărârea Guvernului nr. 170/2004.
5. Anvelope uzate destinate reutilizării sunt definite potrivit
prevederilor anexei nr. 1 la Hotărârea Guvernului nr. 170/2004.
6. Deșeu este definit potrivit prevederilor lit. b) din anexa nr. I A
la Ordonanța de urgență a Guvernului nr. 78/2000 privind
regimul deșeurilor, aprobată cu modificări și completări prin
Legea nr. 426/2001, cu modificările și completările ulterioare.
7. Deșeuri de ambalaje sunt definite potrivit prevederilor
pct. 1 lit. k) din anexa nr. 1 la Hotărârea Guvernului nr. 621/2005,
cu modificările și completările ulterioare.
8. Eliminare finală este orice operațiune prevăzută în anexa
nr. II A la Ordonanța de urgență a Guvernului nr. 78/2000,
aprobată cu modificări și completări prin Legea nr. 426/2001, cu
modificările și completările ulterioare.
9. Emisie este definită potrivit prevederilor art. 2 alin. (1) lit. d)
din Ordonanța de urgență a Guvernului nr. 152/2005 privind
prevenirea și controlul integrat al poluării, aprobată cu modificări
și completări prin Legea nr. 84/2006, cu modificările și
completările ulterioare.
10. Gestionarea deșeurilor este definită potrivit prevederilor
lit. j) din anexa nr. I A la Ordonanța de urgență a Guvernului
nr. 78/2000, aprobată cu modificări și completări prin Legea
nr. 426/2001, cu modificările și completările ulterioare.
11. Introducere pe piața națională a unui produs este
acțiunea de a face disponibil pe piața națională, pentru prima
dată, contra cost sau gratuit, un produs, în vederea distribuirii
și/sau utilizării, inclusiv utilizării/consumului propriu. Produsele
fabricate, în baza unui contract, exclusiv pentru un operator
economic care își aplică denumirea, marca sau un alt semn
distinctiv pe produs, în scopul introducerii pe piață și/sau al
punerii în funcțiune în România în numele său, se consideră a
fi introduse pe piața națională de către acesta. În cazul
produselor provenite dintr-un alt stat, oricare ar fi regimul vamal

al acestora, sunt considerate ca introduse pe piața națională
numai ambalajele care devin deșeuri pe teritoriul național.
Produsele achiziționate din afara spațiului național, inclusiv
produsele destinate utilizării/consumului propriu, se consideră
introduse pe piața națională în momentul achiziției.
12. Masă lemnoasă este definită potrivit prevederilor pct. 16
din anexa la Legea nr. 46/2008 — Codul silvic, cu modificările și
completările ulterioare.
13. Materiale lemnoase sunt definite potrivit prevederilor
pct. 17 din anexa la Legea nr. 46/2008, cu modificările și
completările ulterioare.
14. Operator economic este persoana juridică ce desfășoară
activități economice sau prestează servicii în scopul obținerii de
profit.
15. Operator economic valorificator este operatorul economic
care desfășoară activități de valorificare prevăzute în anexa nr. II B
la Ordonanța de urgență a Guvernului nr. 78/2000, aprobată cu
modificări și completări prin Legea nr. 426/2001, cu modificările
și completările ulterioare.
16. Producător de deșeu este orice persoană fizică sau
juridică din a cărei activitate rezultă deșeuri.
17. Reciclare este definită potrivit prevederilor lit. l) din anexa
nr. I A la Ordonanța de urgență a Guvernului nr. 78/2000,
aprobată cu modificări și completări prin Legea nr. 426/2001, cu
modificările și completările ulterioare.
18. Surse staționare care generează emisii de poluanți în
atmosferă sunt construcții, utilaje, instalații, inclusiv de ventilație,
alte lucrări fixe care generează sau prin intermediul cărora se
evacuează substanțe poluante în atmosferă, precum și
instalațiile fixe de ardere aparținând aceluiași operator
economic, cu o putere instalată însumată mai mare sau egală cu
1 MW.
19. Trasabilitate este caracteristica unui sistem de a permite
regăsirea istoricului, a utilizării sau a localizării deșeurilor de
ambalaje prin identificări înregistrate în documente contabile.
20. Unități administrativ-teritoriale sunt definite potrivit
prevederilor art. 1 alin. (2) lit. i) din Legea administrației publice
locale nr. 215/2001, republicată, cu modificările și completările
ulterioare.
21. Valorificare este orice operațiune prevăzută în anexa nr. II B
la Ordonanța de urgență a Guvernului nr. 78/2000, aprobată cu
modificări și completări prin Legea nr. 426/2001, cu modificările
și completările ulterioare.

12

MONITORUL OFICIAL AL ROMÂNIEI, PARTEA I, Nr. 196/22.III.2011

MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aprobarea Procedurii privind desemnarea organismelor de evaluare a conformității
ce se notifică și notificarea la Comisia Europeană și celelalte state membre ale Uniunii Europene
a organismelor desemnate pentru mașini, echipamente individuale de protecție, echipamente
și sisteme protectoare destinate utilizării în atmosfere potențial explozive, explozivi de uz civil
și articole pirotehnice
În temeiul prevederilor art. 4 alin. (5) lit. b) din Ordonanța Guvernului nr. 20/2010 privind stabilirea unor măsuri pentru
aplicarea unitară a legislației Uniunii Europene care armonizează condițiile de comercializare a produselor, precum și ale art. 12
din Hotărârea Guvernului nr. 11/2009 privind organizarea și funcționarea Ministerului Muncii, Familiei și Protecției Sociale, cu
modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă Procedura privind desemnarea
organismelor de evaluare a conformității ce se notifică și
notificarea la Comisia Europeană și celelalte state membre ale
Uniunii Europene a organismelor desemnate pentru mașini,
echipamente individuale de protecție, echipamente și sisteme
protectoare destinate utilizării în atmosfere potențial explozive,
explozivi de uz civil și articole pirotehnice, prevăzută în anexa
care face parte integrantă din prezentul ordin.
Art. 2. — (1) La data intrării în vigoare a prezentului ordin se
abrogă:
a) Ordinul ministrului muncii, solidarității sociale și familiei
nr. 354/2004 pentru aprobarea Normelor metodologice privind
recunoașterea și desemnarea laboratoarelor de încercări,
precum și a organismelor de certificare și de inspecție care
realizează evaluarea conformității echipamentelor individuale de
protecție, publicat în Monitorul Oficial al României, Partea I,
nr. 676 din 27 iulie 2004;
b) Ordinul ministrului muncii, solidarității sociale și familiei
nr. 355/2004 pentru aprobarea Normelor metodologice privind
recunoașterea și desemnarea laboratoarelor de încercări,
precum și a organismelor de certificare și de inspecție care
realizează evaluarea conformității mașinilor industriale, publicat
în Monitorul Oficial al României, Partea I, nr. 676 din 27 iulie
2004;
c) Ordinul ministrului muncii, solidarității sociale și familiei
nr. 477/2004 pentru aprobarea Normelor metodologice privind

recunoașterea și desemnarea laboratoarelor de încercări,
precum și a organismelor de certificare și de inspecție care
realizează evaluarea conformității echipamentelor și sistemelor
protectoare destinate utilizării în atmosfere potențial explozive,
publicat în Monitorul Oficial al României, Partea I, nr. 871 din
27 septembrie 2004;
d) Ordinul ministrului muncii, solidarității sociale și familiei
nr. 561/2005 pentru aprobarea Normelor metodologice privind
recunoașterea și desemnarea laboratoarelor de încercări,
precum și a organismelor de certificare și de inspecție care
realizează evaluarea conformității explozivilor de uz civil,
publicat în Monitorul Oficial al României, Partea I, nr. 736 din
12 august 2005.
(2) La data intrării în vigoare a prezentului ordin se abrogă
ordinul ministrului muncii, familiei și protecției sociale pentru
aprobarea componenței Comisiei de recunoaștere în vederea
desemnării organismelor care pot fi notificate, pentru
următoarele domenii reglementate: echipamente individuale de
protecție, mașini industriale, echipamente și sisteme protectoare
destinate utilizării în atmosfere potențial explozive și explozivi
de uz civil și a Regulamentului de organizare și funcționare a
acesteia, cu modificările și completările ulterioare.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Ioan Nelu Botiș
București, 8 martie 2011.
Nr. 1.097.
ANEXĂ

PROCEDURĂ

privind desemnarea organismelor de evaluare a conformității ce se notifică și notificarea la Comisia Europeană
și celelalte state membre ale Uniunii Europene a organismelor desemnate pentru mașini, echipamente individuale de
protecție, echipamente și sisteme protectoare destinate utilizării în atmosfere potențial explozive, explozivi de uz civil
și articole pirotehnice
CAPITOLUL I
Dispoziții generale

notifică și notificarea la Comisia Europeană și celelalte state

Art. 1. — (1) Prezenta procedură stabilește cerințele privind
desemnarea organismelor de evaluare a conformității ce se

mașini, echipamente individuale de protecție, echipamente și

membre ale Uniunii Europene a organismelor desemnate pentru
sisteme protectoare destinate utilizării în atmosfere potențial

MONITORUL OFICIAL AL ROMÂNIEI, PARTEA I, Nr. 196/22.III.2011
explozive, explozivi de uz civil și articole pirotehnice, denumite
în continuare domeniu de competență, de către Ministerul
Muncii, Familiei și Protecției Sociale, denumit în continuare
MMFPS.
(2) În înțelesul prezentei proceduri, sintagmele organism de
evaluare a conformității și organism național de acreditare au
semnificația stabilită de Regulamentul (CE) nr. 765/2008 al
Parlamentului European și al Consiliului din 9 iulie 2008 de
stabilire a cerințelor de acreditare și de supraveghere a pieței în
ceea ce privește comercializarea produselor și de abrogare a
Regulamentului (CEE) nr. 339/93, publicat în Jurnalul Oficial al
Uniunii Europene nr. L 218 din 13 august 2008.
Art. 2. — (1) MMFPS desemnează și notifică numai
organisme de evaluare a conformității care realizează sarcini
specifice de evaluare a conformității prevăzute în legislația
armonizată a Uniunii Europene și/sau în actele de punere în
aplicare a acesteia, denumită în continuare legislație aplicabilă,
din domeniul său de competență.
(2) MMFPS desemnează organisme de evaluare a
conformității care îndeplinesc cerințele/criteriile aplicabile
organismelor notificate. Atestarea îndeplinirii cerințelor/criteriilor
aplicabile se face prin acreditarea de către organismul național
de acreditare.
(3) MMFPS notifică Comisiei Europene și celorlalte state
membre ale Uniunii Europene organismele de evaluare a
conformității pe care le desemnează prin ordin al ministrului
muncii, familiei și protecției sociale, folosind instrumentul de
notificare electronică dezvoltat și gestionat de către Comisia
Europeană.
CAPITOLUL II
Solicitarea desemnării
Art. 3. — În scopul desemnării, în temeiul prevederilor din
legislația aplicabilă, organismul de evaluare a conformității,
denumit în continuare organism, adresează MMFPS o solicitare
de desemnare, prin transmiterea unei cereri, al cărei model este
prevăzut în anexa nr. 1, însoțită de următoarele documente:
a) certificatul de înregistrare la oficiul registrului comerțului
sau orice act juridic echivalent care atestă existența persoanei
juridice, în copie;
b) scurtă prezentare a activității organismului și a organizării,
inclusiv organigrama, din care să rezulte experiența și
competența pentru efectuarea activităților de evaluare a
conformității pe domeniul în care solicită să fie desemnat;
c) certificatul de acreditare în legătură cu obiectul
desemnării, emis de către organismul național de acreditare, în
copie;
d) asigurarea de răspundere civilă, în copie;
e) o descriere a activităților de evaluare a conformității, a
modulului sau modulelor de evaluare a conformității aplicabile
produsului ori produselor pentru a căror evaluare a conformității
organismul solicită desemnarea;
f) raportul de evaluare întocmit de către organismul național
în vederea acordării acreditării;
g) contractul/contractele de subcontractare, încheiat/încheiate
pentru subcontractarea unor activități în legătură cu sarcinile
pentru care solicită desemnarea, în copie, dacă este cazul;
h) o declarație scrisă prin care este de acord ca organismul
național de acreditare să pună la dispoziția autorității
competente, la cerere, documente și informații în legătură cu
acreditarea sa.

13

CAPITOLUL III
Evaluarea solicitării și desemnarea
Art. 4. — (1) MMFPS analizează solicitarea de desemnare
înaintată potrivit prevederilor art. 3, prin verificarea îndeplinirii
de către organism a cerințelor și criteriilor aplicabile, potrivit
dispozițiilor legale.
(2) În perioada de analizare a solicitării, precum și în
perioada de monitorizare, organismul are obligația să pună la
dispoziția MMFPS toate informațiile, datele și documentele
cerute în legătură cu solicitarea de desemnare sau cu activitatea
sa ca organism desemnat.
Art. 5. — (1) În situația în care organismul solicitant
dovedește conformitatea cu cerințele și criteriile stabilite în
legislația aplicabilă, MMFPS îl desemnează ca organism de
evaluare a conformității pentru domeniul pe care este
competent, prin emiterea unui ordin de către ministrul muncii,
familiei și protecției sociale.
(2) Ordinul prevăzut la alin. (1) se emite în condițiile art. 5
din Ordonanța Guvernului nr. 20/2010 privind stabilirea unor
măsuri pentru aplicarea unitară a legislației Uniunii Europene
care armonizează condițiile de comercializare a produselor.
(3) Organismul desemnat poate îndeplini activitățile unui
organism notificat numai după ce MMFPS i-a confirmat
notificarea și i-a transmis numărul de identificare ca organism
notificat alocat de către Comisia Europeană.
CAPITOLUL IV
Monitorizarea organismelor desemnate, acordarea,
restricționarea, suspendarea și retragerea desemnării
Art. 6. — Organismul desemnat are obligația să
îndeplinească, în mod permanent, cerințele și criteriile care au
stat la baza deciziei privind desemnarea.
Art. 7. — (1) Monitorizarea organismelor desemnate se
realizează de către organismul național de acreditare, potrivit
procedurilor acestuia.
(2) Organismul desemnat informează MMFPS cu privire la
rezultatul evaluărilor realizate de către organismul național de
acreditare, prin transmiterea raportului complet privind
evaluarea încheiat de echipa de evaluare a organismului
național de acreditare, în termen de 5 zile lucrătoare de la data
primirii documentului.
(3) Orice modificare pe care organismul desemnat
intenționează să o aducă documentelor prevăzute la art. 3
lit. a), c), d), e) și g), precum și orice altă măsură ce trebuie
implementată și care ar putea afecta îndeplinirea cerințelor și
respectarea condițiilor în legătură cu desemnarea se aduc la
cunoștința MMFPS cu cel puțin 10 zile lucrătoare înainte de
punerea în aplicare a modificării/măsurii. Organismul desemnat
comunică totodată și data pentru punerea în aplicare a
modificării/măsurii.
(4) În situația modificărilor prevăzute la alin. (3), organismul
desemnat transmite MMFPS raportul întocmit de organismul
național de acreditare referitor la impactul asupra acreditării.
(5) În situația în care modificările au în vedere documentele
prevăzute la art. 3 lit. a), organismul desemnat transmite
MMFPS inclusiv documentul actualizat, în copie.
(6) Organismele desemnate au obligația să informeze
MMFPS cu privire la restrângerea, suspendarea, retragerea,
expirarea acreditării sau reînnoirea acesteia, după caz.
(7) Organismele notificate au obligația să informeze MMFPS
atunci când constată că un standard armonizat nu satisface în
întregime cerințele esențiale de securitate și sănătate care fac
obiectul său.

14

MONITORUL OFICIAL AL ROMÂNIEI, PARTEA I, Nr. 196/22.III.2011

Art. 8. — (1) În cazul apariției unor situații privind
nerespectarea cerințelor care au stat la baza desemnării,
organismul desemnat transmite, la solicitarea MMFPS, toate
informațiile necesare pentru clarificarea situației apărute.
(2) În situația prevăzută la alin. (1), la solicitarea MMFPS,
organismul național de acreditare realizează o evaluare
neplanificată a organismului desemnat în cauză. Totodată,
MMFPS poate întreprinde orice alte măsuri necesare pentru
clarificarea situației.
(3) Organismul național de acreditare transmite MMFPS
raportul și concluziile privind evaluarea neplanificată prevăzută
la alin. (2), în termen de 3 zile lucrătoare de la finalizarea
acestuia.
Art. 9. — (1) În situația în care, în cadrul procesului de
evaluare, se constată neconformități în legătură cu îndeplinirea
cerințelor prezentei proceduri, organismul național de acreditare
și organismul în cauză stabilesc măsurile necesare și programul
pentru eliminarea neconformităților, care se supun avizării
MMFPS.
(2) MMFPS, în funcție de natura neconformităților, poate
decide ca pe o perioadă determinată, până la eliminarea
neconformităților, activitatea organismului în domeniul în care
este desemnat să fie restricționată ori suspendată.
Art. 10. — Organismul are obligația să permită necondiționat
reprezentanților MMFPS accesul la documente și participarea
la activitățile care privesc încercările și evaluările ce se
realizează de către acesta în legătură cu obiectul desemnării și
monitorizării, conform prevederilor prezentei proceduri.
Art. 11. — Organismul desemnat are obligația de a informa
MMFPS în legătură cu oricare dintre următoarele aspecte:
a) orice refuz, restricție, suspendare sau retragere a
certificatelor și motivele care au stat la baza acestei decizii;
b) orice solicitare de informare cu privire la activitățile de
evaluare a conformității desfășurate, primită de la autoritățile de
supraveghere a pieței;
c) la cerere, în legătură cu activitățile de evaluare a
conformității realizate în limita domeniului de desemnare și în
legătură cu orice altă activitate realizată, inclusiv activități
transfrontaliere și de subcontractare.
Art. 12. — (1) Organismul desemnat transmite MMFPS, în
fiecare an, anterior datei de 1 martie, un raport scris referitor la
activitățile întreprinse în anul calendaristic anterior.
(2) Raportul anual conține informații privind:
a) activitățile de evaluare a conformității realizate pe
domeniul de desemnare și în legătură cu orice altă activitate
realizată, inclusiv activități transfrontaliere și de subcontractare;
b) orice refuz, restricție, suspendare sau retragere a
certificatelor, însoțite de motivarea acestora;
c) apelurile și reclamațiile primite, inclusiv informații privind
modul de rezolvare a acestora;
d) dificultățile întâmpinate în realizarea sarcinilor; măsurile
proprii întreprinse și/sau pe care le propune pentru
îmbunătățirea activității;
e) activitățile subcontractate, subcontractanții; măsurile
întreprinse și/sau pe care le propune pentru îmbunătățirea
acestor activități;
f) cererile de informare cu privire la activitățile de evaluare a
conformității efectuate, primite din partea autorităților de
supraveghere a pieței;
g) participarea la activitatea de standardizare din domeniul
pentru care a fost desemnat;
h) participarea la activitatea grupurilor organismelor
notificate, organizate la nivelul Comisiei Europene.

Art. 13. — (1) MMFPS poate să restricționeze, să suspende
sau să retragă desemnarea unui organism în cazul în care
acesta nu mai îndeplinește cerințele care au stat la baza
desemnării sau în situația în care organismul solicită acest lucru.
(2) Solicitarea organismului privind restricționarea,
suspendarea ori retragerea desemnării se înaintează MMFPS
cu minimum 3 luni înainte de încetarea activității.
(3) În situația retragerii desemnării, organismul are obligația
să asigure predarea documentelor și a înregistrărilor cu privire
la evaluările realizate ori în curs de realizare din perioada în care
a fost desemnat către un alt organism desemnat din domeniu și
să informeze MMFPS în legătură cu aceasta sau să le pună la
dispoziția MMFPS și a autorității de supraveghere a pieței
responsabile, la cererea acestora.
(4) Restricționarea, suspendarea sau retragerea desemnării
se face prin ordin al ministrului muncii, familiei și protecției
sociale.
(5) MMFPS trebuie să informeze statele membre ale Uniunii
Europene și Comisia Europeană în legătură cu această decizie,
respectând procedura aplicabilă a Uniunii Europene.
(6) Restricționarea, suspendarea sau retragerea desemnării
și, implicit, a notificării unui organism nu afectează certificatele
emise anterior datei emiterii ordinului de restricționare,
suspendare sau retragere a desemnării.
(7) În cazul retragerii desemnării și, implicit, a notificării,
monitorizarea organismului notificat respectiv continuă până
când sunt îndeplinite toate formalitățile prevăzute la alin. (3).
Art. 14. — Decizia privind retragerea desemnării, respectiv a
notificării se poate contesta de către organism la instanța
judecătorească competentă, în conformitate cu legislația în
vigoare.
CAPITOLUL V
Dispoziții finale
Art. 15. — (1) În vederea analizării solicitării pentru
acordarea, restricționarea, suspendarea sau retragerea
desemnării organismelor, MMFPS constituie o comisie de
desemnare a organismelor de evaluare a conformității, denumită
în continuare comisia de desemnare, care își desfășoară
activitatea în baza prevederilor prezentei proceduri și ale
regulamentului de organizare și funcționare prevăzut în
anexa nr. 2.
(2) Componența comisiei de desemnare prevăzute la
alin. (1) se aprobă prin ordin al ministrului muncii, familiei și
protecției sociale.
(3) Comisia de desemnare verifică documentele prevăzute
la art. 3 și ia decizia de acceptare sau de respingere a solicitării
de desemnare ori, după caz, de restricționare, suspendare sau
retragere a desemnării.
(4) Rezultatul motivat al deciziei se comunică organismului
care a solicitat desemnarea.
(5) MMFPS poate încheia, în completarea prevederilor
prezentei proceduri, cu organismul național de acreditare o
convenție de colaborare prin care se stabilesc cerințele detaliate
aplicabile organismelor care solicită desemnarea și notificarea
de către MMFPS, precum și modul de colaborare în
desfășurarea procesului de acreditare în vederea desemnării și
de monitorizare a organismelor notificate.
(6) Unul sau mai mulți membri ai comisiei de desemnare
participă, în cadrul echipelor de evaluare ale organismului
național de acreditare, la evaluarea si monitorizarea
organismelor, în calitate de observatori.
Art. 16. — Anexele nr. 1 și 2 fac parte integrantă din prezenta
procedură.

15

MONITORUL OFICIAL AL ROMÂNIEI, PARTEA I, Nr. 196/22.III.2011

ANEXA Nr. 1
la procedură

— model —
Organismul ...........................................................
(denumirea completă, adresa, telefonul/faxul, e-mailul, codul unic de înregistrare, nr. de ordine în registrul comerțului)
Nr. ....../data ............................................1
CERERE DE DESEMNARE

Organismul2 ................................................, având sediul în3 ........................................................., reprezentat prin
director/președinte4 ......................................, în aplicarea prevederilor art. 5 din Ordonanța Guvernului nr. 20/2010 privind stabilirea
unor măsuri pentru aplicarea unitară a legislației Uniunii Europene care armonizează condițiile de comercializare a produselor și
ale5 .............................., solicită Ministerului Muncii, Familiei și Protecției Sociale să fie desemnat în vederea notificării, în scopul
de a realiza evaluarea conformității pentru grupa de produse6 ............................................... prin7 .............................................. .
Anexăm prezentei cereri următoarele documente8 ...................................................................................................................:
Directorul/Președintele organismului9,
...............................
1 Numărul/data de înregistrare la Ministerul Muncii, Familiei și Protecției Sociale.
2 Denumirea completă a organismului.
3 Adresa completă, codul poștal.
4 Numele și prenumele.
5 Articolul, numărul și denumirea completă a legislației aplicabile în baza prevederilor căreia se realizează evaluarea.
6 Produsul, produsele sau grupele de produse ce fac obiectul evaluării și datele de identificare clară a acestora.
7 Denumirea procedurilor de evaluare a conformității pentru care solicită desemnarea.
8 Documentele necesare conform prevederilor art. 3 din Procedura privind desemnarea organismelor de evaluare

a conformității ce se notifică și
notificarea la Comisia Europeană și celelalte state membre ale Uniunii Europene a organismelor desemnate pentru mașini, echipamente individuale de protecție,
echipamente și sisteme protectoare destinate utilizării în atmosfere potențial explozive, explozii de uz civil și articole pirotehnice, aprobată prin Ordinul ministrului
muncii, familiei și protecției sociale nr. 1.097/2011.
9 Numele, prenumele, semnătura reprezentantului organismului și ștampila organismului.
ANEXA Nr. 2
la procedură

REGULAMENT

de organizare și funcționare al Comisiei de desemnare a organismelor de evaluare a conformității
1.1. Comisia de desemnare a organismelor de evaluare a
conformității, denumită în continuare comisia de desemnare,
este formată din 7 membri, inclusiv președintele și responsabilul
de directivă, nominalizat prin ordin al ministrului muncii, familiei
și protecției sociale.
1.2. Secretariatul comisiei de desemnare este asigurat de
către unul dintre membri.
2. Comisia de desemnare se reunește ori de câte ori este
necesar, la solicitarea președintelui, și ia decizii în prezența
majorității membrilor.
3. Principalele atribuții ale comisiei de desemnare sunt:
a) analizează solicitările privind desemnarea;
b) solicită organismului pentru evaluarea conformității sau
organismului național de acreditare informații, date, documente
suplimentare considerate necesare pentru luarea deciziei
privind acordarea/neacordarea, restricționarea, suspendarea
sau retragerea desemnării;
c) hotărăște desemnarea organismului de evaluare a
conformității sau respingerea solicitării, în termen de 30 de zile
de la data depunerii cererii; în cazul prevăzut la lit. b), termenul
se prelungește cu numărul de zile aferent primirii informațiilor
solicitate;
d) elaborează și propune ministrului muncii, familiei și
protecției sociale ordinul pentru desemnarea organismului în
vederea notificării;
e) solicită organismului desemnat programul de
supraveghere stabilit de acesta împreună cu organismul
național de acreditare;
f) propune ministrului muncii, familiei și protecției sociale
aprobarea deciziilor sale privind suspendarea, restricționarea

sau retragerea desemnării organismului și ia măsurile ce se
impun în ceea ce privește notificarea;
g) asigură preluarea sau, după caz, transferarea către un alt
organism desemnat a documentelor și înregistrărilor în legătură
cu evaluările în curs de realizare sau realizate de către
organismul căruia i s-a retras desemnarea;
h) în situația existenței oricărui dubiu privind respectarea
cerințelor care au stat la baza desemnării, solicită informații
pentru clarificarea situației apărute și dacă este cazul dispune
realizarea unei evaluări neplanificate;
i) participă, dacă este cazul, în baza dispoziției președintelui
comisiei de desemnare, la acțiunile de evaluare efectuate de
către organismul național de acreditare la organismul care
solicită desemnarea sau, după caz, la organismul notificat;
j) avizează programul întocmit de organismul desemnat și
organismul național de acreditare pentru eliminarea
neconformităților constatate în cadrul procesului de evaluare;
k) primește și analizează rapoartele anuale întocmite de
către organismul desemnat și poate face propuneri pentru
îmbunătățirea activității acestuia.
4.1. Conducerea comisiei de desemnare este asigurată de
către persoana desemnată în calitate de președinte prin ordin al
ministrului muncii, familiei și protecției sociale din cadrul
structurii cu atribuții în domeniul securității și sănătății în muncă
din cadrul Ministerului Muncii, Familiei și Protecției Sociale.
4.2. Președintele comisiei de desemnare are în principal
următoarele atribuții:
a) asigură conducerea comisiei de desemnare;
b) solicită întrunirea comisiei de desemnare, ori de câte ori
este necesar;

16

MONITORUL OFICIAL AL ROMÂNIEI, PARTEA I, Nr. 196/22.III.2011

c) semnează în numele comisiei de desemnare referatul de
aprobare a ordinului privind desemnarea organismelor de
evaluare a conformității ce se notifică, deciziile și orice alte
documente ale acesteia;
d) dispune privind participarea membrilor comisiei de
desemnare la acțiunile de evaluare a organismelor desemnate.
4.3. În situația în care președintele nu poate asigura, din
motive obiective, prezența la reuniunea comisiei de desemnare,
atribuțiile acestuia sunt preluate de către vicepreședintele
comisiei.
5. Secretarul comisiei de desemnare are următoarele atribuții
principale;
a) asigură gestionarea cererilor și documentelor în legătură
cu desemnarea;

Cristina-Gabriela F. Popescu

b) informează membrii comisiei de desemnare cu privire la
cererile și documentele depuse de către organismele care
solicită să fie desemnate, precum și în legătură cu orice
informație transmisă comisiei de desemnare referitoare la
organismele desemnate;
c) întocmește procesele-verbale în cadrul reuniunilor
comisiei de desemnare;
d) întocmește proiectele de ordin, decizii sau alte documente
ale comisiei de desemnare;
e) înaintează președintelui comisiei de desemnare proiectele
de documente prevăzute la lit. d), în vederea semnării de către
acesta conform prevederilor pct. 4.2 lit. c).

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 196/22.III.2011 conține 16 pagini.

Prețul: 3,20 lei

&JUYDGY|521575]
ISSN 1453—4495

