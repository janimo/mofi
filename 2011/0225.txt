PARTEA I

Anul 179 (XXIII) — Nr. 225

Joi, 31 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE
40. — Lege pentru modificarea și completarea Legii
nr. 53/2003 — Codul muncii ......................................

2–9

410. — Decret privind promulgarea Legii pentru
modificarea și completarea Legii nr. 53/2003 — Codul
muncii ........................................................................

9

DECIZII ALE CURȚII CONSTITUȚIONALE
Decizia nr. 201 din 10 februarie 2011 referitoare la excepția de
neconstituționalitate a prevederilor art. 60 alin. 1 și 4
din Codul familiei ........................................................

10–11

Decizia nr. 217 din 15 februarie 2011 referitoare la excepția de
neconstituționalitate a prevederilor art. 4 alin. (4) și art. 11
alin. (1) din Ordonanța de urgență a Guvernului
nr. 194/2002 privind regimul străinilor în România ....

11–13

Decizia nr. 232 din 15 februarie 2011 referitoare la excepția de
neconstituționalitate a dispozițiilor art. 32 alin. (2) din
Legea nr. 67/1995 privind ajutorul social....................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.890. — Ordin al ministrului educației, cercetării, tineretului
și sportului privind aprobarea Normelor metodologice
de aplicare a Legii nr. 235/2010 pentru acordarea
burselor de merit olimpic internațional elevilor premiați
la olimpiadele școlare internaționale ..........................

15–16

Cuantumul total al sumelor provenite din finanțările private ale
partidelor politice în anul 2010, conform Legii
nr. 334/2006 privind finanțarea activității partidelor
politice și a campaniilor electorale ............................

16

2

MONITORUL OFICIAL AL ROMÂNIEI, PARTEA I, Nr. 225/31.III.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 53/2003 — Codul muncii
Parlamentul României adoptă prezenta lege.
Art. I. — Legea nr. 53/2003 — Codul muncii, publicată în
Monitorul Oficial al României, Partea I, nr. 72 din 5 februarie
2003, cu modificările și completările ulterioare, se modifică și se
completează după cum urmează:
1. La articolul 1, alineatul (1) se modifică și va avea
următorul cuprins:
ăArt. 1. — (1) Prezentul cod reglementează domeniul
raporturilor de muncă, modul în care se efectuează controlul
aplicării reglementărilor din domeniul raporturilor de muncă,
precum și jurisdicția muncii.”
2. Articolul 16 se modifică și va avea următorul cuprins:
ăArt. 16. — (1) Contractul individual de muncă se încheie în
baza consimțământului părților, în formă scrisă, în limba română.
Obligația de încheiere a contractului individual de muncă în
formă scrisă revine angajatorului. Forma scrisă este obligatorie
pentru încheierea valabilă a contractului.
(2) Anterior începerii activității, contractul individual de muncă
se înregistrează în registrul general de evidență a salariaților,
care se transmite inspectoratului teritorial de muncă.
(3) Angajatorul este obligat ca, anterior începerii activității,
să înmâneze salariatului un exemplar din contractul individual
de muncă.
(4) Munca prestată în temeiul unui contract individual de
muncă constituie vechime în muncă.”
3. La articolul 17 alineatul (2), litera d) se modifică și va
avea următorul cuprins:
ăd) funcția/ocupația conform specificației Clasificării
ocupațiilor din România sau altor acte normative, precum și fișa
postului, cu specificarea atribuțiilor postului;”.
4. La articolul 17 alineatul (2), după litera d) se introduce
o nouă literă, litera d1), cu următorul cuprins:
ăd1) criteriile de evaluare a activității profesionale a
salariatului aplicabile la nivelul angajatorului;”.
5. La articolul 17, alineatul (4) se modifică și va avea
următorul cuprins:
ă(4) Orice modificare a unuia dintre elementele prevăzute la
alin. (2) în timpul executării contractului individual de muncă
impune încheierea unui act adițional la contract, într-un termen
de 20 de zile lucrătoare de la data apariției modificării, cu
excepția situațiilor în care o asemenea modificare este
prevăzută în mod expres de lege.”
6. La articolul 25 se introduce un nou alineat,
alineatul (2), cu următorul cuprins:
ă(2) Cuantumul prestațiilor suplimentare în bani sau
modalitățile prestațiilor suplimentare în natură sunt specificate în
contractul individual de muncă.”
7. La articolul 27, alineatul (3) se abrogă.

8. La articolul 29, alineatul (4) se modifică și va avea
următorul cuprins:
ă(4) Angajatorul poate cere informații în legătură cu persoana
care solicită angajarea de la foștii săi angajatori, dar numai cu
privire la activitățile îndeplinite și la durata angajării și numai cu
încunoștințarea prealabilă a celui în cauză.”
9. Articolul 31 se modifică și va avea următorul cuprins:
ăArt. 31. — (1) Pentru verificarea aptitudinilor salariatului, la
încheierea contractului individual de muncă se poate stabili o
perioadă de probă de cel mult 90 de zile calendaristice pentru
funcțiile de execuție și de cel mult 120 de zile calendaristice
pentru funcțiile de conducere.
(2) Verificarea aptitudinilor profesionale la încadrarea
persoanelor cu handicap se realizează exclusiv prin modalitatea
perioadei de probă de maximum 30 de zile calendaristice.
(3) Pe durata sau la sfârșitul perioadei de probă, contractul
individual de muncă poate înceta exclusiv printr-o notificare
scrisă, fără preaviz, la inițiativa oricăreia dintre părți, fără a fi
necesară motivarea acesteia.
(4) Pe durata perioadei de probă salariatul beneficiază de
toate drepturile și are toate obligațiile prevăzute în legislația
muncii, în contractul colectiv de muncă aplicabil, în regulamentul
intern, precum și în contractul individual de muncă.
(5) Pentru absolvenții instituțiilor de învățământ superior,
primele 6 luni după debutul în profesie se consideră perioadă
de stagiu. Fac excepție acele profesii în care stagiatura este
reglementată prin legi speciale. La sfârșitul perioadei de stagiu,
angajatorul eliberează obligatoriu o adeverință, care este vizată
de inspectoratul teritorial de muncă în a cărui rază teritorială de
competență acesta își are sediul.
(6) Modalitatea de efectuare a stagiului prevăzut la alin. (5)
se reglementează prin lege specială.”
10. La articolul 32, alineatul (3) se abrogă.
11. Articolul 33 se modifică și va avea următorul cuprins:
ăArt. 33. — Perioada în care se pot face angajări succesive
de probă ale mai multor persoane pentru același post este de
maximum 12 luni.”
12. La articolul 34, alineatele (3) și (5) se modifică și
vor avea următorul cuprins:
ă(3) Registrul general de evidență a salariaților se
completează și se transmite inspectoratului teritorial de muncă
în ordinea angajării și cuprinde elementele de identificare ale
tuturor salariaților, data angajării, funcția/ocupația conform
specificației Clasificării ocupațiilor din România sau altor acte
normative, tipul contractului individual de muncă, salariul,
sporurile și cuantumul acestora, perioada și cauzele de
suspendare a contractului individual de muncă, perioada
detașării și data încetării contractului individual de muncă.
...............................................................................................
(5) La solicitarea salariatului sau a unui fost salariat,
angajatorul este obligat să elibereze un document care să ateste

MONITORUL OFICIAL AL ROMÂNIEI, PARTEA I, Nr. 225/31.III.2011
activitatea desfășurată de acesta, durata activității, salariul,
vechimea în muncă, în meserie și în specialitate.”
13. La articolul 35, alineatul (1) se modifică și va avea
următorul cuprins:
ăArt. 35. — (1) Orice salariat are dreptul de a munci la
angajatori diferiți sau la același angajator, în baza unor contracte
individuale de muncă, beneficiind de salariul corespunzător
pentru fiecare dintre acestea.”
14. La articolul 35, alineatul (3) se abrogă.
15. Articolul 36 se modifică și va avea următorul cuprins:
ăArt. 36. — Cetățenii străini și apatrizii pot fi angajați prin
contract individual de muncă în baza autorizației de muncă sau
a permisului de ședere în scop de muncă, eliberată/eliberat
potrivit legii.”
16. La articolul 39 alineatul (1), după litera m) se
introduce o nouă literă, litera n), cu următorul cuprins:
ăn) alte drepturi prevăzute de lege sau de contractele
colective de muncă aplicabile.”
17. La articolul 39 alineatul (2), după litera f) se introduce
o nouă literă, litera g), cu următorul cuprins:
ăg) alte obligații prevăzute de lege sau de contractele
colective de muncă aplicabile.”
18. La articolul 40 alineatul (1), litera b) se modifică și va
avea următorul cuprins:
ăb) să stabilească atribuțiile corespunzătoare fiecărui salariat,
în condițiile legii;”.
19. La articolul 40 alineatul (1), după litera e) se introduce
o nouă literă, litera f), cu următorul cuprins:
ăf) să stabilească obiectivele de performanță individuală,
precum și criteriile de evaluare a realizării acestora.”
20. La articolul 44, alineatul (1) se modifică și va avea
următorul cuprins:
ăArt. 44. — (1) Delegarea poate fi dispusă pentru o perioadă
de cel mult 60 de zile calendaristice în 12 luni și se poate
prelungi pentru perioade succesive de maximum 60 de zile
calendaristice, numai cu acordul salariatului. Refuzul salariatului
de prelungire a delegării nu poate constitui motiv pentru
sancționarea disciplinară a acestuia.”
21. La articolul 49, după alineatul (4) se introduc două
noi alineate, alineatele (5) și (6), cu următorul cuprins:
ă(5) De fiecare dată când în timpul perioadei de suspendare
a contractului intervine o cauză de încetare de drept a
contractului individual de muncă, cauza de încetare de drept
prevalează.
(6) În cazul suspendării contractului individual de muncă, se
suspendă toate termenele care au legătură cu încheierea,
modificarea, executarea sau încetarea contractului individual de
muncă, cu excepția situațiilor în care contractul individual de
muncă încetează de drept.”
22. La articolul 50, litera d) se abrogă.
23. La articolul 50, după litera h) se introduce o nouă
literă, litera h1), cu următorul cuprins:
ăh1) de la data expirării perioadei pentru care au fost emise
avizele, autorizațiile ori atestările necesare pentru exercitarea
profesiei. Dacă în termen de 6 luni salariatul nu și-a reînnoit
avizele, autorizațiile ori atestările necesare pentru exercitarea
profesiei, contractul individual de muncă încetează de drept;”.
24. La articolul 52 alineatul (1), litera b) se abrogă.

3

25. La articolul 52 alineatul (1), litera d) se modifică și va
avea următorul cuprins:
ăd) în cazul întreruperii sau reducerii temporare a activității,
fără încetarea raportului de muncă, pentru motive economice,
tehnologice, structurale sau similare;”.
26. La articolul 52 alineatul (1), după litera e) se introduce
o nouă literă, litera f), cu următorul cuprins:
ăf) pe durata suspendării de către autoritățile competente a
avizelor, autorizațiilor sau atestărilor necesare pentru
exercitarea profesiilor.”
27. La articolul 52, alineatul (2) se modifică și va avea
următorul cuprins:
ă(2) În cazurile prevăzute la alin. (1) lit. a) și c), dacă se
constată nevinovăția celui în cauză, salariatul își reia activitatea
anterioară și i se plătește, în temeiul normelor și principiilor
răspunderii civile contractuale, o despăgubire egală cu salariul
și celelalte drepturi de care a fost lipsit pe perioada suspendării
contractului.”
28. La articolul 52, după alineatul (2) se introduce un nou
alineat, alineatul (3), cu următorul cuprins:
ă(3) În cazul reducerii temporare a activității, pentru motive
economice, tehnologice, structurale sau similare, pe perioade
care depășesc 30 de zile lucrătoare, angajatorul va avea
posibilitatea reducerii programului de lucru de la 5 zile la 4 zile
pe săptămână, cu reducerea corespunzătoare a salariului, până
la remedierea situației care a cauzat reducerea programului,
după consultarea prealabilă a sindicatului reprezentativ de la
nivelul unității sau a reprezentanților salariaților, după caz.”
29. Articolul 53 se modifică și va avea următorul cuprins:
ăArt. 53. — (1) Pe durata reducerii și/sau a întreruperii
temporare a activității, salariații implicați în activitatea redusă
sau întreruptă, care nu mai desfășoară activitate, beneficiază
de o indemnizație, plătită din fondul de salarii, ce nu poate fi mai
mică de 75% din salariul de bază corespunzător locului de
muncă ocupat, cu excepția situațiilor prevăzute la art. 52
alin. (3).
(2) Pe durata reducerii și/sau a întreruperii temporare
prevăzute la alin. (1), salariații se vor afla la dispoziția
angajatorului, acesta având oricând posibilitatea să dispună
reînceperea activității.”
30. La articolul 56 alineatul (1), literele a), b) și d) se
modifică și vor avea următorul cuprins:
ăa) la data decesului salariatului sau al angajatorului
persoană fizică, precum și în cazul dizolvării angajatorului
persoană juridică, de la data la care angajatorul și-a încetat
existența conform legii;
b) la data rămânerii irevocabile a hotărârii judecătorești de
declarare a morții sau a punerii sub interdicție a salariatului sau
a angajatorului persoană fizică;
.................................................................................................
d) la data îndeplinirii cumulative a condițiilor de vârstă
standard și a stagiului minim de cotizare pentru pensionare; la
data comunicării deciziei de pensie în cazul pensiei de
invaliditate, pensiei anticipate parțiale, pensiei anticipate, pensiei
pentru limită de vârstă cu reducerea vârstei standard de
pensionare;”.
31. La articolul 60, alineatul (1), litera b) se modifică și
va avea următorul cuprins:
ăb) pe durata suspendării activității ca urmare a instituirii
carantinei;”.
32. La articolul 60 alineatul (1), litera g) se abrogă.

4

MONITORUL OFICIAL AL ROMÂNIEI, PARTEA I, Nr. 225/31.III.2011

33. La articolul 60, alineatul (2) se modifică și va avea
următorul cuprins:
ă(2) Prevederile alin. (1) nu se aplică în cazul concedierii
pentru motive ce intervin ca urmare a reorganizării judiciare, a
falimentului sau a dizolvării angajatorului, în condițiile legii.”
34. La articolul 63, alineatul (2) se modifică și va avea
următorul cuprins:
ă(2) Concedierea salariatului pentru motivul prevăzut la
art. 61 lit. d) poate fi dispusă numai după evaluarea prealabilă a
salariatului, conform procedurii de evaluare stabilite prin
contractul colectiv de muncă aplicabil sau, în lipsa acestuia, prin
regulamentul intern.”
35. La articolul 69, după alineatul (2) se introduce un nou
alineat, alineatul (21), cu următorul cuprins:
ă(21) Criteriile prevăzute la alin. (2) lit. d) se aplică pentru
departajarea salariaților după evaluarea realizării obiectivelor de
performanță.”
36. La articolul 711, alineatul (6) se modifică și va avea
următorul cuprins:
ă(6) Inspectoratul teritorial de muncă are obligația de a
informa în termen de 3 zile lucrătoare angajatorul și sindicatul
sau reprezentanții salariaților, după caz, asupra reducerii sau
prelungirii perioadei prevăzute la alin. (1), precum și cu privire la
motivele care au stat la baza acestei decizii.”
37. Articolul 72 se modifică și va avea următorul cuprins:
ăArt. 72. — (1) În termen de 45 de zile calendaristice de la
data concedierii, salariatul concediat prin concediere colectivă
are dreptul de a fi reangajat cu prioritate pe postul reînființat în
aceeași activitate, fără examen, concurs sau perioadă de probă.
(2) În situația în care în perioada prevăzută la alin. (1) se
reiau aceleași activități, angajatorul va transmite salariaților care
au fost concediați de pe posturile a căror activitate este reluată
în aceleași condiții de competență profesională o comunicare
scrisă, prin care sunt informați asupra reluării activității.
(3) Salariații au la dispoziție un termen de maximum 5 zile
calendaristice de la data comunicării angajatorului, prevăzută la
alin. (2), pentru a-și manifesta în scris consimțământul cu privire
la locul de muncă oferit.
(4) În situația în care salariații care au dreptul de a fi
reangajați potrivit alin. (2) nu își manifestă în scris
consimțământul în termenul prevăzut la alin. (3) sau refuză locul
de muncă oferit, angajatorul poate face noi încadrări pe locurile
de muncă rămase vacante.
(5) Prevederile art. 68—712 nu se aplică salariaților din
instituțiile publice și autoritățile publice.
(6) Prevederile art. 68—712 nu se aplică în cazul contractelor
individuale de muncă încheiate pe durată determinată, cu
excepția cazurilor în care aceste concedieri au loc înainte de
data expirării acestor contracte.”
38. La articolul 73, alineatul (1) se modifică și va avea
următorul cuprins:
ăArt. 73. — (1) Persoanele concediate în temeiul art. 61 lit. c)
și d), al art. 65 și 66 beneficiază de dreptul la un preaviz ce nu
poate fi mai mic de 20 de zile lucrătoare.”
39. La articolul 78, după alineatul (2) se introduce un nou
alineat, alineatul (3), cu următorul cuprins:
ă(3) În cazul în care salariatul nu solicită repunerea în situația
anterioară emiterii actului de concediere, contractul individual
de muncă va înceta de drept la data rămânerii definitive și
irevocabile a hotărârii judecătorești.”

40. La articolul 79, alineatele (2) și (4) se modifică și vor
avea următorul cuprins:
ă(2) Angajatorul este obligat să înregistreze demisia
salariatului. Refuzul angajatorului de a înregistra demisia dă
dreptul salariatului de a face dovada acesteia prin orice mijloace
de probă.
................................................................................................
(4) Termenul de preaviz este cel convenit de părți în
contractul individual de muncă sau, după caz, cel prevăzut în
contractele colective de muncă aplicabile și nu poate fi mai mare
de 20 de zile lucrătoare pentru salariații cu funcții de execuție,
respectiv mai mare de 45 de zile lucrătoare pentru salariații care
ocupă funcții de conducere.”
41. La articolul 80, alineatele (3)—(5) se modifică și vor
avea următorul cuprins:
ă(3) Contractul individual de muncă pe durată determinată
poate fi prelungit, în condițiile prevăzute la art. 81, și după
expirarea termenului inițial, cu acordul scris al părților, pentru
perioada realizării unui proiect, program sau unei lucrări.
(4) Între aceleași părți se pot încheia succesiv cel mult
3 contracte individuale de muncă pe durată determinată.
(5) Contractele individuale de muncă pe durată determinată
încheiate în termen de 3 luni de la încetarea unui contract de
muncă pe durată determinată sunt considerate contracte
succesive și nu pot avea o durată mai mare de 12 luni fiecare.”
42. La articolul 81, literele b) și e) se modifică și vor avea
următorul cuprins:
ăb) creșterea și/sau modificarea temporară a structurii
activității angajatorului;
.................................................................................................
e) în alte cazuri prevăzute expres de legi speciale ori pentru
desfășurarea unor lucrări, proiecte sau programe.”
43. La articolul 82, alineatul (1) se modifică și va avea
următorul cuprins:
ăArt. 82. — (1) Contractul individual de muncă pe durată
determinată nu poate fi încheiat pe o perioadă mai mare de
36 de luni.”
44. Articolul 84 se abrogă.
45. La articolul 86, alineatul (3) se modifică și va avea
următorul cuprins:
ă(3) Atunci când nu există un salariat cu contract individual de
muncă încheiat pe durată nedeterminată comparabil în aceeași
unitate, se au în vedere dispozițiile din contractul colectiv de
muncă aplicabil sau, în lipsa acestuia, reglementările legale în
domeniu.”
46. Articolul 87 se modifică și va avea următorul cuprins:
ăArt. 87. — (1) Munca prin agent de muncă temporară este
munca prestată de un salariat temporar care a încheiat un
contract de muncă temporară cu un agent de muncă temporară
și care este pus la dispoziția utilizatorului pentru a lucra temporar
sub supravegherea și conducerea acestuia din urmă.
(2) Salariatul temporar este persoana care a încheiat un
contract de muncă temporară cu un agent de muncă temporară,
în vederea punerii sale la dispoziția unui utilizator pentru a lucra
temporar sub supravegherea și conducerea acestuia din urmă.
(3) Agentul de muncă temporară este persoana juridică,
autorizată de Ministerul Muncii, Familiei și Protecției Sociale,
care încheie contracte de muncă temporară cu salariați
temporari, pentru a-i pune la dispoziția utilizatorului, pentru a
lucra pe perioada stabilită de contractul de punere la dispoziție
sub supravegherea și conducerea acestuia. Condițiile de

MONITORUL OFICIAL AL ROMÂNIEI, PARTEA I, Nr. 225/31.III.2011
funcționare a agentului de muncă temporară, precum și
procedura de autorizare se stabilesc prin hotărâre a Guvernului.
(4) Utilizatorul este persoana fizică sau juridică pentru care
și sub supravegherea și conducerea căreia muncește temporar
un salariat temporar pus la dispoziție de agentul de muncă
temporară.
(5) Misiunea de muncă temporară înseamnă acea perioadă
în care salariatul temporar este pus la dispoziția utilizatorului
pentru a lucra temporar sub supravegherea și conducerea
acestuia, pentru executarea unei sarcini precise și cu caracter
temporar.”
47. Articolul 88 se modifică și va avea următorul cuprins:
ăArt. 88. — Un utilizator poate apela la agenți de muncă
temporară pentru executarea unei sarcini precise și cu caracter
temporar, cu excepția cazului prevăzut la art. 92.”
48. Articolul 89 se modifică și va avea următorul cuprins:
ăArt. 89. — (1) Misiunea de muncă temporară se stabilește
pentru un termen care nu poate fi mai mare de 24 de luni.
(2) Durata misiunii de muncă temporară poate fi prelungită
pe perioade succesive care, adăugate la durata inițială a
misiunii, nu poate conduce la depășirea unei perioade de 36 de
luni.
(3) Condițiile în care durata unei misiuni de muncă temporară
poate fi prelungită sunt prevăzute în contractul de muncă
temporară sau pot face obiectul unui act adițional la acest
contract.”
49. La articolul 90, alineatul (2) se modifică și va avea
următorul cuprins:
ă(2) Contractul de punere la dispoziție trebuie să cuprindă:
a) durata misiunii;
b) caracteristicile specifice postului, în special calificarea
necesară, locul executării misiunii și programul de lucru;
c) condițiile concrete de muncă;
d) echipamentele individuale de protecție și de muncă pe
care salariatul temporar trebuie să le utilizeze;
e) orice alte servicii și facilități în favoarea salariatului
temporar;
f) valoarea comisionului de care beneficiază agentul de
muncă temporară, precum și remunerația la care are dreptul
salariatul;
g) condițiile în care utilizatorul poate refuza un salariat
temporar pus la dispoziție de un agent de muncă temporară.”
50. Articolul 93 se modifică și va avea următorul cuprins:
ăArt. 93. — (1) Contractul de muncă temporară este un
contract individual de muncă ce se încheie în scris între agentul
de muncă temporară și salariatul temporar, pe durata unei
misiuni.
(2) În contractul de muncă temporară se precizează, în afara
elementelor prevăzute la art. 17 și art. 18 alin. (1), condițiile în
care urmează să se desfășoare misiunea, durata misiunii,
identitatea și sediul utilizatorului, precum și cuantumul și
modalitățile remunerației salariatului temporar.”
51. La articolul 94, alineatele (2)—(4) se modifică și vor
avea următorul cuprins:
ă(2) Agentul de muncă temporară poate încheia cu salariatul
temporar un contract de muncă pe durată nedeterminată,
situație în care în perioada dintre două misiuni salariatul
temporar se află la dispoziția agentului de muncă temporară.
(3) Pentru fiecare nouă misiune între părți se încheie un
contract de muncă temporară, în care vor fi precizate toate
elementele prevăzute la art. 93 alin. (2).

5

(4) Contractul de muncă temporară încetează la terminarea
misiunii pentru care a fost încheiat sau dacă utilizatorul renunță
la serviciile sale înainte de încheierea misiunii, în condițiile
contractului de punere la dispoziție.”
52. La articolul 95, alineatul (2) se modifică și va avea
următorul cuprins:
ă(2) Salariul primit de salariatul temporar pentru fiecare
misiune se stabilește prin negociere directă cu agentul de
muncă temporară și nu poate fi mai mic decât salariul minim brut
pe țară garantat în plată.”
53. La articolul 95, alineatul (3) se abrogă.
54. Articolul 96 se modifică și va avea următorul cuprins:
ăArt. 96. — Prin contractul de muncă temporară se poate
stabili o perioadă de probă pentru realizarea misiunii, a cărei
durată nu poate fi mai mare de:
a) două zile lucrătoare, în cazul în care contractul de muncă
temporară este încheiat pentru o perioadă mai mică sau egală
cu o lună;
b) 5 zile lucrătoare, în cazul în care contractul de muncă
temporară este încheiat pentru o perioadă cuprinsă între o lună
și 3 luni;
c) 15 zile lucrătoare, în cazul în care contractul de muncă
temporară este încheiat pentru o perioadă cuprinsă între 3 și
6 luni;
d) 20 de zile lucrătoare, în cazul în care contractul de muncă
temporară este încheiat pentru o perioadă mai mare de 6 luni;
e) 30 de zile lucrătoare în cazul salariaților încadrați în funcții
de conducere, pentru o durată a contractului de muncă
temporară mai mare de 6 luni.”
55. La articolul 98, alineatul (3) se abrogă.
56. Articolul 100 se modifică și va avea următorul
cuprins:
ăArt. 100. — Cu excepția dispozițiilor speciale contrare,
prevăzute în prezentul capitol, dispozițiile legale, prevederile
regulamentelor interne, precum și cele ale contractelor colective
de muncă aplicabile salariaților angajați cu contract individual
de muncă pe durată nedeterminată la utilizator se aplică în egală
măsură și salariaților temporari pe durata misiunii la acesta.”
57. După articolul 100 se introduce un nou articol,
articolul 1001, cu următorul cuprins:
ăArt. 1001. — Agenții de muncă temporară nu percep nicio
taxă salariaților temporari în schimbul demersurilor în vederea
recrutării acestora de către utilizator sau pentru încheierea unui
contract de muncă temporară.”
58. La articolul 1011, alineatul (4) se modifică și va avea
următorul cuprins:
ă(4) Atunci când nu există un salariat comparabil în aceeași
unitate, se au în vedere dispozițiile din contractul colectiv de
muncă aplicabil sau, în lipsa acestuia, reglementările legale în
domeniu.”
59. La articolul 107, alineatul (2) se modifică și va avea
următorul cuprins:
ă(2) Prin contractele colective de muncă și/sau prin
contractele individuale de muncă se pot stabili și alte condiții
specifice privind munca la domiciliu, în conformitate cu legislația
în vigoare.”
60. Articolul 111 se modifică și va avea următorul
cuprins:
ăArt. 111. — (1) Durata maximă legală a timpului de muncă
nu poate depăși 48 de ore pe săptămână, inclusiv orele
suplimentare.

6

MONITORUL OFICIAL AL ROMÂNIEI, PARTEA I, Nr. 225/31.III.2011

(2) Prin excepție, durata timpului de muncă, ce include și
orele suplimentare, poate fi prelungită peste 48 de ore pe
săptămână, cu condiția ca media orelor de muncă, calculată pe
o perioadă de referință de 4 luni calendaristice, să nu
depășească 48 de ore pe săptămână.
(3) Pentru anumite activități sau profesii stabilite prin
contractul colectiv de muncă aplicabil, se pot negocia, prin
contractul colectiv de muncă respectiv, perioade de referință mai
mari de 4 luni, dar care să nu depășească 6 luni.
(4) Sub rezerva respectării reglementărilor privind protecția
sănătății și securității în muncă a salariaților, din motive
obiective, tehnice sau privind organizarea muncii, contractele
colective de muncă pot prevedea derogări de la durata perioadei
de referință stabilite la alin. (3), dar pentru perioade de referință
care în niciun caz să nu depășească 12 luni.
(5) La stabilirea perioadelor de referință prevăzute la
alin. (2)—(4) nu se iau în calcul durata concediului de odihnă
anual și situațiile de suspendare a contractului individual de
muncă.
(6) Prevederile alin. (1)—(4) nu se aplică tinerilor care nu au
împlinit vârsta de 18 ani.”
61. La articolul 115, alineatul (1) se modifică și va avea
următorul cuprins:
ăArt. 115. — (1) Angajatorul poate stabili programe
individualizate de muncă, cu acordul sau la solicitarea
salariatului în cauză.”
62. Articolul 119 se modifică și va avea următorul
cuprins:
ăArt. 119. — (1) Munca suplimentară se compensează prin
ore libere plătite în următoarele 60 de zile calendaristice după
efectuarea acesteia.
(2) În aceste condiții salariatul beneficiază de salariul
corespunzător pentru orele prestate peste programul normal de
lucru.
(3) În perioadele de reducere a activității angajatorul are
posibilitatea de a acorda zile libere plătite din care pot fi
compensate orele suplimentare ce vor fi prestate în următoarele
12 luni.”
63. La articolul 122, alineatul (21) se modifică și va avea
următorul cuprins:
ă(21) Durata normală a timpului de lucru pentru salariații de
noapte a căror activitate se desfășoară în condiții speciale sau
deosebite de muncă nu va depăși 8 ore pe parcursul oricărei
perioade de 24 de ore decât în cazul în care majorarea acestei
durate este prevăzută în contractul colectiv de muncă aplicabil
și numai în situația în care o astfel de prevedere nu contravine
unor prevederi exprese stabilite în contractul colectiv de muncă
încheiat la nivel superior.”
64. La articolul 122, după alineatul (21) se introduce un
nou alineat, alineatul (22), cu următorul cuprins:
ă(22) În situația prevăzută la alin. (21), angajatorul este obligat
să acorde perioade de repaus compensatorii echivalente sau
compensare în bani a orelor de noapte lucrate peste durata de
8 ore.”
65. Articolul 123 se modifică și va avea următorul
cuprins:
ăArt. 123. — Salariații de noapte beneficiază:
a) fie de program de lucru redus cu o oră față de durata
normală a zilei de muncă, pentru zilele în care efectuează cel
puțin 3 ore de muncă de noapte, fără ca aceasta să ducă la
scăderea salariului de bază;

b) fie de un spor pentru munca prestată în timpul nopții de
25% din salariul de bază, dacă timpul astfel lucrat reprezintă cel
puțin 3 ore de noapte din timpul normal de lucru.”
66. Articolul 129 se modifică și va avea următorul
cuprins:
ăArt. 129. — Normele de muncă se elaborează de către
angajator, conform normativelor în vigoare, sau, în cazul în care
nu există normative, normele de muncă se elaborează de către
angajator după consultarea sindicatului reprezentativ ori, după
caz, a reprezentanților salariaților.”
67. La articolul 140, alineatul (2) se modifică și va avea
următorul cuprins:
ă(2) Durata efectivă a concediului de odihnă anual se
stabilește în contractul individual de muncă, cu respectarea legii
și a contractelor colective aplicabile, și se acordă proporțional
cu activitatea prestată într-un an calendaristic.”
68. La articolul 142 se introduce un nou alineat,
alineatul (2), cu următorul cuprins:
ă(2) Numărul de zile lucrătoare aferent concediului de odihnă
suplimentar pentru categoriile de salariați prevăzute la alin. (1)
se stabilește prin contractul colectiv de muncă aplicabil și va fi
de cel puțin 3 zile lucrătoare.”
69. La articolul 143, alineatul (5) se modifică și va avea
următorul cuprins:
ă(5) În cazul în care programarea concediilor se face
fracționat, angajatorul este obligat să stabilească programarea
astfel încât fiecare salariat să efectueze într-un an calendaristic
cel puțin 10 zile lucrătoare de concediu neîntrerupt.”
70. La articolul 150, alineatul (2) se modifică și va avea
următorul cuprins:
ă(2) Angajatorul poate respinge solicitarea salariatului numai
dacă absența salariatului ar prejudicia grav desfășurarea
activității.”
71. Articolul 157 se modifică și va avea următorul
cuprins:
ăArt. 157. — (1) Nivelurile salariale minime se stabilesc prin
contractele colective de muncă aplicabile.
(2) Salariul individual se stabilește prin negocieri individuale
între angajator și salariat.
(3) Sistemul de salarizare a personalului din autoritățile și
instituțiile publice finanțate integral sau în majoritate de la
bugetul de stat, bugetul asigurărilor sociale de stat, bugetele
locale și bugetele fondurilor speciale se stabilește prin lege, cu
consultarea organizațiilor sindicale reprezentative.”
72. La articolul 161, alineatul (2) se modifică și va avea
următorul cuprins:
ă(2) Plata salariului se poate efectua prin virament într-un
cont bancar.”
73. Articolul 194 se modifică și va avea următorul
cuprins:
ăArt. 194. — (1) În cazul în care participarea la cursurile sau
stagiile de formare profesională este inițiată de angajator, toate
cheltuielile ocazionate de această participare sunt suportate de
către acesta.
(2) Pe perioada participării la cursurile sau stagiile de formare
profesională conform alin. (1), salariatul va beneficia, pe toată
durata formării profesionale, de toate drepturile salariale
deținute.
(3) Pe perioada participării la cursurile sau stagiile de formare
profesională conform alin. (1), salariatul beneficiază de vechime
la acel loc de muncă, această perioadă fiind considerată stagiu
de cotizare în sistemul asigurărilor sociale de stat.”

MONITORUL OFICIAL AL ROMÂNIEI, PARTEA I, Nr. 225/31.III.2011
74. La articolul 195, alineatul (1) se modifică și va avea
următorul cuprins:
ăArt. 195. — (1) Salariații care au beneficiat de un curs sau
un stagiu de formare profesională, în condițiile art. 194 alin. (1),
nu pot avea inițiativa încetării contractului individual de muncă
pentru o perioadă stabilită prin act adițional.”
75. Articolul 215 se modifică și va avea următorul
cuprins:
ăArt. 215. — (1) Consiliul Economic și Social este instituție
publică de interes național, tripartită, autonomă, constituită în
scopul realizării dialogului tripartit la nivel național.
(2) Organizarea și funcționarea Consiliului Economic și
Social se stabilesc prin lege specială.”
76. Articolul 217 se modifică și va avea următorul
cuprins:
ăArt. 217. — (1) Sindicatele, federațiile și confederațiile
sindicale, denumite în continuare organizații sindicale, sunt
constituite de către salariați pe baza dreptului de liberă asociere,
în scopul promovării intereselor lor profesionale, economice și
sociale, precum și al apărării drepturilor individuale și colective
ale acestora prevăzute în contractele colective și individuale de
muncă sau în acordurile colective de muncă și raporturile de
serviciu, precum și în legislația națională, în pactele, tratatele și
convențiile internaționale la care România este parte.
(2) Constituirea, organizarea și funcționarea sindicatelor se
reglementează prin lege.”
77. Articolul 222 se modifică și va avea următorul
cuprins:
ăArt. 222. — La cererea membrilor lor, sindicatele pot să îi
reprezinte pe aceștia în cadrul conflictelor de muncă, în condițiile
legii.”
78. La articolul 223, alineatul (2) se modifică și va avea
următorul cuprins:
ă(2) Pe toată durata exercitării mandatului, reprezentanții
aleși în organele de conducere ale sindicatelor nu pot fi
concediați pentru motive ce țin de îndeplinirea mandatului pe
care l-au primit de la salariații din unitate.”
79. La articolul 224, alineatul (1) se modifică și va avea
următorul cuprins:
ăArt. 224. — (1) La angajatorii la care sunt încadrați mai mult
de 20 de salariați și la care nu sunt constituite organizații
sindicale reprezentative conform legii, interesele salariaților pot
fi promovate și apărate de reprezentanții lor, aleși și mandatați
special în acest scop.”
80. La articolul 225, alineatul (1) se modifică și va avea
următorul cuprins:
ăArt. 225. — (1) Pot fi aleși ca reprezentanți ai salariaților
salariații care au capacitate deplină de exercițiu.”
81. La articolul 225, alineatul (2) se abrogă.
82. La articolul 226, după litera d) se introduce o nouă
literă, litera e), cu următorul cuprins:
ăe) să negocieze contractul colectiv de muncă, în condițiile
legii.”
83. Articolul 228 se modifică și va avea următorul
cuprins:
ăArt. 228. — Numărul de ore în cadrul programului normal
de lucru pentru reprezentanții salariaților destinat în vederea
îndeplinirii mandatului pe care l-au primit se stabilește prin
contractul colectiv de muncă aplicabil sau, în lipsa acestuia, prin
negociere directă cu conducerea unității.”

7

84. Articolul 229 se modifică și va avea următorul
cuprins:
ăArt. 229. — Pe toată durata exercitării mandatului,
reprezentanții salariaților nu pot fi concediați pentru motive ce
țin de îndeplinirea mandatului pe care l-au primit de la salariați.”
85. Articolul 230 se modifică și va avea următorul
cuprins:
ăArt. 230. — (1) Patronatele, denumite și organizații de
angajatori, constituite în condițiile legii, sunt organizații ale
angajatorilor, autonome, fără caracter politic, înființate ca
persoane juridice de drept privat, fără scop patrimonial.
(2) Angajatorii se pot asocia în federații și/sau confederații
ori alte structuri asociative, conform legii.”
86. Articolele 231—234 se abrogă.
87. Articolul 235 se modifică și va avea următorul
cuprins:
ăArt. 235. — Constituirea, organizarea și funcționarea
patronatelor, precum și exercitarea drepturilor și obligațiilor
acestora sunt reglementate prin lege specială.”
88. La articolul 236, alineatul (2) se modifică și va avea
următorul cuprins:
ă(2) Negocierea colectivă la nivel de unitate este obligatorie,
cu excepția cazului în care angajatorul are încadrați mai puțin de
21 de salariați.”
89. Articolul 237 se modifică și va avea următorul
cuprins:
ăArt. 237. — Părțile, reprezentarea acestora, precum și
procedura de negociere și de încheiere a contractelor colective
de muncă sunt stabilite potrivit legii.”
90. Articolele 238—247 se abrogă.
91. Articolul 248 se modifică și va avea următorul
cuprins:
ăArt. 248. — Prin conflicte de muncă se înțelege conflictele
dintre salariați și angajatori privind interesele cu caracter
economic, profesional sau social ori drepturile rezultate din
desfășurarea raporturilor de muncă.”
92. După articolul 256 se introduce un nou articol,
articolul 2561, cu următorul cuprins:
ăArt. 2561. — Prin derogare de la prevederile art. 3 alin. (2)
din Legea nr. 252/2003 privind registrul unic de control, în cazul
controalelor care au ca obiectiv depistarea muncii fără forme
legale, inspectorii de muncă vor completa registrul unic de
control după efectuarea controlului.”
93. Articolul 258 se modifică și va avea următorul
cuprins:
ăArt. 258. — Regulamentul intern cuprinde cel puțin
următoarele categorii de dispoziții:
a) reguli privind protecția, igiena și securitatea în muncă în
cadrul unității;
b) reguli privind respectarea principiului nediscriminării și al
înlăturării oricărei forme de încălcare a demnității;
c) drepturile și obligațiile angajatorului și ale salariaților;
d) procedura de soluționare a cererilor sau a reclamațiilor
individuale ale salariaților;
e) reguli concrete privind disciplina muncii în unitate;
f) abaterile disciplinare și sancțiunile aplicabile;
g) reguli referitoare la procedura disciplinară;
h) modalitățile de aplicare a altor dispoziții legale sau
contractuale specifice;
i) criteriile și procedurile de evaluare profesională a
salariaților.”

8

MONITORUL OFICIAL AL ROMÂNIEI, PARTEA I, Nr. 225/31.III.2011

94. La articolul 264 alineatul (1), litera b) se abrogă.
95. La articolul 264, după alineatul (2) se introduce un
nou alineat, alineatul (3), cu următorul cuprins:
ă(3) Sancțiunea disciplinară se radiază de drept în termen de
12 luni de la aplicare, dacă salariatului nu i se aplică o nouă
sancțiune disciplinară în acest termen. Radierea sancțiunilor
disciplinare se constată prin decizie a angajatorului emisă în
formă scrisă.”
96. La articolul 268 alineatul (2), litera b) se modifică și va
avea următorul cuprins:
ăb) precizarea prevederilor din statutul de personal,
regulamentul intern, contractul individual de muncă sau
contractul colectiv de muncă aplicabil care au fost încălcate de
salariat;”.
97. Articolul 270 se modifică și va avea următorul
cuprins:
ăArt. 270. — (1) Salariații răspund patrimonial, în temeiul
normelor și principiilor răspunderii civile contractuale, pentru
pagubele materiale produse angajatorului din vina și în legătură
cu munca lor.
(2) Salariații nu răspund de pagubele provocate de forța
majoră sau de alte cauze neprevăzute și care nu puteau fi
înlăturate și nici de pagubele care se încadrează în riscul normal
al serviciului.
(3) În situația în care angajatorul constată că salariatul său a
provocat o pagubă din vina și în legătură cu munca sa, va putea
solicita salariatului, printr-o notă de constatare și evaluare a
pagubei, recuperarea contravalorii acesteia, prin acordul părților,
într-un termen care nu va putea fi mai mic de 30 de zile de la
data comunicării.
(4) Contravaloarea pagubei recuperate prin acordul părților,
conform alin. (3), nu poate fi mai mare decât echivalentul a
5 salarii minime brute pe economie.”
98. La articolul 276 alineatul (1), litera e) se modifică și va
avea următorul cuprins:
ăe) primirea la muncă a până la 5 persoane fără încheierea
unui contract individual de muncă, potrivit art. 16 alin. (1), cu
amendă de la 10.000 lei la 20.000 lei pentru fiecare persoană
identificată;”.
99. La articolul 276 alineatul (1), după litera e) se
introduce o nouă literă, litera e1), cu următorul cuprins:
ăe1) prestarea muncii de către o persoană fără încheierea
unui contract individual de muncă, cu amendă de la 500 lei la
1.000 lei;”.
100. La articolul 276 alineatul (1), după litera k) se
introduc patru noi litere, literele l)—o), cu următorul
cuprins:
ăl) încălcarea de către angajator a obligației prevăzute la
art. 27 și 116, cu amendă de la 1.500 lei la 3.000 lei;
m) nerespectarea prevederilor legale privind înregistrarea de
către angajator a demisiei, cu amendă de la 1.500 lei la
3.000 lei;
n) încălcarea de către agentul de muncă temporară a
obligației prevăzute la art. 1001, cu amendă de la 5.000 lei la
10.000 lei, pentru fiecare persoană identificată, fără a depăși
valoarea cumulată de 100.000 lei;
o) încălcarea prevederilor art. 16 alin. (3), cu amendă de la
1.500 lei la 2.000 lei.”
101. După articolul 279 se introduce un nou articol,
articolul 2791, cu următorul cuprins:
ăArt. 2791. — (1) Constituie infracțiune și se pedepsește cu
închisoare de la 6 luni la un an sau cu amendă penală fapta

persoanei care, în mod repetat, stabilește pentru salariații
încadrați în baza contractului individual de muncă salarii sub
nivelul salariului minim brut pe țară garantat în plată, prevăzut de
lege.
(2) Cu pedeapsa prevăzută la alin. (1) se sancționează și
infracțiunea constând în refuzul repetat al unei persoane de a
permite, potrivit legii, accesul inspectorilor de muncă în oricare
dintre spațiile unității sau de a pune la dispoziția acestora
documentele solicitate, potrivit legii.
(3) Constituie infracțiune și se sancționează cu închisoare
de la unu la 2 ani sau cu amendă penală primirea la muncă a
mai mult de 5 persoane, indiferent de cetățenia acestora, fără
încheierea unui contract individual de muncă.”
102. La articolul 2801 se introduc 5 noi alineate,
alineatele (2)—(6), cu următorul cuprins:
ă(2) Cu pedeapsa prevăzută la art. 2791 alin. (3) se
sancționează primirea la muncă a unei persoane aflate în
situație de ședere ilegală în România, cunoscând că aceasta
este victimă a traficului de persoane.
(3) Dacă munca prestată de persoana prevăzută la alin. (2)
și la art. 2791 alin. (3) este de natură să îi pună în pericol viața,
integritatea sau sănătatea, pedeapsa este închisoarea de la
6 luni la 3 ani.
(4) În cazul săvârșirii uneia dintre infracțiunile prevăzute la
alin. (2) și (3) și la art. 2791 alin. (3), instanța de judecată poate
dispune și aplicarea uneia dintre următoarele pedepse
complementare:
a) pierderea totală sau parțială a dreptului angajatorului de a
beneficia de prestații, ajutoare sau subvenții publice, inclusiv
fonduri ale Uniunii Europene gestionate de autoritățile române,
pentru o perioadă de până la 5 ani;
b) interzicerea dreptului angajatorului de a participa la
atribuirea unui contract de achiziții publice pentru o perioadă de
până la 5 ani;
c) recuperarea integrală sau parțială a prestațiilor, ajutoarelor
sau subvențiilor publice, inclusiv fonduri ale Uniunii Europene
gestionate de autoritățile române, atribuite angajatorului pe o
perioadă de până la 12 luni înainte de comiterea infracțiunii;
d) închiderea temporară sau definitivă a punctului ori
punctelor de lucru în care s-a comis infracțiunea sau retragerea
temporară ori definitivă a unei licențe de desfășurare a activității
profesionale în cauză, dacă acest lucru este justificat de
gravitatea încălcării.
(5) În cazul săvârșirii uneia dintre infracțiunile prevăzute la
alin. (2) și (3) și la art. 2791 alin. (3), angajatorul va fi obligat să
plătească sumele reprezentând:
a) orice remunerație restantă datorată persoanelor angajate
ilegal. Cuantumul remunerației se presupune a fi egal cu salariul
mediu brut pe economie, cu excepția cazului în care fie
angajatorul, fie angajatul poate dovedi contrariul;
b) cuantumul tuturor impozitelor, taxelor și contribuțiilor de
asigurări sociale pe care angajatorul le-ar fi plătit dacă persoana
ar fi fost angajată legal, inclusiv penalitățile de întârziere și
amenzile administrative corespunzătoare;
c) cheltuielile determinate de transferul plăților restante în
țara în care persoana angajată ilegal s-a întors de bunăvoie sau
a fost returnată în condițiile legii.
(6) În cazul săvârșirii uneia dintre infracțiunile prevăzute la
alin. (2) și (3) și la art. 2791 alin. (3) de către un subcontractant,
atât contractantul principal, cât și orice subcontractant
intermediar, dacă au avut cunoștință de faptul că
subcontractantul angajator angaja străini aflați în situație de
ședere ilegală, pot fi obligați de către instanță, în solidar cu
angajatorul sau în locul subcontractantului angajator ori al

MONITORUL OFICIAL AL ROMÂNIEI, PARTEA I, Nr. 225/31.III.2011
contractantului al cărui subcontractant direct este angajatorul,
la plata sumelor de bani prevăzute la alin. (5) lit. a) și c).”
103. Articolul 290 se abrogă.
104. Articolul 293 se abrogă.
105. Articolul 294 se modifică și va avea următorul
cuprins:
ăArt. 294. — (1) În sensul prezentului cod, funcțiile de
conducere sunt cele definite prin lege sau prin reglementări
interne ale angajatorului.
(2) Prezenta lege transpune art. 16 lit. b), art. 18 și 19 din
Directiva 2003/88/CE a Parlamentului European și a Consiliului
din 4 noiembrie 2003 privind anumite aspecte ale organizării
timpului de lucru, publicată în Jurnalul Oficial al Uniunii
Europene, seria L, nr. 299 din 18 noiembrie 2003, și art. 3, 4 și
10 din Directiva 2008/104/CE a Parlamentului European și a
Consiliului din 19 noiembrie 2008 privind munca prin agent de
muncă temporară, publicată în Jurnalul Oficial al Uniunii
Europene, seria L, nr. 327 din 5 decembrie 2008.”
106. La articolul 296, după alineatul (4) se introduce un
nou alineat, alineatul (5), cu următorul cuprins:
ă(5) Anunțul privind pierderea carnetelor de muncă emise în
temeiul Decretului nr. 92/1976, cu modificările ulterioare, se
publică în Monitorul Oficial al României, Partea a III-a.”
107. La articolul 298 alineatul (2), ultima liniuță se
abrogă.

9

Art. II. — (1) Contractele colective de muncă și actele
adiționale încheiate în intervalul de la data intrării în vigoare a
prezentei legi și până la 31 decembrie 2011 nu pot prevedea o
durată de valabilitate care să depășească 31 decembrie 2011.
După această dată, contractele colective de muncă și actele
adiționale se vor încheia pe durate stabilite prin legea specială.
(2) Contractele colective de muncă în aplicare la data intrării
în vigoare a prezentei legi își produc efectele până la data
expirării termenului pentru care au fost încheiate.
Art. III. — La data intrării în vigoare a prezentei legi se
abrogă:
— art. 23 alin. (1) din Legea nr. 130/1996 privind contractul
colectiv de muncă, republicată în Monitorul Oficial al României,
Partea I, nr. 184 din 19 mai 1998, cu modificările și completările
ulterioare;
— art. 72 din Legea nr. 168/1999 privind soluționarea
conflictelor de muncă, publicată în Monitorul Oficial al României,
Partea I, nr. 582 din 29 noiembrie 1999, cu modificările și
completările ulterioare.
Art. IV. — Prezenta lege intră în vigoare la 30 de zile de la
data publicării în Monitorul Oficial al României, Partea I.
Art. V. — Legea nr. 53/2003 — Codul muncii, publicată în
Monitorul Oficial al României, Partea I, nr. 72 din 5 februarie
2003, cu modificările și completările ulterioare, precum și cu
modificările și completările aduse prin prezenta lege, se va
republica în Monitorul Oficial al României, Partea I, dându-se
textelor o nouă numerotare.

Această lege a fost adoptată în temeiul prevederilor art. 114 alin. (3) din Constituția României, republicată, în urma angajării
răspunderii Guvernului în fața Camerei Deputaților și a Senatului, în ședința comună din 8 martie 2011.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 31 martie 2011.
Nr. 40.

PREȘEDINTELE ROMÂNIEI

DECRET
pentru promulgarea Legii privind aprobarea
privind promulgarea Legii pentru modificarea și completarea
Legii nr. 53/2003 — Codul muncii
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 53/2003 — Codul muncii și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 31 martie 2011.
Nr. 410.

10

MONITORUL OFICIAL AL ROMÂNIEI, PARTEA I, Nr. 225/31.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 201
din 10 februarie 2011

referitoare la excepția de neconstituționalitate a prevederilor art. 60 alin. 1 și 4
din Codul familiei
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 60 alin. 1 și 4 din Codul familiei, excepție
ridicată de Iuliu Ovidiu Florea în Dosarul nr. 664/251/2009 al
Judecătoriei Luduș.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 ianuarie 2010, pronunțată în Dosarul
nr. 664/251/2009, Judecătoria Luduș a sesizat Curtea
Constituțională cu excepția de neconstituționalitate a
prevederilor art. 60 alin. 1 și 4 din Codul familiei, excepție
ridicată de Iuliu Ovidiu Florea într-o cauză civilă având ca obiect
stabilire paternitate.
În motivarea excepției de neconstituționalitate autorul
acesteia susține că este inadmisibilă instituirea, prin
reglementarea criticată, a posibilității promovării acțiunii în
stabilirea paternității atât de copil, cât și de către mama acestuia,
în condițiile în care aceasta din urmă nu urmărește protejarea
unui drept subiectiv propriu, ci acționează numai ca
reprezentantă legală a copilului său minor.
Judecătoria Luduș consideră că excepția de
neconstituționalitate invocată este neîntemeiată, reglementarea
criticată fiind în concordanță cu normele constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că
reglementarea unor situații privind termenul de prescripție
pentru formularea acțiunii în stabilirea paternității copilului din
afara căsătoriei este în acord cu principiul respectării și
promovării, cu prioritate, a interesului copilului, fiind totodată, în
concordanță cu celelalte dispoziții constituționale invocate în
susținerea pretinsei neconstituționalități a art. 60 alin. 1 și 4 din
Codul familiei.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 60 alin. 1 și 4 din Codul familiei, modificate și
completate prin art. I pct. 4 și 5 din Legea nr. 288/2007 pentru
modificarea și completarea Legii nr. 4/1953 — Codul familiei,
lege publicată în Monitorul Oficial al României, Partea I, nr. 749
din 5 noiembrie 2007. Textul de lege criticat are următorul
conținut:
Art. 60 din Codul familiei: ăAcțiunea în stabilirea paternității
din afara căsătoriei poate fi pornită de mamă într-un termen de
un an de la nașterea copilului.[...]
Acțiunea aparținând copilului nu se prescrie în timpul vieții
acestuia.”
Autorul
excepției
invocă
încălcarea
dispozițiilor
constituționale ale art. 21 alin. (1), (2) și (3) care consacră
accesul liber la justiție, art. 26 alin. (1) și (2) privind viața intimă,
familială și privată, art. 53 referitoare la restrângerea exercițiului
unor drepturi sau al unor libertăți și ale art. 57 privind exercitarea
drepturilor și a libertăților.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, în acest sens fiind Decizia
nr. 880/2010, publicată în Monitorul Oficial al României, Partea I,
nr. 541 din 3 august 2010.
Referitor la critica de neconstituționalitate formulată, Curtea
reține că, anterior modificării Codului familiei prin Legea
nr. 288/2007, atât dreptul mamei la acțiunea în stabilirea
paternității copilului din afara căsătoriei, cât și cel al copilului
erau prescriptibile în termen de un an de la nașterea copilului.
În prezent, ca urmare a modificării art. 60 din Codul familiei prin
actul normativ mai sus menționat, dreptul mamei la acțiunea în
stabilirea paternității copilului din afara căsătoriei este supus
prescripției într-un termen de un an de la nașterea copilului, iar
pentru copil acest drept a devenit imprescriptibil.
Curtea constată că, în temeiul art. 57 din Codul familiei,
copilul conceput și născut în afară de căsătorie poate fi
recunoscut de către tatăl său fie prin declarație făcută la serviciul
de stare civilă, fie odată cu înregistrarea nașterii sau după
această dată, ori recunoașterea poate fi făcută prin înscris
autentic sau prin testament. Recunoașterea, chiar făcută prin
testament, nu se poate revoca.
Prin Decizia nr. 880/2010, publicată în Monitorul Oficial al
României, Partea I, nr. 541 din 3 august 2010, Curtea a reținut
că art. 59 și art. 60 din Codul familiei reglementează acțiunea în

MONITORUL OFICIAL AL ROMÂNIEI, PARTEA I, Nr. 225/31.III.2011
stabilirea paternității din afara căsătoriei. Aceasta este o acțiune
în reclamație de stare civilă ce are ca obiect determinarea
legăturii de filiație dintre copilul din afara căsătoriei și tatăl său.
Potrivit reglementării criticate, acțiunea în stabilirea paternității
din afara căsătoriei aparține copilului și se poate porni în numele
său de către mamă, chiar dacă este minoră, ori de
reprezentantul său legal. Acțiunea aparține copilului, indiferent
dacă este minor sau major, și are caracter personal. Astfel,
mama poate introduce acțiunea în stabilirea paternității din afara
căsătoriei în numele copilului, acțiunea introdusă de mamă în
nume propriu fiind lipsită de legitimare procesuală. Copilul cu
capacitate de exercițiu restrânsă și copilul care are capacitate de
exercițiu deplină pot introduce singuri acțiunea, deoarece
aceasta are caracter personal.
Având în vedere toate acestea, Curtea a constatat că
prevederile de lege criticate sunt în deplin acord cu dispozițiile
din Convenția pentru apărarea drepturilor omului și a libertăților
fundamentale, referitoare la respectarea vieții private și de
familie.
În ceea ce privește termenul de prescripție stabilit prin
prevederile art. 60 din Codul familiei, Curtea a reținut că acesta
se fundamentează pe mai multe rațiuni, precum necesitatea de
a nu lăsa prea mult timp în nesiguranță starea civilă a copilului,
grija de a nu lipsi minorul de întreținerea la care este îndreptățit
din partea tatălui, valorificarea probelor existente a căror
conservare ar fi afectată de trecerea timpului sau evitarea

11

eventualelor scandaluri și șantaje ce ar putea fi provocate de
stabilirea stării civile a copilului.
Curtea apreciază, de altfel, că prevederile de lege criticate
reglementează preocuparea statului de a apăra interesele
mamei și ale copilului, care se realizează și prin acțiunea de
stabilire a paternității copilului din afara căsătoriei. Instituția
ocrotirii copilului este reglementată și în acte internaționale la
care România este parte: Convenția cu privire la drepturile
copilului, adoptată de Adunarea Generală a Organizației
Națiunilor Unite la 20 noiembrie 1989, ratificată de România prin
Legea nr. 18/1990, Declarația Universală a Drepturilor Omului,
Pactul internațional privind drepturile civile și politice etc. Așa
fiind, preocuparea statului de a ocroti copilul nu aduce atingere
valorilor apărate de Constituție, ci, dimpotrivă, dă expresie
respectării și garantării drepturilor lui.
Curtea reține că textul de lege criticat nu încalcă nici dreptul
la un proces echitabil, întrucât instituția prescripției, în general,
și termenele în raport cu care își produce efectele nu pot fi
considerate de natură să îngrădească accesul liber la justiție,
ci, dimpotrivă, asigură stabilitatea raporturilor juridice civile. În
acest context, nu se poate reține nici contradicția textului criticat
cu dispozițiile constituționale ale art. 57 privind exercitarea
drepturilor și libertăților cu bună-credință.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 60 alin. 1 și 4 din Codul familiei, excepție
ridicată de Iuliu Ovidiu Florea în Dosarul nr. 664/251/2009 al Judecătoriei Luduș.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 217
din 15 februarie 2011

referitoare la excepția de neconstituționalitate a prevederilor art. 4 alin. (4) și art. 11 alin. (1)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 11 alin. (1) din Ordonanța de urgență a

Guvernului nr. 194/2002 privind regimul străinilor în România,
excepție ridicată de Zhu Guoe în Dosarul nr. 11.395/2/2009 al
Curții de Apel București — Secția a VIII-a contencios
administrativ și fiscal, care formează obiectul Dosarului
nr. 1.742D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 1.743D/2010, având ca obiect excepția de neconstituționalitate a prevederilor art. 4 alin. (4) și art. 11 alin. (1) din
aceeași ordonanță de urgență, ridicată de Chen Chongsheng în
Dosarul nr. 9.109/2/2009 al Curții de Apel București — Secția
a VIII-a contencios administrativ și fiscal.

12

MONITORUL OFICIAL AL ROMÂNIEI, PARTEA I, Nr. 225/31.III.2011

La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 1.743D/2010 la Dosarul
nr. 1.742D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, apreciind că autorii acesteia formulează
critici referitoare la modalitatea de aplicare a legii, aspect ce
excedează competenței instanței de contencios constituțional.
C U R T E A,

având în vedere actele și lucrările dosarelor, reține următoarele:
Prin încheierile din 12 mai 2010 și 24 martie 2010, pronunțate
în dosarele nr. 11.395/2/2009 și nr. 9.109/2/2009, Curtea de
Apel București — Secția a VIII-a contencios administrativ
și fiscal a sesizat Curtea Constituțională cu excepția de
neconstituționalitate a prevederilor art. 11 alin. (1) din
Ordonanța de urgență a Guvernului nr. 194/2002 privind
regimul străinilor în România și, respectiv, cu excepția de
neconstituționalitate a prevederilor art. 4 alin. (4) și art. 11
alin. (1) din aceeași ordonanță de urgență, excepție ridicată
de Zhu Guoe și Chen Chongsheng în cauze având ca obiect
anularea deciziilor de returnare a acestora de pe teritoriul
României.
În motivarea excepției de neconstituționalitate se arată
că textele de lege criticate sunt lipsite de precizie și claritate cu
privire la înțelesul obligației străinilor de a nu rămâne în
România peste data la care încetează dreptul de ședere. Se
susține că legea ar trebui să excludă de la măsura returnării acei
străini a căror ședere pe teritoriul statului român peste perioada
aprobată anterior este determinată de eliberarea cu întârziere
de către autoritățile administrative competente a unora dintre
actele care trebuie, conform legii, să însoțească cererea de
prelungire a dreptului de ședere. Se mai arată că Oficiul Român
pentru Imigrări poate emite o decizie de returnare împotriva
străinului în același moment în care îi comunică acestuia decizia
de respingere a cererii de prelungire a regimului tolerării pe
teritoriul României și înainte de a se pronunța de către instanța
competentă o hotărâre irevocabilă în cauza sa.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 4 alin. (4) și art. 11 alin. (1) din Ordonanța de
urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul conținut:
— Art. 4 alin. (4): ă(4) Străinii aflați pe teritoriul României sunt
obligați să respecte scopul pentru care li s-a acordat dreptul de
a intra și, după caz, de a rămâne pe teritoriul României, să nu
rămână pe teritoriul României peste perioada pentru care li s-a
aprobat șederea, precum și să depună toate diligențele
necesare pentru a ieși din România până la expirarea acestei
perioade.”;
— Art. 11 alin. (1): ă(1) Străinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.”
În opinia autorilor excepției de neconstituționalitate, textele
de lege criticate contravin dispozițiilor art. 21 din Legea
fundamentală și ale art. 6 paragraful 1 din Convenția pentru
apărarea drepturilor omului și a libertăților fundamentale, care
consacră dreptul la un proces echitabil.
Examinând excepția de neconstituționalitate, Curtea observă
că textele de lege criticate cuprind dispoziții generale privind
șederea străinilor pe teritoriul României. Prin Decizia nr. 848 din
9 octombrie 2007, publicată în Monitorul Oficial al României,
Partea I, nr. 770 din 14 noiembrie 2007, instanța de contencios
constituțional s-a mai pronunțat cu privire la constituționalitatea
dispozițiilor art. 11 alin. (1) din Ordonanța de urgență a
Guvernului nr. 194/2002, care limitează în timp dreptul acelor
străini aflați în România, temporar și în mod legal, de a rămâne
pe teritoriul statului român ănumai până la data la care încetează
dreptul de ședere stabilit prin viză sau, după caz, prin permisul
de ședere”. Cu acel prilej, Curtea a statuat că o asemenea
condiție este pe deplin justificată de rațiuni de control al
fenomenului migraționist, prin necesitatea respectării anumitor
obligații de către străinii care au dobândit dreptul de ședere
temporară pe teritoriul României. Curtea a mai arătat că aceste
dispoziții legale trebuie privite prin prisma prevederilor art. 1
alin. (5) din Constituție, potrivit cărora, ăîn România, respectarea
Constituției, a supremației sale și a legilor este obligatorie”, text
constituțional care se aplică nu numai cetățenilor României, ci și
străinilor și apatrizilor. Din această perspectivă, Curtea a
constatat că textul de lege criticat trebuie interpretat chiar prin
coroborare cu prevederile art. 4 alin. (4) din ordonanța de
urgență menționată, care fixează obligațiile străinilor referitoare
la respectarea condițiilor de ședere pe teritoriul statului român.
De altfel, în acest context, Curtea reține că textele de lege
criticate dau expresie dreptului suveran al statelor părți la
Convenția pentru apărarea drepturilor omului și a libertăților
fundamentale de a controla intrarea, șederea și îndepărtarea
străinilor de pe teritoriul lor, drept recunoscut de Curtea
Europeană a Drepturilor Omului în jurisprudența sa,
reprezentată, de exemplu, de Hotărârea din 15 noiembrie 1996,
pronunțată în Cauza Chahal împotriva Marii Britanii.
În cauza de față, Curtea observă însă că argumentele
formulate de autorii excepției reprezintă, în realitate, critici
referitoare la modalitatea de punere în practică a prevederilor
de lege care formează obiect al excepției. Or, lămurirea
aspectelor legate de aplicarea și interpretarea legii în spețe
individual determinate revine exclusiv instanțelor de judecată
învestite cu soluționarea litigiilor în cadrul cărora au fost ridicate
excepțiile de neconstituționalitate, excedând competenței Curții
Constituționale. Simpla invocare a dispozițiilor constituționale și
convenționale care consacră dreptul la un proces echitabil nu
este de natură să demonstreze neconstituționalitatea textelor
de lege criticate.

MONITORUL OFICIAL AL ROMÂNIEI, PARTEA I, Nr. 225/31.III.2011
Totodată, Curtea constată că motivarea criticii se axează și
pe lipsa din cuprinsul Ordonanței de urgență a Guvernului
nr. 194/2002 a unor prevederi care să prevină posibilitatea
apariției în practică a situațiilor concrete descrise de autorii
excepției. Instanța de contencios constituțional nu poate
examina însă astfel de susțineri, întrucât, potrivit art. 2 alin. (3)
din Legea nr. 47/1992, se pronunță numai asupra
constituționalității actelor normative cu privire la care a fost
sesizată, fără a putea modifica sau completa prevederile supuse
controlului.

13

De altfel, Curtea a mai exercitat controlul de
constituționalitate a acelorași texte de lege, examinând critici
asemănătoare, iar prin Decizia nr. 1.539 din 25 noiembrie 2010,
publicată în Monitorul Oficial al României, Partea I, nr. 54 din
21 ianuarie 2011, a respins ca inadmisibilă excepția de
neconstituționalitate.
Întrucât nu au intervenit elemente noi care să justifice
reconsiderarea jurisprudenței Curții Constituționale, soluția
pronunțată cu acel prilej își menține valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 4 alin. (4) și art. 11 alin. (1) din Ordonanța
de urgență a Guvernului nr. 194/2002 privind regimul străinilor în România, excepție ridicată de Zhu Guoe și Chen Chongsheng
în dosarele nr. 11.395/2/2009 și, respectiv, nr. 9.109/2/2009 ale Curții de Apel București — Secția a VIII-a contencios administrativ
și fiscal.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 232
din 15 februarie 2011

referitoare la excepția de neconstituționalitate a dispozițiilor art. 32 alin. (2) din Legea nr. 67/1995
privind ajutorul social
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 32 alin. (2) din Legea nr. 67/1995 privind
ajutorul social, excepție ridicată de Ana Luță în Dosarul
nr. 1.232/54/2009 al Curții de Apel Craiova — Secția contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra faptului că la dosarul
cauzei autorul excepției a depus un înscris prin care
învederează Curții Constituționale că a renunțat la judecarea
excepției de neconstituționalitate formulate.
Reprezentantul Ministerului Public solicită continuarea
judecării prezentei cauze, având în vedere dispozițiile art. 55 din
Legea nr. 47/1992.

Curtea constată că nu poate fi primită cererea de renunțare
formulată, având în vedere dispozițiile art. 55 din Legea
nr. 47/1992, potrivit cărora ăCurtea Constituțională, legal
sesizată, procedează la examinarea constituționalității, nefiind
aplicabile dispozițiile Codului de procedură civilă referitoare la
suspendarea, întreruperea sau stingerea procesului (...)”.
Excepția de neconstituționalitate este o excepție de ordine
publică, prin invocarea ei punându-se în discuție abaterea unor
reglementări legale de la dispozițiile Constituției, iar soluția
asupra excepției este de interes general. Așa fiind, excepția de
neconstituționalitate nu rămâne la dispoziția părții care a
invocat-o și nu este susceptibilă de acoperire nici pe calea
renunțării exprese la soluționarea acesteia de către partea care
a ridicat-o.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea acesteia ca inadmisibilă, arătând că dispozițiile
legale criticate au fost abrogate prin Legea nr. 416/2001 privind
venitul minim garantat.
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2009, pronunțată în Dosarul
nr. 1.232/54/2009, Curtea de Apel Craiova — Secția
contencios administrativ și fiscal a sesizat Curtea

14

MONITORUL OFICIAL AL ROMÂNIEI, PARTEA I, Nr. 225/31.III.2011

Constituțională cu excepția de neconstituționalitate a
dispozițiilor art. 32 alin. (2) din Legea nr. 67/1995 privind
ajutorul social, excepție ridicată de Ana Luță într-o cauză
având ca obiect soluționarea cererii autorului excepției de
acordare a ajutorului la care erau îndreptățite mamele cu mai
mulți copii, în temeiul Decretului nr. 410/1985.
În motivarea excepției de neconstituționalitate se arată
că este neconstituțională abrogarea acestui drept care se
acorda mamelor cu mai mulți copii. În acest sens, se arată că o
atare dispoziție este retroactivă și de natură a încălca dreptul
de proprietate privată al persoanei.
Curtea de Apel Craiova — Secția contencios
administrativ și fiscal, contrar art. 29 alin. (4) din Legea
nr. 47/1992, nu și-a exprimat opinia cu privire la excepția de
neconstituționalitate formulată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate invocată este inadmisibilă, textul legal
criticat nemaifiind în vigoare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 32 alin. (2) din Legea nr. 67/1995 privind ajutorul
social, publicată în Monitorul Oficial al României, Partea I,
nr. 131 din 29 iunie 1995, care au următorul cuprins:
ă(2) La data intrării în vigoare a prezentei legi se abrogă:
art. 18—27 din Decretul nr. 410/1985 privind alocația de stat și
indemnizația pentru copii, ajutoarele ce se acordă mamelor cu
mai mulți copii și soțiilor de militari în termen, precum și
indemnizația de naștere; art. 12 alin. 2 lit. a) din H.C.M.
nr. 454/1957 privind asistența bătrânilor pensionari și
nepensionari, astfel cum a fost modificată prin art. VII din

Decretul-lege nr. 70/1990 privind modificarea și completarea
unor reglementări referitoare la pensii, asigurări sociale și ocrotiri
sociale.”
Autorul excepției susține că dispozițiile legale criticate încalcă
prevederile constituționale ale art. 15 alin. (2) privind
neretroactivitatea, art. 44 privind dreptul de proprietate privată și
art. 53 privind restrângerea exercițiului unor drepturi sau al unor
libertăți.
Examinând excepția de neconstituționalitate, Curtea
constată următoarele:
I. Legea nr. 67/1995 a fost abrogată prin art. 35 pct. 1 din
Legea nr. 416/2001 privind venitul minim garantat, publicată în
Monitorul Oficial al României, Partea I, nr. 401 din 20 iulie 2001.
Totodată, Curtea observă, având în vedere art. 64 alin. (3) teza
a doua din Legea nr. 24/2000 privind normele de tehnică
legislativă pentru elaborarea actelor normative, republicată în
Monitorul Oficial al României, Partea I, nr. 260 din 21 aprilie
2010, că ăNu este admis ca prin abrogarea unui act de abrogare
anterior să se repună în vigoare actul normativ inițial”, astfel
încât Decretul nr. 410/1985 privind alocația de stat și
indemnizația pentru copii, ajutoarele ce se acordă mamelor cu
mai mulți copii și soțiilor de militari în termen, precum și
indemnizația de naștere, publicat în Buletinul Oficial nr. 76 din
26 decembrie 1985, cu modificările ulterioare, este și rămâne
abrogat.
În aceste condiții, în temeiul art. 29 alin. (1) și (5) din Legea
nr. 47/1992, excepția de neconstituționalitate ridicată este
inadmisibilă.
II. Totodată, Curtea observă că, prin Decizia nr. 1.605 din
9 decembrie 2010, publicată în Monitorul Oficial al României,
Partea I, nr. 65 din 26 ianuarie 2011, referitor la pct. II poziția
nr. 215 din anexa la Legea nr. 7/1998 privind declararea ca
abrogate a unor acte normative, care prevedea că Decretul
nr. 410/1985 este și rămâne abrogat, a stabilit că ăautorul
excepției critică numai în mod formal dispoziția de abrogare a
Decretului nr. 410/1985, intenția sa reală fiind aceea de a se
reintroduce ajutorul acordat mamelor cu mai mulți copii [...]”.
Având în vedere cele de mai sus, Curtea a constatat că
ăpolitica legiuitorului în domeniul social nu poate fi cenzurată de
instanța constituțională sub aspectul reînvierii unor vechi forme
de ajutor social ce nu au relevanță constituțională. Acest lucru
ar transforma Curtea Constituțională într-un legiuitor pozitiv, iar
prin decizia sa ar completa ajutoarele sociale deja existente”.
În consecință, ținând cont și de prevederile art. 2 alin. (3) din
Legea nr. 47/1992, excepția de neconstituționalitate este, de
asemenea, inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 32 alin. (2) din Legea nr. 67/1995 privind
ajutorul social, excepție ridicată de Ana Luță în Dosarul nr. 1.232/54/2009 al Curții de Apel Craiova — Secția contencios
administrativ și fiscal.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

MONITORUL OFICIAL AL ROMÂNIEI, PARTEA I, Nr. 225/31.III.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Normelor metodologice de aplicare a Legii nr. 235/2010 pentru acordarea
burselor de merit olimpic internațional elevilor premiați la olimpiadele școlare internaționale
În conformitate cu prevederile Legii educației naționale nr. 1/2011,
în baza prevederilor Legii nr. 235/2010 pentru acordarea burselor de merit olimpic internațional elevilor premiați la
olimpiadele școlare internaționale,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare,
ministrul educației, cercetării, tineretului și sportului emite prezentul ordin.
Art. 1. — Se aprobă Normele metodologice de aplicare a
Legii nr. 235/2010 pentru acordarea burselor de merit olimpic
internațional elevilor premiați la olimpiadele școlare
internaționale, prevăzute în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

Art. 3. — Direcția generală educație și învățare pe tot
parcursul vieții, Direcția generală învățământ superior,
echivalare și recunoașterea studiilor și diplomelor, Direcția
generală economic, finanțe, resurse umane, instituțiile de
învățământ superior de stat și particulare acreditate,
inspectoratele școlare județene, respectiv al municipiului
București și unitățile școlare din învățământul preuniversitar duc
la îndeplinire prevederile prezentului ordin.

Ministrul educației, cercetării, tineretului și sportului,
Daniel Petru Funeriu
București, 10 martie 2011.
Nr. 3.890.
ANEXĂ

NORME METODOLOGICE

de aplicare a Legii nr. 235/2010 pentru acordarea burselor de merit olimpic internațional elevilor premiați
la olimpiadele școlare internaționale
Art. 1. — Bursele de merit olimpic internațional sunt atribuite
elevilor care la olimpiadele școlare internaționale se situează pe
unul dintre primele 3 locuri, echivalent cu obținerea medaliei de
aur, a medaliei de argint, a medaliei de bronz, respectiv cu
obținerea premiului I, premiului al II-lea sau premiului al III-lea.
Art. 2. — Bursele de merit olimpic internațional se acordă
pentru o perioadă de 12 luni, începând cu luna imediat
următoare realizării performanței școlare prevăzute la art. 1.
Art. 3. — Cuantumul lunar al burselor de merit olimpic
internațional este diferențiat în funcție de nivelul performanței
realizate la olimpiadele internaționale, astfel:
a) pentru locul I (medalia de aur sau premiul I), cuantumul
lunar al bursei de merit olimpic internațional reprezintă
echivalentul salariului minim garantat pe economie la data
acordării acesteia;
b) pentru locul al II-lea (medalia de argint sau premiul al II-lea),
cuantumul lunar al bursei de merit olimpic internațional
reprezintă echivalentul a 75% din salariul minim garantat pe
economie la data acordării acesteia;
c) pentru locul al III-lea (medalia de bronz sau premiul al III-lea),
cuantumul lunar al bursei de merit olimpic internațional
reprezintă echivalentul a 50% din salariul minim garantat pe
economie la data acordării acesteia.
Art. 4. — Cuantumul lunar al burselor de merit olimpic
internațional se calculează anual, în funcție de valoarea
salariului minim garantat pe economie, stabilit prin hotărâre a
Guvernului.
Art. 5. — Bursele elevilor care au obținut distincțiile prevăzute
la art. 1 la olimpiadele școlare internaționale se suportă de la

bugetul de stat, prin bugetul Ministerului Educației, Cercetării,
Tineretului și Sportului, denumit în continuare MECTS.
Art. 6. — (1) Lista olimpiadelor internaționale pentru care se
acordă bursele prevăzute la art. 1 se aprobă de secretarul de
stat pentru învățământ preuniversitar și se publică pe site-ul
MECTS, la începutul anului școlar.
(2) Lista menționată la alin. (1) cuprinde olimpiadele
internaționale la care România este reprezentată de o echipă
formată din elevii calificați în urma participării la probele
prevăzute în Regulamentul de organizare și desfășurare a
concursurilor școlare, în vigoare, organizate de MECTS,
considerate probe de evaluare și selecție pentru etapa
internațională a olimpiadei.
Art. 7. — Bursele de merit olimpic internațional se acordă
elevilor participanți la olimpiada internațională care au obținut
distincțiile prevăzute la art. 1, în calitate de membri ai lotului
național al României — câte o bursă pentru fiecare medalie
obținută/premiu obținut.
Art. 8. — Bursele de merit olimpic internațional se acordă și
studenților din anul I care, în calitate de elevi în clasa a XII-a, au
participat la olimpiadele școlare internaționale și îndeplinesc
condițiile prevăzute de prezentele norme metodologice.
Art. 9. — Listele elevilor/studenților din anul I care au obținut
la olimpiadele școlare internaționale distincțiile prevăzute la
art. 1 sunt întocmite de MECTS — Direcția generală educație și
învățare pe tot parcursul vieții și aprobate prin ordin al ministrului
educației, cercetării, tineretului și sportului.
Art. 10. — (1) Bursele elevilor din învățământul preuniversitar
care au participat la olimpiadele școlare internaționale și

16

MONITORUL OFICIAL AL ROMÂNIEI, PARTEA I, Nr. 225/31.III.2011

îndeplinesc condițiile prevăzute la art. 1 și 7 se acordă prin
inspectoratele școlare și se suportă de la bugetul de stat, din
bugetul MECTS.
(2) Bursele studenților din anul I care, în calitate de elevi în
clasa a XII-a, au participat la olimpiadele școlare internaționale
și îndeplinesc condițiile prevăzute la art. 1 și 7 se acordă prin
instituțiile de învățământ superior și se suportă de la bugetul de
stat, din bugetul MECTS.
(3) Bursele elevilor și studenților din anul I care au participat
la olimpiadele școlare internaționale și îndeplinesc condițiile
prevăzute la art. 1 și 7 și care studiază în străinătate sau care,

ulterior obținerii distincției, și-au întrerupt studiile sunt virate de
MECTS în conturile lor personale.
(4) Beneficiarii bursei de merit olimpic internațional prevăzuți
la alin. (3) au obligația de a comunica MECTS conturile lor
bancare, în termen de 10 zile de la publicarea pe site a ordinului
ministrului educației, cercetării, tineretului și sportului de
aprobare a listelor elevilor/studenților din anul I care au obținut
la olimpiadele școlare internaționale distincțiile prevăzute la
art. 1 și care beneficiază de bursa de merit olimpic internațional.
De operațiile de virare a banilor în contul elevilor/studenților
răspunde Direcția generală economic, finanțe, resurse umane.

C U A N T U M U L T O TA L
al sumelor provenite din finanțările private
ale partidelor politice în anul 2010, conform Legii nr. 334/2006
privind finanțarea activității partidelor politice
și a campaniilor electorale
Partidul Alianța Socialistă
1. Cuantum total al veniturilor din cotizații: 13.803 lei.
2. Lista persoanelor fizice care au făcut în anul 2010 donații a căror valoare
cumulată depășește 10 salarii de bază minime brute pe țară:

Numele și prenumele

CNP

Suma
—lei —

Felul donației

Rotaru Constantin

Georgeta N. Stoica

Cetățenia

română

1550723384228

8.750

bani

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 225/31.III.2011 conține 16 pagini.

Prețul: 3,20 lei

&JUYDGY|521865]
ISSN 1453—4495

