Anul 179 (XXIII) — Nr. 708

PARTEA I

LEGI, DECRETE, HOTĂRÂRI ȘI ALTE ACTE

Vineri, 7 octombrie 2011

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 1.046 din 14 iulie 2011 referitoare la excepția de
neconstituționalitate a dispozițiilor art. 286 — 28717 din
Ordonanța de urgență a Guvernului nr. 34/2006 privind
atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii ......................
Decizia nr. 1.146 din 13 septembrie 2011 referitoare la
excepția de neconstituționalitate a dispozițiilor art. 1
alin. (11) lit. b) pct. (i) și (ii) din Ordonanța Guvernului
nr. 15/2002 privind aplicarea tarifului de utilizare și a
tarifului de trecere pe rețeaua de drumuri naționale din
România ....................................................................
Decizia nr. 1.201 din 20 septembrie 2011 referitoare la
excepția de neconstituționalitate a dispozițiilor art. 102
alin. (3) lit. e) și art. 111 alin. (1) lit. c) din Ordonanța de
urgență a Guvernului nr. 195/2002 privind circulația pe
drumurile publice ........................................................
Decizia nr. 1.204 din 20 septembrie 2011 referitoare la
excepția de neconstituționalitate a dispozițiilor art. 1
alin. (1) lit. e) și j) și art. 8 alin. (1) din Ordonanța

Pagina
Guvernului nr. 15/2002 privind aplicarea tarifului de
utilizare și a tarifului de trecere pe rețeaua de drumuri
naționale din România ..............................................

7–8

HOTĂRÂRI ALE GUVERNULUI ROMÂNIEI
2–3

967.

— Hotărâre privind organizarea și funcționarea
Ministerului Afacerilor Europene ................................

9–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
744.
4–5

— Ordin al ministrului transporturilor și infrastructurii
pentru stabilirea condițiilor care pot fi asociate tarifelor
de aeroport și a criteriilor care pot fi aplicate la
diferențierea tarifelor de aeroport ..............................

13–15

ACTE ALE BĂNCII NAȚIONALE A ROMÂNIEI
5–7

31.

— Circulară privind punerea în circulație, în scop
numismatic, a unei monede din argint dedicate
aniversării a 450 de ani de la tipărirea Evangheliei în
limba română ............................................................

15–16

2

MONITORUL OFICIAL AL ROMÂNIEI, PARTEA I, Nr. 708/7.X.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.046
din 14 iulie 2011

referitoare la excepția de neconstituționalitate a dispozițiilor art. 286 — 28717
din Ordonanța de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice
și a contractelor de concesiune de servicii
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 286 — 28717 din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, excepție ridicată de
Societatea Comercială ăCompact Security” — S.R.L. din Deva
în Dosarul nr. 572/97/2010 al Curții de Apel Alba Iulia — Secția
de contencios administrativ și fiscal. Excepția formează obiectul
Dosarului Curții Constituționale nr. 3.737D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate, arătând că
textul criticat a fost modificat în sensul dorit de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 18 august 2010, pronunțată în Dosarul
nr. 572/97/2010, Curtea de Apel Alba Iulia — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 286 — 28717 din Ordonanța de urgență a
Guvernului nr. 34/2006 privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii, excepție
ridicată de Societatea Comercială ăCompact Security” — S.R.L.
din Deva.
În motivarea excepției de neconstituționalitate autorul
acesteia
își
întemeiază
critica
referitoare
la
neconstituționalitatea extrinsecă a dispozițiilor art. 286—28717
din Ordonanța de urgență a Guvernului nr. 34/2006 prin
raportare la prevederile constituționale cuprinse în art. 73
alin. (3) lit. k), art. 76 alin. (1), art. 115 alin. (1), (4) și (5). În
esență, se susține că legea de aprobare a Ordonanței de
urgență a Guvernului nr. 34/2006, care conține norme ce intră în
sfera de reglementare a legilor organice, nu respectă condițiile
prevăzute de art. 73 alin. (3) lit. k) din Constituție. Astfel, deși

textele criticate reglementează în domeniul contenciosului
administrativ, legea de aprobare a ordonanței este o lege
ordinară, iar nu organică.
Curtea de Apel Alba Iulia — Secția de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 286 — 28717 din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 418 din 15 mai 2006, care
reglementează procedura de soluționare în primă instanță a
proceselor și a cererilor privind acordarea despăgubirilor pentru
repararea prejudiciilor cauzate în cadrul procedurii de atribuire,
precum și cele privind executarea, nulitatea, anularea,
rezoluțiunea, rezilierea sau denunțarea unilaterală a contractelor
de achiziție publică.
În susținerea neconstituționalității acestor dispoziții, autorul
excepției invocă prevederile constituționale ale art. 1 referitoare
la statul român, art. 21 referitoare la accesul liber la justiție,
art. 52 referitoare la dreptul persoanei vătămate de o autoritate
publică, art. 53 referitoare la restrângerea exercițiului unor
drepturi sau al unor libertăți, art. 73 referitoare la categorii de
legi, art. 76 referitoare la adoptarea legilor și a hotărârilor și
art. 115 referitoare la delegarea legislativă.
1. Ulterior aprobării prin lege a Ordonanței de urgență a
Guvernului nr. 34/2006, prevederile care consacrau dispozițiile
generale privind procedura de soluționare a litigiilor în instanță
au suferit modificări succesive. Astfel, au fost adoptate
Ordonanța de urgență a Guvernului nr. 19/2009 privind unele

MONITORUL OFICIAL AL ROMÂNIEI, PARTEA I, Nr. 708/7.X.2011
măsuri în domeniul legislației referitoare la achizițiile publice,
publicată în Monitorul Oficial al României, Partea I, nr. 156 din
12 martie 2009, Ordonanța de urgență a Guvernului nr. 72/2009
pentru modificarea și completarea Ordonanței de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 426 din 23 iunie 2009, și
Ordonanța de urgență a Guvernului nr. 76/2010 pentru
modificarea și completarea Ordonanței de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii, publicată în Monitorul Oficial al
României, Partea I, nr. 453 din 2 iulie 2010. Ordonanța de
urgență a Guvernului nr. 76/2010 a fost aprobată cu modificări
și completări prin Legea nr. 278/2010, publicată în Monitorul
Oficial al României, Partea I, nr. 898 din 31 decembrie 2010,
lege adoptată cu respectarea prevederilor art. 75 și ale art. 76
alin. (2) din Constituție, iar celelalte ordonanțe nu au fost încă
aprobate prin lege de către Parlament. Prin urmare, la data la
care Curtea Constituțională efectuează controlul de
constituționalitate, sunt în vigoare dispozițiile art. 286 — 28717
din Ordonanța de urgență a Guvernului nr. 34/2006, în forma
modificată prin ordonanțe de urgență, după adoptarea Legii
nr. 337/2006 pentru aprobarea Ordonanței de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii. Legea nr. 278/2010, prin
care s-a aprobat Ordonanța de urgență a Guvernului
nr. 76/2010, a modificat dispozițiile acesteia în sensul că
procesele și cererile privind acordarea despăgubirilor pentru
repararea prejudiciilor cauzate în cadrul procedurii de atribuire,
precum și cele privind executarea, nulitatea, anularea,
rezoluțiunea, rezilierea sau denunțarea unilaterală a contractelor
de achiziție publică se soluționează în primă instanță de către
secția comercială a tribunalului în circumscripția căruia se află
sediul autorității contractante.

3

Prin Decizia nr. 766 din 15 iunie 2011*), nepublicată încă la
data pronunțării prezentei decizii, Curtea a stabilit că sintagma
ăîn vigoare” din cuprinsul dispozițiilor art. 29 alin. (1) și ale art. 31
alin. (1) din Legea nr. 47/1992 privind organizarea și
funcționarea Curții Constituționale, republicată, este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror
efecte juridice continuă să se producă și după ieșirea lor din
vigoare.
Examinând excepția de neconstituționalitate, Curtea
constată că dispozițiile legale criticate care reglementează
competența secției de contencios administrativ și fiscal a
tribunalului în circumscripția căruia se află sediul autorității
contractante își produc în continuare efectele juridice.
În acest caz, Curtea are competența de a controla
constituționalitatea dispozițiilor legale care reglementează
competența secției de contencios administrativ și fiscal a
tribunalului în circumscripția căruia se află sediul autorității
contractante.
2. Examinând excepția de neconstituționalitate, Curtea
constată că asupra constituționalității dispozițiilor art. 286 —
28717 din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii s-a mai pronunțat, de exemplu, prin Decizia nr. 1.014 din
8 iulie 2010, publicată în Monitorul Oficial al României, Partea I,
nr. 614 din 31 august 2010, Decizia nr. 1.544 din 25 noiembrie
2010, publicată în Monitorul Oficial al României, Partea I, nr. 17
din 7 ianuarie 2011, și Decizia nr. 867 din 24 iunie 2010,
publicată în Monitorul Oficial al României, Partea I, nr. 530 din
29 iulie 2010.
Soluția adoptată în deciziile anterioare, precum și
considerentele pe care aceasta se întemeiază își mențin
valabilitatea și în cauza de față, întrucât nu au apărut elemente
noi, care să determine schimbarea jurisprudenței Curții
Constituționale în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 286 — 28717 din Ordonanța de urgență a
Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice și a
contractelor de concesiune de servicii, excepție ridicată de Societatea Comercială ăCompact Security” — S.R.L. din Deva în
Dosarul nr. 572/97/2010 al Curții de Apel Alba Iulia — Secția de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

4

MONITORUL OFICIAL AL ROMÂNIEI, PARTEA I, Nr. 708/7.X.2011
CURTEA CONSTITUȚIONALĂ

D E C I Z I A Nr. 1.146
din 13 septembrie 2011

referitoare la excepția de neconstituționalitate a dispozițiilor art. 1 alin. (11) lit. b) pct. (i) și (ii)
din Ordonanța Guvernului nr. 15/2002 privind aplicarea tarifului de utilizare și a tarifului de trecere
pe rețeaua de drumuri naționale din România
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 11 din Ordonanța Guvernului nr. 15/2002
privind aplicarea tarifului de utilizare și a tarifului de trecere pe
rețeaua de drumuri naționale din România, excepție ridicată de
Daniel Neagu în Dosarul nr. 7.571/281/2009 al Tribunalului
Prahova — Secția comercială și de contencios administrativ II și
care formează obiectul Dosarului Curții Constituționale
nr. 3.989D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2010, pronunțată în Dosarul
nr. 7.571/281/2009, Tribunalul Prahova — Secția comercială
și de contencios administrativ II a sesizat Curtea
Constituțională cu excepția de neconstituționalitate a
dispozițiilor art. 11 din Ordonanța Guvernului nr. 15/2002
privind aplicarea tarifului de utilizare și a tarifului de trecere
pe rețeaua de drumuri naționale din România.
Excepția a fost ridicată de recurentul Daniel Neagu cu ocazia
soluționării recursului formulat împotriva Sentinței civile nr. 7.214
din 22 iunie 2009, pronunțată de Judecătoria Ploiești
într-o cauză civilă având ca obiect o plângere contravențională
în contradictoriu cu intimatul Compania Națională de Autostrăzi
și Drumuri Naționale din România — S.A. — Secția de Drumuri
Naționale Buzău.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 16 și 25, deoarece,
ăprin conținut și efecte, creează o situație avantajoasă pentru
societățile comerciale care au posibilitatea emiterii unei copii
certificate pentru conformitate cu originalul de către
reprezentanții conducerii societății, pe când în cazul persoanelor
fizice acestea trebuie să aibă originalul, fie o copie legalizată la
un notar public de pe dovada plății”.
Instanța de judecată apreciază că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege atacate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), al
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate, așa cum reiese
din încheierea de sesizare, îl constituie dispozițiile art. 11 din
Ordonanța Guvernului nr. 15/2002 privind aplicarea tarifului de
utilizare și a tarifului de trecere pe rețeaua de drumuri naționale
din România, publicată în Monitorul Oficial al României, Partea I,
nr. 82 din 1 februarie 2002, aprobată cu modificări și completări
prin Legea nr. 424/2002, publicată în Monitorul Oficial al
României, Partea I, nr. 468 din 1 iulie 2002, cu modificările și
completările ulterioare.
Din motivarea excepției de neconstituționalitate rezultă că,
în realitate, autorul acesteia critică dispozițiile art. 1 alin. (11)
lit. b) pct. (i) și (ii) din Ordonanța Guvernului nr. 15/2002, care au
în prezent următorul cuprins:
ă(11) Rovinieta valabilă este: [...]
b) rovinietă matcă-cupon, aplicată în partea stângă jos a
parbrizului vehiculului, a cărei perioadă de valabilitate cuprinde
ziua în care se efectuează verificarea care asigură, prin tarifele
plătite, dreptul de utilizare a rețelei de drumuri naționale din
România, având înscris numărul de înmatriculare al vehiculului.
În cazul deteriorării rovinietei matcă-cupon, dovada achitării
tarifului de utilizare se face astfel:
(i) pentru utilizatorii persoane fizice — documentul care
atestă plata integrală a tarifului de utilizare, în original sau în
copie legalizată;
(ii) pentru utilizatorii persoane juridice — documentul care
atestă plata integrală a tarifului de utilizare, în original sau o
copie a acestuia ștampilată și semnată în original de către
conducătorul unității, cu înscrisul «Conform cu originalul»;”.
În aceste condiții, Curtea urmează să se pronunțe asupra
acestor dispoziții de lege.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la egalitatea în drepturi și
art. 25 privind libera circulație.

MONITORUL OFICIAL AL ROMÂNIEI, PARTEA I, Nr. 708/7.X.2011
Examinând excepția de neconstituționalitate, Curtea reține
că, în speță, autorul excepției, nemulțumit de soluția legislativă
existentă, solicită modificarea textelor de lege criticate, în sensul
ca utilizatorii persoane fizice să dețină, în original sau în simplă
copie, documentul care atestă plata tarifului de utilizare. În
aceste condiții, Curtea constată că excepția de
neconstituționalitate, așa cum a fost formulată, are ca finalitate

5

modificarea dispozițiilor de lege supuse controlului. Or, o
asemenea solicitare nu intră în competența de soluționare a
Curții Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1 alin. (11) lit. b) pct. (i) și (ii) din Ordonanța
Guvernului nr. 15/2002 privind aplicarea tarifului de utilizare și a tarifului de trecere pe rețeaua de drumuri naționale din România,
excepție ridicată de Daniel Neagu în Dosarul nr. 7.571/281/2009 al Tribunalului Prahova — Secția comercială și de contencios
administrativ II.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.201
din 20 septembrie 2011

referitoare la excepția de neconstituționalitate a dispozițiilor art. 102 alin. (3) lit. e)
și art. 111 alin. (1) lit. c) din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 102 alin. (3) lit. e) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Cătălin Denis
Ciurea în Dosarul nr. 2.225/232/2008 al Tribunalului
Dâmbovița — Secția comercială și de contencios administrativ
și fiscal și care formează obiectul Dosarului Curții
Constituționale nr. 4.070D/2010.
La apelul nominal lipsesc părțile, față de care procedura de
citare este legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 februarie 2010, pronunțată în Dosarul
nr. 2.225/232/2008, Tribunalul Dâmbovița — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 102 alin. (3) lit. e) și art. 111 alin. (1) lit. c)
din Ordonanța de urgență a Guvernului nr. 195/2002 privind
circulația pe drumurile publice.
Excepția a fost ridicată de recurentul Cătălin Denis Ciurea
cu ocazia soluționării recursului formulat împotriva Sentinței
civile nr. 316 din 17 februarie 2009, pronunțată de Judecătoria
Găiești, în contradictoriu cu Inspectoratul de Poliție al Județului
Dâmbovița.
În motivarea excepției de neconstituționalitate autorul
acesteia susține, în esență, că dispozițiile de lege criticate

6

MONITORUL OFICIAL AL ROMÂNIEI, PARTEA I, Nr. 708/7.X.2011

contravin prevederilor constituționale ale art. 21, art. 23 alin. (11)
și art. 53, precum și prevederilor art. 6 din Convenția pentru
apărarea drepturilor omului și a libertăților fundamentale,
deoarece ăregimul instituit prin aplicarea cumulativă de sancțiuni
(puncte amendă, suspendarea permisului de conducere, puncte
de penalizare și măsuri administrative) determină o restrângere
excesivă a unor drepturi. Totodată, textele de lege criticate
înfrâng prezumția de nevinovăție, întrucât în timpul etapei
administrative contravenientului i s-a aplicat o sancțiune de către
un agent de poliție care nu prezintă garanții de independență și
imparțialitate”.
Instanța de judecată apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (3) lit. e) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare, dispoziții care au următorul cuprins:
— Art. 102 alin. (3) lit. e): ăConstituie contravenție și se
sancționează cu amenda prevăzută în clasa a IV-a de sancțiuni
și cu aplicarea sancțiunii complementare a suspendării
exercitării dreptului de a conduce pentru o perioadă de
90 de zile săvârșirea de către conducătorul de autovehicul sau
tramvai a următoarelor fapte: [...]
e) depășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus, constatată, potrivit legii, cu
mijloace tehnice omologate și verificate metrologic.”;
— Art. 111 alin. (1) lit. c): ăPermisul de conducere sau dovada
înlocuitoare a acestuia se reține în următoarele cazuri: [...]
c) la săvârșirea uneia dintre contravențiile prevăzute la
art. 100 alin. (3), art. 101 alin. (3), art. 102 alin. (3) și în situația
prevăzută la art. 115 alin. (1).”
În motivarea excepției de neconstituționalitate sunt invocate
prevederile constituționale ale art. 21 referitoare la accesul liber
la justiție, ale art. 23 alin. (11) referitoare la prezumția de
nevinovăție și art. 53 referitoare la restrângerea exercițiului unor
drepturi sau al unor libertăți, precum și prevederile art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea reține
că prin Decizia nr. 325 din 10 martie 2011, publicată în Monitorul
Oficial al României, Partea I, nr. 317 din 9 mai 2011, a statuat că
ăreglementarea prin lege, pe lângă sancțiunea principală —
amenda, și a uneia sau mai multor sancțiuni complementare nu
este de natură a încălca dispozițiile constituționale, aceste
sancțiuni având drept scop înlăturarea stării de pericol și
preîntâmpinarea săvârșirii altor fapte interzise de lege”.

De asemenea, Curtea a constatat că ăliberul acces la justiție
al persoanei care a fost sancționată contravențional este
asigurat prin posibilitatea de a formula plângere, în condițiile
art. 118 alin. (1) din Ordonanța de urgență a Guvernului
nr. 195/2002, potrivit căruia «împotriva procesului-verbal de
constatare a contravențiilor se poate depune plângere, în
termen de 15 zile de la comunicare, la judecătoria în a cărei rază
de competență a fost constatată fapta», cadru în care,
beneficiind de toate garanțiile dreptului la un proces echitabil,
aceasta poate formula toate apărările pe care le consideră
necesare, iar instanța de judecată, verificând legalitatea și
temeinicia procesului-verbal, hotărăște asupra sancțiunilor
aplicate [...]. În acest sens, art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
legea-cadru în materie contravențională, prevede că «Instanța
competentă să soluționeze plângerea, după ce verifică dacă
aceasta a fost introdusă în termen, ascultă pe cel care a făcut-o
și pe celelalte persoane citate, dacă aceștia s-au prezentat,
administrează orice alte probe prevăzute de lege, necesare în
vederea verificării legalității și temeiniciei procesului-verbal, și
hotărăște asupra sancțiunii, despăgubirii stabilite, precum și
asupra măsurii confiscării»”.
Așadar, instanțele trebuie să manifeste un rol activ pentru
aflarea adevărului, din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale.
De altfel, cât privește dispozițiile art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, criticate fie distinct, fie împreună
cu alte dispoziții ale aceluiași act normativ, Curtea s-a mai
pronunțat, în acest sens fiind Decizia nr. 1.065 din
16 septembrie 2010, publicată în Monitorul Oficial al României,
Partea I, nr. 686 din 11 octombrie 2010, și Decizia nr. 1.420 din
5 noiembrie 2009, publicată în Monitorul Oficial al României,
Partea I, nr. 889 din 18 decembrie 2009.
În fine, contrar susținerilor autorului excepției, textele de lege
criticate nu restrâng drepturi constituționale, ci prevăd, în deplin
acord cu principiile care fundamentează statul de drept,
sancționarea unor fapte de încălcare a legii care pun în pericol
siguranța circulației rutiere, în scopul prevăzut încă din primul
articol al Ordonanței de urgență a Guvernului nr. 195/2002,
respectiv ăasigurarea desfășurării fluente și în siguranță a
circulației pe drumurile publice, precum și ocrotirea vieții,
integrității corporale și a sănătății persoanelor participante la
trafic sau aflate în zona drumului public, protecția drepturilor și
intereselor legitime ale persoanelor respective, a proprietății
publice și private, cât și a mediului”.
De asemenea, dispozițiile de lege criticate nu înlătură
posibilitatea părților de a beneficia de drepturile și garanțiile
procesuale instituite prin lege, în cadrul unui proces public,
judecat de o instanță independentă, imparțială și stabilită prin
lege, într-un termen rezonabil, reglementarea reținerii permisului
de conducere nefiind de natură să aducă în vreun fel atingere
acestor garanții procesuale.
Pentru identitate de rațiune, considerentele și soluția
pronunțată prin deciziile menționate sunt valabile și în cauza de
față.

MONITORUL OFICIAL AL ROMÂNIEI, PARTEA I, Nr. 708/7.X.2011

7

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 102 alin. (3) lit. e) și art. 111 alin. (1) lit. c)
din Ordonanța de urgență a Guvernului nr. 195/2002 privind circulația pe drumurile publice, excepție ridicată de Cătălin Denis
Ciurea în Dosarul nr. 2.225/232/2008 al Tribunalului Dâmbovița — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 20 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.204
din 20 septembrie 2011

referitoare la excepția de neconstituționalitate a dispozițiilor art. 1 alin. (1) lit. e) și j) și art. 8 alin. (1)
din Ordonanța Guvernului nr. 15/2002 privind aplicarea tarifului de utilizare
și a tarifului de trecere pe rețeaua de drumuri naționale din România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 alin. (1) lit. e) și j) și art. 8 alin. (1) din
Ordonanța Guvernului nr. 15/2002 privind aplicarea tarifului de
utilizare și a tarifului de trecere pe rețeaua de drumuri naționale
din România, excepție ridicată de Societatea Comercială
ăGratian Trans” — S.R.L. din Jebel, județul Timiș, în Dosarul
nr. 1.622/252/2009 al Tribunalului Timiș — Secția comercială și
de contencios administrativ și care formează obiectul Dosarului
Curții Constituționale nr. 4.094D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 21 septembrie 2010, pronunțată în
Dosarul nr. 1.622/252/2009, Tribunalul Timiș — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 1 alin. (1) lit. e) și j) și art. 8 alin. (1) din
Ordonanța Guvernului nr. 15/2002 privind aplicarea tarifului
de utilizare și a tarifului de trecere pe rețeaua de drumuri
naționale din România.
Excepția a fost ridicată de recurentul Societatea Comercială
ăGratian Trans” — S.R.L. din Jebel, județul Timiș, cu ocazia
soluționării recursului formulat împotriva Sentinței civile nr. 1.745
din 2 decembrie 2009, pronunțată de Judecătoria Lugoj
într-o cauză civilă având ca obiect o plângere contravențională
în contradictoriu cu intimatul Direcția Regională Drumuri și
Poduri Timișoara — EMCATR.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 56, deoarece
ăStatul român percepe același tarif de utilizare a rețelei naționale
de drum în mod direct prin rovinietă, dar și în mod indirect prin
includerea accizei pe carburanți (produse energetice) în prețul
acestora. În acest mod sistemul legal de impunere nu asigură
așezarea justă a sarcinilor fiscale, creând în sarcina
consumatorului o situație împovărătoare prin perceperea de
două ori a aceluiași impozit numit taxă de drum.”
Instanța de judecată apreciază că excepția de
neconstituționalitate este neîntemeiată.

8

MONITORUL OFICIAL AL ROMÂNIEI, PARTEA I, Nr. 708/7.X.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege atacate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 1 alin. (1) lit. e) și j) și art. 8 alin. (1) din Ordonanța
Guvernului nr. 15/2002 privind aplicarea tarifului de utilizare și a
tarifului de trecere pe rețeaua de drumuri naționale din România,
publicată în Monitorul Oficial al României, Partea I, nr. 82 din
1 februarie 2002, aprobată cu modificări și completări prin Legea
nr. 424/2002, publicată în Monitorul Oficial al României, Partea I,
nr. 468 din 1 iulie 2002, cu modificările și completările ulterioare,
dispoziții care au, în prezent, următorul cuprins:
— Art. 1 alin. (1) lit. e) și j): ăÎn înțelesul prezentei ordonanțe,
termenii și expresiile de mai jos se definesc după cum urmează:
[... ]

e) tarif de utilizare — o anumită sumă a cărei plată conferă
unui vehicul dreptul de a utiliza, pe parcursul unei perioade date,
rețeaua de drumuri naționale din România, concesionată
Companiei Naționale de Autostrăzi și Drumuri Naționale din
România — S.A.; [...]
j) rovinietă — documentul sau înregistrarea în format
electronic care atestă achitarea tarifului de utilizare a rețelei de
drumuri naționale din România. Modelul, forma, conținutul,
modul, condițiile și mijloacele de eliberare ale rovinietei se
stabilesc prin normele metodologice aprobate prin ordin al
ministrului transporturilor și infrastructurii;”;
— Art. 8 alin. (1): ăFapta utilizatorilor români sau străini de a
circula fără a deține o rovinietă valabilă constituie contravenție
și se sancționează cu amendă.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 56 — Contribuții financiare.
Examinând excepția de neconstituționalitate, Curtea
constată că dispozițiile de lege criticate nu conțin, sub niciun
aspect, reglementări de natură a înfrânge principiul justei
așezări a sarcinilor fiscale.
Totodată, Curtea reține că, în speță, autorul excepției,
nemulțumit de soluția legislativă existentă, solicită modificarea
textelor de lege criticate, în sensul ca utilizatorii să nu mai achite
tariful de utilizare a rețelei de drumuri naționale. În aceste
condiții, Curtea constată că excepția de neconstituționalitate,
așa cum a fost formulată, are ca finalitate modificarea
dispozițiilor de lege supuse controlului. Or, o asemenea
solicitare nu intră însă în competența de soluționare a Curții
Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului.”

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1 alin. (1) lit. e) și j) și art. 8 alin. (1) din
Ordonanța Guvernului nr. 15/2002 privind aplicarea tarifului de utilizare și a tarifului de trecere pe rețeaua de drumuri naționale din
România, excepție ridicată de Societatea Comercială ăGratian Trans” — S.R.L. din Jebel, județul Timiș, în Dosarul
nr. 1.622/252/2009 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 20 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 708/7.X.2011

9

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Afacerilor Europene
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, și al art. 12 alin. (1) din Ordonanța
de urgență a Guvernului nr. 78/2011 privind stabilirea unor măsuri organizatorice în domeniul afacerilor europene,
Guvernul României adoptă prezenta hotărâre.
CAPITOLUL I
Organizarea și funcționarea Ministerului Afacerilor
Europene
SECȚIUNEA 1
Dispoziții generale și principalele funcții și atribuții

Art. 1. — (1) Ministerul Afacerilor Europene se organizează
și funcționează ca organ de specialitate al administrației publice
centrale, cu personalitate juridică, în subordinea Guvernului, în
vederea realizării obiectivelor prevăzute la art. 1 din Ordonanța
de urgență a Guvernului nr. 78/2011 privind stabilirea unor
măsuri organizatorice în domeniul afacerilor europene.
(2) Ministerul Afacerilor Europene este minister de sinteză.
(3) Ministerul Afacerilor Europene are sediul în municipiul
București, Bd. Aviatorilor 50A, sectorul 1. Ministerul Afacerilor
Europene își poate desfășura activitatea și în alte sedii utilizate
în condițiile legii.
Art. 2. — Ministerul Afacerilor Europene exercită funcțiile
prevăzute la art. 3 din Ordonanța de urgență a Guvernului
nr. 78/2011.
Art. 3. — (1) În realizarea funcțiilor sale, Ministerul Afacerilor
Europene îndeplinește următoarele atribuții principale:
I. În domeniul coordonării/gestionării fondurilor
europene:
a) îndeplinește atribuțiile prevăzute la art. 8 și 17 din
Hotărârea Guvernului nr. 457/2008 privind cadrul instituțional de
coordonare și de gestionare a instrumentelor structurale, cu
modificările și completările ulterioare;
b) cooperează cu instituțiile cu atribuții în domeniul achizițiilor
publice pentru asigurarea unui cadru adecvat de derulare a
procedurilor de achiziție publică desfășurate în cadrul proiectelor
finanțate din instrumente structurale, în condițiile prevăzute de
lege;
c) cooperează cu Autoritatea de Audit în vederea asigurării
permanente a conformității sistemelor de management și control
specifice programelor operaționale finanțate din instrumente
structurale;
d) cooperează cu Autoritatea de Certificare și Plată în
vederea stabilirii și implementării măsurilor necesare realizării
unui management financiar riguros și eficient al fondurilor
alocate programelor operaționale finanțate din instrumente
structurale;
e) îndeplinește atribuțiile aferente coordonatorului național al
asistenței, prevăzute în memorandumurile de înțelegere dintre
Guvernul României și Comisia Europeană privind Programul
PHARE și Facilitatea de tranziție;
f) îndeplinește atribuțiile aferente coordonării participării
României la proiectele de twinning în calitate de punct național
de contact;
g) îndeplinește atribuțiile aferente punctului național de
contact pentru mecanismul financiar al Spațiului Economic
European 2004—2009, conform anexei A, secțiunea 2.1
ăAdministrarea — Selecția proiectelor — Monitorizarea” din
Memorandumul de înțelegere pentru implementarea
mecanismului financiar SEE 2004—2009 dintre guvernele

Islandei, Principatului Liechtenstein, Guvernul Norvegiei și
Guvernul României, publicat în temeiul Ordinului ministrului
economiei și finanțelor nr. 2.363/2007;
h) îndeplinește atribuțiile aferente punctului național de
contact pentru Programul de cooperare norvegian pentru
creștere economică și dezvoltare durabilă 2004—2009, conform
Memorandumului de înțelegere dintre Guvernul Norvegiei și
Guvernul României pentru Programul de cooperare norvegian
pentru creștere economică și dezvoltare durabilă, publicat în
temeiul Ordinului ministrului economiei și finanțelor
nr. 2.165/2007;
i) îndeplinește atribuțiile aferente participării la coordonarea
politicii în domeniul polilor de creștere.
II. În domeniul afacerilor europene:
a) realizează, prin intermediul Comitetului de coordonare a
afacerilor europene, în limita competențelor specifice,
coordonarea interministerială în vederea elaborării pozițiilor
României pe problematica afacerilor europene, scop în care:
1. asigură coerența intersectorială a pozițiilor naționale
pentru tematicile europene. În acest sens:
(i) examinează și avizează, cu excepția aspectelor de relații
externe aflate în competența Ministerului Afacerilor
Externe, pozițiile care vor fi exprimate de România în
cadrul formațiunilor ministeriale ale Consiliului Uniunii
Europene, comitetelor reprezentanților permanenți
(COREPER) și grupurilor de lucru ale Consiliului;
(ii) monitorizează participarea instituțiilor la procesul de
elaborare și formulare a pozițiilor României, în funcție de
domeniul specific, precum și participarea reprezentanților
acestora la negocierile desfășurate în cadrul Consiliului
Uniunii Europene și Comisiei Europene;
2. conduce, potrivit legii, reuniunile Comitetului de
coordonare a afacerilor europene, denumit în continuare
Comitetul de coordonare; asigură activitatea executivă și de
secretariat a Comitetului de coordonare și urmărește
îndeplinirea deciziilor stabilite de acesta;
3. supune dezbaterii Comitetului de coordonare aspectele
aflate în divergență între ministere și/sau alte instituții ale
administrației publice centrale și nesoluționate la nivelul
grupurilor de experți;
4. prezintă primului-ministru și Guvernului propuneri pentru
soluționarea divergențelor rămase nerezolvate la nivelul
Comitetului de coordonare;
5. organizează registrul pozițiilor naționale elaborate și
transmise cu privire la proiectele de acte legislative ale Uniunii
Europene;
b) monitorizează evoluția în Parlamentul European a
dosarelor europene prioritare pentru România, cu excepția
aspectelor de politică externă și de securitate comună aflate în
competența Ministerului Afacerilor Externe;
c) informează membrii români în Parlamentul European cu
privire la elementele de poziție adoptate de România, pe
domeniile aflate în competența sa;
d) informează periodic misiunile statelor membre în România
cu privire la subiectele aflate pe agenda Consiliului Uniunii
Europene, precum și cu privire la alte aspecte aflate în
competența sa;

10

MONITORUL OFICIAL AL ROMÂNIEI, PARTEA I, Nr. 708/7.X.2011

e) coordonează, împreună cu Ministerul Afacerilor Externe,
potrivit competențelor sale, elaborarea documentelor necesare
pentru participarea la reuniunile Consiliului European;
f) coordonează procesul de notificare electronică a legislației
naționale care transpune dreptul Uniunii Europene;
g) asigură coordonarea interministerială în vederea
transpunerii directivelor europene și asigurării cadrului de
aplicare directă a regulamentelor și deciziilor Uniunii Europene;
h) avizează, în mod obligatoriu, proiectele de acte normative
care urmăresc transpunerea sau asigurarea cadrului de aplicare
directă în legislația națională a actelor legislative ale Uniunii
Europene ori care au relevanță europeană și examinează, sub
aspectul compatibilității cu reglementările Uniunii Europene, la
solicitarea Departamentului pentru Relația cu Parlamentul,
propunerile legislative, în vederea formulării punctului de vedere
al Guvernului asupra acestora;
i) coordonează și supraveghează fundamentarea de către
autoritățile și instituțiile publice a pozițiilor naționale care
urmează a fi comunicate Comisiei Europene, în cadrul
solicitărilor de informații ale acesteia, transmise prin intermediul
bazei de date electronice constituite în acest scop;
j) reprezintă România în fața Curții de Justiție a Uniunii
Europene, precum și a altor instituții ale Uniunii Europene:
1. în cadrul procedurilor prevăzute la art. 258—260 din
Tratatul privind funcționarea Uniunii Europene, în legătură cu
etapele precontencioase și contencioase ale acțiunii în
constatarea neîndeplinirii obligațiilor rezultate din aplicarea
Tratatului privind funcționarea Uniunii Europene;
2. în cadrul procedurilor prevăzute la art. 263 din Tratatul
privind funcționarea Uniunii Europene, în legătură cu acțiunea în
anulare;
3. în cadrul procedurilor prevăzute la art. 265 din Tratatul
privind funcționarea Uniunii Europene, în legătură cu acțiunea în
constatarea abținerii de a acționa;
4. în cadrul procedurilor prevăzute la art. 267 din Tratatul
privind funcționarea Uniunii Europene privind cererea având ca
obiect pronunțarea unei hotărâri preliminare;
5. în cadrul procedurilor prevăzute la art. 268 din Tratatul
privind funcționarea Uniunii Europene privind acțiunea în
repararea daunelor, în conformitate cu art. 340 din Tratatul
privind funcționarea Uniunii Europene;
6. în cadrul procedurilor legate de aplicarea art. 270 din
Tratatul privind funcționarea Uniunii Europene;
7. în cadrul procedurilor litigioase prevăzute la art. 271 din
Tratatul privind funcționarea Uniunii Europene privind obligațiile
care rezultă din statutul Băncii Europene de Investiții, măsurile
adoptate de Consiliul Guvernatorilor Băncii Europene de
Investiții, măsurile adoptate de Consiliul Directorilor Băncii
Europene de Investiții, precum și în legătură cu îndeplinirea de
către băncile centrale naționale a obligațiilor care rezultă din
aplicarea Tratatului privind funcționarea Uniunii Europene și a
Statutului Sistemului European al Băncilor Centrale;
8. în cadrul procedurii prevăzute la art. 218 alin. (11) din
Tratatul privind funcționarea Uniunii Europene privind obținerea
avizului Curții de Justiție cu privire la compatibilitatea unui acord
preconizat cu dispozițiile tratatelor;
9. în cadrul procedurii prevăzute la art. 256 alin. (1) din
Tratatul privind funcționarea Uniunii Europene;
10. în cadrul procedurii prevăzute la art. 256 alin. (2) din
Tratatul privind funcționarea Uniunii Europene;
11. în cadrul procedurii prevăzute la art. 256 alin. (3) din
Tratatul privind funcționarea Uniunii Europene;
k) reprezintă România în procedurile jurisdicționale înaintea
Curții de Justiție a Asociației Europene a Liberului Schimb
(AELS);
l) coordonează și monitorizează, potrivit legii, îndeplinirea
obligațiilor care decurg din calitatea României de stat membru al
Uniunii Europene, inclusiv a prevederilor Tratatului de aderare a
României la Uniunea Europeană;

m) reprezintă punctul național de contact pentru
problematica pieței interne și pentru Oficiul TAIEX al Comisiei
Europene;
n) organizează Centrul Național SOLVIT;
o) este coordonator național al Sistemului de informare al
pieței interne (IMI) și coordonator al ariei legislative servicii;
p) urmărește evoluția politicilor Uniunii Europene și poate
propune măsuri pentru adaptarea politicilor României la
acestea;
q) coordonează elaborarea sau, după caz, participă la
elaborarea strategiilor și programelor naționale adoptate în
contextul politicilor Uniunii Europene; monitorizează
implementarea acestora, inclusiv a documentelor programatice
derivate din acestea;
r) reprezintă coordonatorul național și punctul tehnic de
contact în problematica Strategiei ăEuropa 2020”;
s) coordonează elaborarea, monitorizarea și evaluarea
Programului național de reformă, instrumentul de punere în
aplicare a Strategiei ăEuropa 2020”;
t) conduce și asigură secretariatul tehnic al Grupului de lucru
la nivel înalt pentru Strategia ăEuropa 2020” (secretar de stat
sau echivalent);
u) elaborează sinteze și rapoarte de monitorizare a
îndeplinirii obligațiilor României ca stat membru al Uniunii
Europene, le prezintă Guvernului și, după caz, Comisiei
Europene;
v) participă la acțiunile Uniunii Europene vizând schimbul de
experiență și bune practici între statele membre, în contextul
implementării Strategiei ăEuropa 2020” și a Programului național
de reformă;
w) coordonează procesul de comunicare internă privind
domeniul afacerilor europene;
x) răspunde de aplicarea dispozițiilor Legii nr. 92/2002 pentru
aprobarea participării României, cu drepturi depline, la Consiliul
de Administrație al Colegiului Europei și a plății cotizației anuale.
(2) Ministerul Afacerilor Europene gestionează mecanismul
intern de rambursare a cheltuielilor de transport pentru
participarea delegaților români la reuniunile Consiliului Uniunii
Europene și Consiliului European.
(3) Ministerul Afacerilor Europene exercită auditul intern
asupra activităților desfășurate în cadrul aparatului propriu și/sau
evaluează activitățile de audit intern desfășurate în cadrul
structurilor aflate în subordinea, coordonarea sau sub
autoritatea ministerului, în condițiile legii.
(4) Ministerul Afacerilor Europene aplică legislația în
domeniul resurselor umane: recrutare, angajare, avansare,
promovare, mobilitate, sancționare și încetare a raporturilor de
muncă/serviciu, respectiv salarizare a personalului din
autoritatea sa, în condițiile prevăzute de legislația în vigoare.
(5) Ministerul Afacerilor Europene îndeplinește orice alte
atribuții din domeniul său de activitate stabilite prin acte
normative.
SECȚIUNEA a 2-a
Organizarea Ministerului Afacerilor Europene

Art. 4. — (1) Structura organizatorică a Ministerului Afacerilor
Europene este prevăzută în anexa nr. 1.
(2) Personalul Ministerului Afacerilor Europene este compus
din demnitari, funcționari publici și personal contractual salarizat
în conformitate cu prevederile legale în vigoare. Numărul maxim
de posturi aprobat pentru Ministerul Afacerilor Europene este de
240, exclusiv demnitarii și posturile aferente cabinetului
ministrului.
(3) Statul de funcții, statul de personal și structura posturilor
pe compartimente, încadrarea personalului, modificarea,
suspendarea sau încetarea raporturilor de serviciu ori a
raporturilor de muncă se aprobă prin ordin al ministrului
afacerilor europene.
(4) Ministerul Afacerilor Europene preia fără examen sau
concurs personalul încadrat la Departamentul pentru Afaceri

MONITORUL OFICIAL AL ROMÂNIEI, PARTEA I, Nr. 708/7.X.2011
Europene (DAE), precum și personalul încadrat la Autoritatea
pentru Coordonarea Instrumentelor Structurale (ACIS), în
condițiile legii.
Art. 5. — Atribuțiile și răspunderile structurilor din aparatul
propriu al Ministerului Afacerilor Europene, în conformitate cu
structura organizatorică prevăzută în anexa nr. 1, se stabilesc
prin regulamentul de organizare și funcționare a ministerului,
aprobat prin ordin al ministrului afacerilor europene.
Art. 6. — Pentru realizarea obiectivelor și atribuțiilor sale,
Ministerul Afacerilor Europene poate colabora cu specialiști în
diverse domenii de activitate, în condițiile legii.
Art. 7. — (1) În coordonarea Ministerului Afacerilor Europene
funcționează Institutul European din România, înființat potrivit
legii.
(2) Finanțarea Institutului European din România se asigură
prin bugetul Ministerului Afacerilor Europene.
SECȚIUNEA a 3-a
Conducerea și administrarea Ministerului Afacerilor Europene

Art. 8. — (1) Conducerea Ministerului Afacerilor Europene se
asigură de către ministrul afacerilor europene.
(2) Ministrul afacerilor europene reprezintă ministerul în
raporturile cu celelalte ministere, cu alte autorități publice și
instituții publice, organizații interne și internaționale, precum și
cu persoane fizice și juridice române și străine. Prin ordin al
ministrului afacerilor europene unele atribuții pot fi delegate
secretarilor de stat, secretarului general, persoanelor cu funcții
de conducere din compartimentele de specialitate și altor
persoane din aparatul propriu al ministerului.
(3) Ministrul afacerilor europene este ordonator principal de
credite și îndeplinește, în domeniul de activitate al ministerului,
atribuțiile generale prevăzute la art. 53 alin. (1) din Legea
nr. 90/2001 privind organizarea și funcționarea Guvernului
României și a ministerelor, cu modificările și completările
ulterioare. Ministrul afacerilor europene poate delega această
calitate secretarilor de stat, secretarului general sau altor
persoane împuternicite în acest scop. Prin ordin al ministrului
afacerilor europene se vor preciza limitele și condițiile delegării.
Art. 9. — (1) În exercitarea atribuțiilor sale, ministrul afacerilor
europene emite ordine și instrucțiuni.
(2) Prin ordin al ministrului afacerilor europene pot fi delegate
atribuții și persoanelor cu funcții de conducere din cadrul
ministerului.
(3) Pe lângă ministrul afacerilor europene funcționează, ca
organ consultativ, colegiul ministerului. Componența și
regulamentul de funcționare ale colegiului ministerului se aprobă
prin ordin al ministrului afacerilor europene.
(4) Cabinetele demnitarilor se organizează și funcționează
potrivit prevederilor Ordonanței Guvernului nr. 32/1998 privind
organizarea cabinetului demnitarului din administrația publică
centrală, aprobată cu modificări prin Legea nr. 760/2001, cu
modificările ulterioare. Personalul din cadrul cabinetelor
demnitarilor are statut de personal contractual.

Art. 10. — (1) Ministrul afacerilor europene este ajutat în
activitatea sa de 2 secretari de stat și un subsecretar de stat,
numiți prin decizii ale primului-ministru, precum și de secretarul
general, numit în condițiile legii.
(2) Secretarii de stat exercită atribuțiile delegate prin ordin al
ministrului afacerilor europene. În cazul în care unul dintre
secretarii de stat nu își poate exercita atribuțiile curente,
atribuțiile sale vor fi exercitate, prin ordin al ministrului afacerilor
europene, de celălalt secretar de stat.
(3) Secretarul general al ministerului este înalt funcționar
public, numit în condițiile legii. Acesta asigură stabilitatea
funcționării ministerului, continuitatea conducerii și realizarea
legăturilor funcționale dintre structurile ministerului.
(4) Secretarul general are atribuțiile și responsabilitățile
prevăzute la art. 49 alin. (2) din Legea nr. 90/2001, cu
modificările și completările ulterioare. Acesta poate îndeplini și
alte atribuții prevăzute de Regulamentul de organizare și
funcționare al Ministerului Afacerilor Europene ori încredințate
de ministrul afacerilor europene, în condițiile legii.
Art. 11. — Ministerul Afacerilor Europene poate închiria spații
pentru necesități proprii, în condițiile legii.
Art. 12. — (1) Stabilirea numărului maxim de autoturisme și
a consumului lunar de carburanți se face potrivit dispozițiilor
legale în vigoare.
(2) Ministerul Afacerilor Europene are în dotare, pentru
activități specifice, mijloace de transport. Numărul acestora,
precum și consumul de carburanți sunt prevăzute în anexa nr. 2.
(3) Persoanele care prin lege au dreptul de a utiliza
mijloacele de transport din dotarea Ministerului Afacerilor
Europene, precum și persoanele care desfășoară activități
specifice pot folosi mijloacele de transport din parcul propriu al
Ministerului Afacerilor Europene în baza permisului de
conducere pe care îl posedă, cu aprobarea prealabilă a
ordonatorului principal de credite.
CAPITOLUL II
Dispoziții finale
Art. 13. — În termenul prevăzut de Ordonanța de urgență a
Guvernului nr. 78/2011, Ministerul Afacerilor Europene preia de
la DAE și de la Secretariatul General al Guvernului, pe baza
protocolului de predare-preluare, structura de personal,
prevederile bugetare pe anul 2011, execuția bugetară până în
momentul predării-preluării și patrimoniul stabilit pe baza
situațiilor financiare întocmite potrivit art. 28 alin. (1) din Legea
contabilității nr. 82/1991, republicată, cu modificările și
completările ulterioare.
Art. 14. — (1) Patrimoniul Ministerului Afacerilor Europene
se constituie pe baza protocoalelor de predare-preluare ce se
vor încheia în termenul prevăzut de art. 2 alin. (3) din Ordonanța
de urgență a Guvernului nr. 78/2011.
(2) Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul afacerilor europene,
Leonard Orban
Secretarul general al Guvernului,
Daniela Nicoleta Andreescu
Ministrul muncii, familiei și protecției sociale,
Sulfina Barbu
Ministrul afacerilor externe,
Teodor Baconschi
Ministrul finanțelor publice,
Gheorghe Ialomițianu
București, 29 septembrie 2011.
Nr. 967.

11

2)

Îndeplinește funcția de Autoritate de management pentru Programul operațional Asistență tehnică.
Se organizează și funcționează la nivel de birou.
*) Anexa nr. 1 este reprodusă în facsimil.

1)

a Ministerului Afacerilor Europene
Numărul maxim de posturi = 240
(exclusiv demnitarii și posturile aferente cabinetului ministrului)

S T R U C T U R A O R G A N I Z AT O R I C Ă

ANEXA Nr. 1*)

12
MONITORUL OFICIAL AL ROMÂNIEI, PARTEA I, Nr. 708/7.X.2011

13

MONITORUL OFICIAL AL ROMÂNIEI, PARTEA I, Nr. 708/7.X.2011

ANEXA Nr. 2

MIJLOACELE DE TRANSPORT

și consumul de carburanți pentru activități specifice
Nr.
crt.

Ministerul Afacerilor Europene

Tipul mijlocului de transport

Numărul maxim
aprobat (bucăți)

Consumul maxim de
carburant pentru un
autovehicul
(litri/lună/vehicul)

1.

Parc auto demnitari și asimilații acestora*)

— autoturism

5

200

2.

Parc auto comun*)

— autoturism

2

150

3.

Parc auto transport marfă, persoane, delegații**)

— autoturism
— microbuz

1
1

150
150

*) Numărul autoturismelor este reglementat de art. 5 alin. (1) din Ordonanța Guvernului nr. 80/2001 privind stabilirea unor normative de cheltuieli pentru
autoritățile administrației publice și instituțiile publice, aprobată cu modificări prin Legea nr. 247/2002, cu modificările și completările ulterioare.
**) Numărul autoturismelor este reglementat de art. 5 alin. (3) și (5) din Ordonanța Guvernului nr. 80/2001, aprobată cu modificări prin Legea nr. 247/2002,
cu modificările și completările ulterioare.

NOTE:

1. Nu se consideră depășiri ale consumului de carburanți normat pe autovehicul consumul care, la nivelul anului, se
încadrează în limita combustibilului normat în raport cu numărul de autovehicule aprobat fiecărei unități.
2. Autoturismele din parcul auto al Ministerului Afacerilor Europene pot fi conduse și de demnitari sau de alte categorii de
salariați cu funcții de răspundere, nominalizați prin ordin al ministrului afacerilor europene.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru stabilirea condițiilor care pot fi asociate tarifelor de aeroport și a criteriilor
care pot fi aplicate la diferențierea tarifelor de aeroport
Având în vedere prevederile art. 4 lit. v) și ale art. 31 alin. (1) din Ordonanța Guvernului nr. 29/1997 privind Codul aerian
civil, republicată, cu modificările și completările ulterioare,
în temeiul prevederilor art. 5 alin. (3) din Hotărârea Guvernului nr. 455/2011 privind tarifele de aeroport, precum și ale
art. 5 alin. (4) din Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii,
cu modificările și completările ulterioare,
ministrul transporturilor și infrastructurii emite următorul ordin:
Art. 1. — (1) Prezentul ordin se aplică tuturor aeroporturilor
civile din România deschise utilizării publice, precum și
următoarelor tarife de aeroport:
a) tariful de aterizare;
b) tariful de iluminare;
c) tariful de staționare;
d) tariful de servicii pentru pasageri;
e) tariful de dezvoltare;
f) tariful de tranzit;
g) tariful de transfer;
h) tariful de securitate aeroportuară.
(2) Prezentul ordin nu se aplică în cazul tarifelor percepute
pentru furnizarea serviciilor de navigație aeriană de rută și
terminală în conformitate cu Regulamentul (CE) nr. 1.794/2006
al Comisiei din 6 decembrie 2006 de stabilire a unei scheme
comune de tarifare pentru serviciile de navigație aeriană, al
tarifelor percepute pentru furnizarea serviciilor de handling la
sol, prevăzute în anexa la Reglementarea aeronautică civilă

română privind accesul pe piața serviciilor de handling la sol pe
aeroporturi — RACR-APSH, ediția 03/2007, aprobată prin
Ordinul ministrului transporturilor nr. 101/2007, sau al tarifelor
percepute pentru finanțarea asistenței acordate pasagerilor cu
handicap ori pasagerilor cu mobilitate redusă, prevăzute în
Regulamentul (CE) nr. 1.107/2006 al Parlamentului European
și al Consiliului din 5 iulie 2006 privind drepturile persoanelor cu
handicap și ale persoanelor cu mobilitate redusă pe durata
călătoriei pe calea aerului.
(3) Decizia aplicării tarifelor de aeroport prevăzute la alin. (1)
aparține administratorului aeroportului.
(4) În cazul în care administratorul unui aeroport
intenționează să aplice și alte tarife de aeroport decât cele
prevăzute la alin. (1) și (2), acesta informează Ministerul
Transporturilor și Infrastructurii în vederea stabilirii și aprobării
prin ordin al ministrului transporturilor și infrastructurii a
condițiilor ce pot fi asociate respectivelor tarife.

14

MONITORUL OFICIAL AL ROMÂNIEI, PARTEA I, Nr. 708/7.X.2011

Art. 2. — În sensul prezentului ordin, termenii și expresiile de
mai jos au următoarele semnificații:
a) tranzit înseamnă continuarea de către pasager a călătoriei
cu un zbor având același indicativ ca zborul de sosire;
b) transfer înseamnă continuarea de către pasager a
călătoriei cu un zbor având un indicativ diferit de cel al zborului
de sosire, fără a depăși 24 de ore între zborul de sosire și cel de
plecare de pe respectivul aeroport;
c) pasager înseamnă orice persoană care se îmbarcă sau
debarcă dintr-o aeronavă, alta decât un membru al echipajului
de zbor sau un membru al unei echipe de inspecție/control aflat
în exercitarea atribuțiilor de serviciu;
d) termenii de aeroport, administrator al aeroportului,
utilizator al aeroportului și tarif de aeroport sunt definiți conform
art. 4 lit. a)—d) din Hotărârea Guvernului nr. 455/2011 privind
tarifele de aeroport.
Art. 3. — (1) Cu excepția cazurilor în care decide aplicarea
criteriilor prevăzute la alin. (2), administratorul unui aeroport nu
poate aplica tarife de aeroport diferite pentru același tip de
servicii prestate utilizatorilor aeroportului sau pentru utilizarea
de către aceștia a aceleiași infrastructuri/facilități aeroportuare.
(2) Criteriile în baza cărora administratorul aeroportului poate
aplica tarife de aeroport diferite pentru același tip de servicii
prestate utilizatorilor aeroportului sau pentru utilizarea de către
aceștia a aceleiași infrastructuri/facilități aeroportuare sunt:
a) încurajarea efectuării zborurilor la/de la aeroportul în
cauză cu aeronave cu emisii scăzute de zgomot sau noxe;
b) descurajarea operării pe durata nopții, în cazul
aeroporturilor situate în vecinătatea aglomerațiilor urbane;
c) descurajarea operării în afara orelor normale de
funcționare a aeroportului.
(3) Administratorul unui aeroport care decide aplicarea unor
tarife diferite pentru același tip de servicii prestate utilizatorilor
aeroportului sau pentru utilizarea de către aceștia a aceleiași
infrastructuri/facilități aeroportuare, în baza criteriilor prevăzute
la alin. (2), publică respectivele tarife în Publicația de informare
aeronautică AIP — România, împreună cu perioada și, după
caz, condițiile de aplicare a acestora.
Art. 4. — (1) În vederea aplicării tarifelor de aeroport în mod
nediscriminatoriu și fără denaturarea concurenței între utilizatorii
aeroportului, administratorul unui aeroport poate asocia tarifelor
de aeroport numai condițiile prevăzute în anexa care face parte
integrantă din prezentul ordin.
(2) Condițiile menționate la alin. (1) se completează cu
prevederile art. 31 alin. (2)—(4) din Ordonanța Guvernului
nr. 29/1997 privind Codul aerian civil, republicată, cu modificările
și completările ulterioare.
(3) Tarifele de aeroport împreună cu condițiile asociate se
publică prin grija administratorului aeroportului în Publicația de

informare aeronautică AIP — România și se aplică la 6 luni de
la publicare.
(4) Administratorul unui aeroport poate aplica, în mod
nediscriminatoriu și cu respectarea legislației privind concurența
și ajutorul de stat, inclusiv a Orientărilor comunitare privind
finanțarea aeroporturilor și ajutorul la înființare pentru companiile
aeriene cu plecare de pe aeroporturi regionale, un sistem de
stimulente pentru:
a) operarea pe noi destinații;
b) operarea cu aeronave cu greutatea sub 2 tone.
Art. 5. — (1) Administratorul unui aeroport care nu
beneficiază de compensații pentru ducerea la îndeplinire a unei
obligații de serviciu public are dreptul de a asocia tarifelor de
aeroport condiții suplimentare celor prevăzute la art. 4 alin. (1).
(2) Atunci când decide să asocieze condiții suplimentare
tarifelor de aeroport, administratorul aeroportului prevăzut la
alin. (1) se asigură că respectivele condiții nu denaturează
concurența între utilizatorii aeroportului și se aplică în mod
nediscriminatoriu și transparent.
Art. 6. — Publicarea în sistemele informatice utilizate pentru
vânzarea documentelor de transport a tarifelor de aeroport se
face cu respectarea denumirilor, a valorilor acestora și a
condițiilor de aplicare prevăzute în Publicația de informare
aeronautică AIP — România.
Art. 7. — (1) În termen de 90 de zile de la intrarea în vigoare
a prezentului ordin, administratorii aeroporturilor vor lua măsurile
necesare pentru adaptarea tarifelor de aeroport și a condițiilor
asociate în conformitate cu prevederile prezentului ordin și
pentru publicarea acestora în Publicația de informare
aeronautică AIP — România.
(2) Administratorii aeroporturilor care au încheiate contracte
de operare cu utilizatorii aeroportului vor aplica prevederile
prezentului ordin de la data expirării acestor contracte, dar nu
mai târziu de 6 luni de la data intrării în vigoare a prezentului
ordin.
Art. 8. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 23 septembrie 2011.
Nr. 744.

ANEXĂ

CONDIȚIILE

care pot fi asociate tarifelor de aeroport
1. Condiții asociate tarifului de aterizare
a) Tariful se calculează pe greutatea maximă la decolare
certificată a aeronavei.
b) Fracțiunile de tonă mai mici de 500 kg se neglijează, iar
cele mai mari de 500 kg se consideră o tonă; aeronavele cu

masa maximă la decolare mai mică de 500 kg vor fi tarifate
pentru o tonă.
c) Tariful se percepe pentru o aterizare și o decolare și dă
dreptul la:
— utilizarea facilităților și a instalațiilor aeroportului, cu
excepția balizajului luminos;

MONITORUL OFICIAL AL ROMÂNIEI, PARTEA I, Nr. 708/7.X.2011
— utilizarea suprafețelor și a facilităților terminalelor, cu
excepția celor tarifate separat;
— staționarea aeronavei, dar nu mai mult de două ore după
aterizare.
d) Tariful include, după caz, și costurile aeroportului cu
obiectivele de investiții și lucrările de întreținere aferente
suprafețelor de mișcare pentru aeronave.
e) În scopul încurajării creșterii frecvenței de operare,
administratorul aeroportului poate aplica reduceri de maximum
50% la tariful de aterizare, în funcție de numărul de mișcări, în
trepte de maximum 5%.
2. Condiții asociate tarifului de iluminare
a) Tariful se calculează pe greutatea maximă la decolare
certificată a aeronavei.
b) Fracțiunile de tonă mai mici de 500 kg se neglijează, iar
cele mai mari de 500 kg se consideră o tonă; aeronavele cu
masa maximă la decolare mai mică de 500 kg vor fi tarifate
pentru o tonă.
c) Tariful se percepe pentru fiecare aterizare și pentru fiecare
decolare efectuate cu utilizarea instalației de balizaj luminos
și/sau a dispozitivelor de iluminare ale aeroportului.
3. Condiții asociate tarifului de staționare
a) Tariful se calculează pe greutatea maximă la decolare
certificată a aeronavei și pe intervalul de staționare.
b) Fracțiunile de tonă mai mici de 500 kg se neglijează, iar
cele mai mari de 500 kg se consideră o tonă; aeronavele cu
masa maximă la decolare mai mică de 500 kg vor fi tarifate
pentru o tonă.
c) Tariful se percepe pentru fiecare oră sau fracțiune de oră
de staționare a aeronavei pe aeroport, cu excepția primelor
două ore după aterizare. Fracțiunea de oră se stabilește la
15 minute.
4. Condiții asociate tarifului de servicii pentru pasageri
a) Tariful se percepe pentru fiecare pasager care se îmbarcă
pe aeroport, având punctul de plecare în aeroportul respectiv.

b) Tariful nu se aplică pasagerilor în tranzit, în transfer și
copiilor mai mici de 2 ani.
5. Condiții asociate tarifului de dezvoltare
a) Tariful se percepe pentru fiecare pasager care se îmbarcă
pe aeroport, având punctul de plecare în aeroportul respectiv, și
se publică împreună cu perioada de aplicare.
b) Tariful se percepe pe perioada derulării obiectivelor de
investiții pentru finanțarea cărora este aplicat.
c) Tariful se stabilește în mod transparent, cu informarea
utilizatorilor aeroportului cu privire la obiectivele de investiții care
se finanțează din respectivul tarif și durata de aplicare a tarifului.
d) Tariful nu se aplică pasagerilor în tranzit, în transfer și
copiilor mai mici de 2 ani.
6. Condiții asociate tarifului de tranzit
a) Tariful se percepe pentru fiecare pasager aflat în tranzit
care debarcă din aeronavă.
b) Tariful nu se aplică copiilor mai mici de 2 ani.
7. Condiții asociate tarifului de transfer
a) Tariful se percepe pentru fiecare pasager care se îmbarcă
pe aeroport, aflat în transfer pe respectivul aeroport.
b) Tariful nu se aplică copiilor mai mici de 2 ani.
c) Tariful include, după caz, și costurile aeroportului cu
obiectivele de investiții aferente operațiunilor de transfer, cu
respectarea cerințelor prevăzute la pct. 5 lit. b) și c), precum și
costurile cu securitatea aeroportuară aferente pasagerilor în
transfer.
8. Condiții asociate tarifului de securitate aeroportuară
a) Condițiile asociate tarifului de securitate sunt cele
prevăzute în Ordinul ministrului transporturilor, construcțiilor și
turismului nr. 2.190/2005 privind utilizarea tarifului de securitate
aeroportuară, cu modificările ulterioare.
b) Tariful nu se aplică pasagerilor în tranzit, în transfer și
copiilor mai mici de 2 ani.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind punerea în circulație, în scop numismatic,
a unei monede din argint dedicate aniversării a 450 de ani
de la tipărirea Evangheliei în limba română
Art. 1. — În conformitate cu prevederile Legii nr. 312/2004 privind Statutul
Băncii Naționale a României, Banca Națională a României va pune în circulație, în
scop numismatic, începând cu data de 26 septembrie 2011, o monedă din argint
dedicată aniversării a 450 de ani de la tipărirea Evangheliei în limba română.
Art. 2. — Caracteristicile monedei din argint sunt următoarele:
Valoare nominală

Metal
Titlu
Formă
Diametru
Greutate
Calitate
Cant

10 lei

argint
999‰
rotundă
37 mm
31,103 g
proof
zimțat

15

16

MONITORUL OFICIAL AL ROMÂNIEI, PARTEA I, Nr. 708/7.X.2011
Aversul prezintă în interiorul unui contur circular: inscripția ăROMANIA”,
imaginea unei tiparnițe Gutenberg și a două cărți tipărite, valoarea nominală
ă10 LEI” și stema României; circular, la exterior, un citat din Epilogul Evangheliei
în limba română tipărite de către diaconul Coresi în 1561: ăMAI BINE E A GRAI
CINCI CUVINTE CU INTELES, DECIT 10 MIE DE CUVINTE NEINTELESE ÎN
LIMBA STRIINA”; în exergă, anul de emisiune ă2011”.
Reversul prezintă un detaliu de pe frontispiciul unei pagini din Evanghelia
tipărită de diaconul Coresi; în stânga, anul tipăririi ă1561“ și numele tipografului
ăCORESI”; la exterior, inscripția semicirculară ă450 DE ANI DE LA TIPARIREA
EVANGHELIEI IN LIMBA ROMANA“.
Art. 3. — Monedele din argint, ambalate în capsule de metacrilat transparent,
vor fi însoțite de broșuri de prezentare a emisiunii numismatice, redactate în limbile
română, engleză și franceză. Broșurile includ certificatul de autenticitate, pe care
se găsesc semnăturile guvernatorului Băncii Naționale a României și casierului
central.
Art. 4. — Monedele din argint dedicate aniversării a 450 de ani de la tipărirea
Evangheliei în limba română au putere circulatorie pe teritoriul României.
Art. 5. — Punerea în circulație, în scop numismatic, a acestor monede din
argint se realizează prin sucursalele regionale București, Cluj, Iași și Timiș ale
Băncii Naționale a României.
Președintele Consiliului de administrație al Băncii Naționale a României,
Mugur Constantin Isărescu
București, 21 septembrie 2011.
Nr. 31.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 708/7.X.2011 conține 16 pagini.

Prețul: 3,20 lei

&JUYDGY|526693]
ISSN 1453—4495

