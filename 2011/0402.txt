Anul 179 (XXIII) — Nr. 402

PARTEA I

LEGI, DECRETE, HOTĂRÂRI ȘI ALTE ACTE

Miercuri, 8 iunie 2011

SUMAR

Nr.

Pagina

Nr.
ansamblu, și a dispozițiilor art. 1 alin. (1) și (31) și art. 4
alin. (1) din Ordonanța de urgență a Guvernului
nr. 43/2002 privind Direcția Națională Anticorupție, așa
cum au fost modificate prin Ordonanța de urgență
a Guvernului nr. 134/2005 ..........................................

5–7

Decizia nr. 422 din 7 aprilie 2011 referitoare la excepția de
neconstituționalitate a dispozițiilor art. 611 din Codul
de procedură penală ..................................................

8–9

Decizia nr. 537 din 28 aprilie 2011 referitoare la excepția de
neconstituționalitate a dispozițiilor art. 31 din Legea
nr. 146/1997 privind taxele judiciare de timbru ..........

10–11

LEGI ȘI DECRETE
92.

549.

— Lege pentru aprobarea Ordonanței de urgență a
Guvernului nr. 4/2011 privind stabilirea unor măsuri
pentru reorganizarea Autorității pentru Valorificarea
Activelor Statului și pentru executarea obligațiilor de
plată ale instituțiilor publice stabilite prin titluri
executorii ....................................................................
— Decret privind promulgarea Legii pentru aprobarea
Ordonanței de urgență a Guvernului nr. 4/2011 privind
stabilirea unor măsuri pentru reorganizarea Autorității
pentru Valorificarea Activelor Statului și pentru
executarea obligațiilor de plată ale instituțiilor publice
stabilite prin titluri executorii ......................................

Pagina

2

3
HOTĂRÂRI ALE GUVERNULUI ROMÂNIEI

HOTĂRÂRI ALE CAMEREI DEPUTAȚILOR
18.

— Hotărâre privind modificarea anexei la Hotărârea
Camerei Deputaților nr. 43/2008 pentru aprobarea
componenței nominale a comisiilor permanente ale
Camerei Deputaților ..................................................

561.

3

DECIZII ALE CURȚII CONSTITUȚIONALE
Decizia nr. 272 din 24 februarie 2011 referitoare la excepția de
neconstituționalitate a prevederilor art. 9 alin. 1 din
Legea nr. 112/1995 pentru reglementarea situației
juridice a unor imobile cu destinația de locuințe, trecute
în proprietatea statului................................................
Decizia nr. 401 din 24 martie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție, în

— Hotărâre privind modificarea anexei la Hotărârea
Guvernului nr. 272/2011 pentru aprobarea bugetului
de venituri și cheltuieli al Ministerului Dezvoltării
Regionale și Turismului privind activitatea de
privatizare pe anul 2011 ............................................

11–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
460.
4–5

— Ordin al ministrului afacerilor externe privind
publicarea textului notelor verbale, semnate la Astana
la 9 martie 2011 și, respectiv, la București la 3 mai
2011, care constituie Schimbul de instrumente pentru
corectarea erorilor materiale în textul Acordului dintre
Guvernul României și Guvernul Republicii Kazahstan
privind promovarea și protejarea reciprocă a investițiilor,
semnat la Astana la 2 martie 2010 ............................

15–16

2

MONITORUL OFICIAL AL ROMÂNIEI, PARTEA I, Nr. 402/8.VI.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 4/2011 privind stabilirea
unor măsuri pentru reorganizarea Autorității pentru Valorificarea Activelor Statului
și pentru executarea obligațiilor de plată ale instituțiilor publice stabilite prin titluri executorii
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 4 din 2 februarie 2011 privind stabilirea unor
măsuri pentru reorganizarea Autorității pentru Valorificarea
Activelor Statului și pentru executarea obligațiilor de plată ale
instituțiilor publice stabilite prin titluri executorii, publicată în
Monitorul Oficial al României, Partea I, nr. 96 din 4 februarie
2011, cu următoarele modificări:
1. Titlul se modifică și va avea următorul cuprins:
ăO R D O N A N Ț Ă D E U R G E N Ț Ă
privind stabilirea unor măsuri pentru reorganizarea
Autorității pentru Valorificarea Activelor Statului și pentru
executarea obligațiilor de plată ale instituțiilor și
autorităților publice stabilite prin titluri executorii”
2. Articolul IV se modifică și va avea următorul cuprins:
ăArt. IV. — Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, publicată în Monitorul Oficial al României,
Partea I, nr. 81 din 1 februarie 2002, aprobată cu completări prin
Legea nr. 288/2002, cu modificările și completările ulterioare, se
modifică și se completează după cum urmează:
1. Articolul 1 se modifică și va avea următorul cuprins:
«Art. 1. — (1) Creanțele stabilite prin titluri executorii în
sarcina instituțiilor și autorităților publice se achită din sumele
aprobate cu această destinație prin bugetele acestora sau, după
caz, de la titlurile de cheltuieli la care se încadrează obligația de
plată respectivă.
(2) Creanțele stabilite prin titluri executorii în sarcina
instituțiilor și autorităților publice nu se pot achita din sumele
destinate potrivit bugetului aprobat pentru acoperirea
cheltuielilor de organizare și funcționare, inclusiv a celor de
personal, în scopul îndeplinirii atribuțiilor și obiectivelor legale,
pentru care au fost înființate.»
2. După articolul 5 se introduc trei noi articole,
articolele 6—8, cu următorul cuprins:
«Art. 6. — (1) În cazurile în care, din motive temeinice privind
realizarea atribuțiilor prevăzute de lege, instituția debitoare nu își
poate îndeplini obligația de plată în condițiile prevăzute la art. 1
alin. (1), art. 2 sau 4, aceasta va putea solicita instanței
judecătorești care soluționează cauza acordarea, în condițiile

legii, a unui termen de grație sau/și stabilirea unor termene de
plată eșalonată a obligației respective.
(2) În cazurile în care obligația de plată este stabilită prin
hotărâre judecătorească definitivă și irevocabilă, instituția
debitoare poate solicita instanței care a dat această hotărâre
luarea măsurilor prevăzute la alin. (1), care se aplică în mod
corespunzător.
(3) Dacă obligația de plată este stabilită printr-un titlu
executoriu, altul decât o hotărâre judecătorească, cererea
formulată potrivit alin. (1) se soluționează de către instanța de
executare competentă.
(4) Instanța sesizată potrivit alin. (1)—(3), la cererea instituției
debitoare, prin încheiere executorie, când este cazul, va putea
suspenda începerea ori continuarea executării silite până la
soluționarea prin hotărâre definitivă și irevocabilă a cererii
privind acordarea termenului/termenelor de plată a sumei
datorate. Suspendarea se dispune fără plata unei cauțiuni.
Încheierea poate fi atacată cu recurs, în mod separat.
(5) În cazuri urgente, instanța prevăzută la alin. (4), la
cererea instituției debitoare, poate dispune, prin încheiere și fără
citarea părților, suspendarea provizorie a executării până la
soluționarea cererii de suspendare formulate potrivit alin. (4).
Suspendarea se dispune fără plata unei cauțiuni. Încheierea nu
este supusă niciunei căi de atac.
(6) Cererile introduse potrivit alin. (1)—(5) sunt scutite de
taxa judiciară de timbru și se judecă cu precădere. Hotărârea
dată în cauzele prevăzute la alin. (1)—(3) poate fi atacată numai
cu recurs.
Art. 7. — Cererile, indiferent de natura lor, formulate de
instituțiile și autoritățile publice în cadrul procedurii de executare
silită a creanțelor stabilite prin titluri executorii în sarcina
acestora sunt scutite de plata taxelor de timbru, timbru judiciar
și a sumelor stabilite cu titlu de cauțiune.
Art. 8. — Dispozițiile prezentei ordonanțe se aplică în mod
corespunzător și executării obligațiilor de plată stabilite, prin
titluri executorii, în sarcina autorităților administrative
autonome.»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 6 iunie 2011.
Nr. 92.

MONITORUL OFICIAL AL ROMÂNIEI, PARTEA I, Nr. 402/8.VI.2011
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței de urgență a Guvernului nr. 4/2011
privind stabilirea unor măsuri pentru reorganizarea
Autorității pentru Valorificarea Activelor Statului
și pentru executarea obligațiilor de plată ale instituțiilor
publice stabilite prin titluri executorii
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 4/2011 privind stabilirea unor măsuri pentru reorganizarea
Autorității pentru Valorificarea Activelor Statului și pentru executarea obligațiilor de
plată ale instituțiilor publice stabilite prin titluri executorii și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 3 iunie 2011.
Nr. 549.

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților
nr. 43/2008 pentru aprobarea componenței nominale
a comisiilor permanente ale Camerei Deputaților
În temeiul art. 40 alin. (4) și art. 42 din Regulamentul Camerei Deputaților,
aprobat prin Hotărârea Camerei Deputaților nr. 8/1994, republicat, cu modificările
și completările ulterioare,
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților nr. 43/2008 pentru
aprobarea componenței nominale a comisiilor permanente ale Camerei Deputaților
publicată în Monitorul Oficial al României, Partea I, nr. 875 din 23 decembrie 2008,
cu modificările ulterioare, se modifică după cum urmează:
— domnul deputat Octavian Bot, aparținând Grupului parlamentar al PNL,
este desemnat în calitatea de membru al Comisiei pentru politică externă.
Această hotărâre a fost adoptată de Camera Deputaților în ședința din 7 iunie
2011, cu respectarea prevederilor art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 7 iunie 2011.
Nr. 18.

3

4

MONITORUL OFICIAL AL ROMÂNIEI, PARTEA I, Nr. 402/8.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 272
din 24 februarie 2011

referitoare la excepția de neconstituționalitate a prevederilor art. 9 alin. 1 din Legea nr. 112/1995
pentru reglementarea situației juridice a unor imobile cu destinația de locuințe,
trecute în proprietatea statului
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Maria Bratu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 9 alin. 1 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, excepție ridicată de
Mioara Anca Călugărașu în Dosarul nr. 18.324/212/2007 al
Curții de Apel Constanța — Secția civilă, minori și familie, litigii
de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât aspectele criticate privesc completarea și modificarea
legii.
C U R T E A,

având în vedere actele și lucrările dosarului, reține următoarele:
Prin Încheierea din 13 ianuarie 2010, pronunțată în Dosarul
nr. 18.324/212/2007, Curtea de Apel Constanța — Secția
civilă, minori și familie, litigii de muncă și asigurări sociale
a sesizat Curtea Constituțională cu excepția de
neconstituționalitate a prevederilor art. 9 alin. 1 din Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, excepție ridicată de Mioara Anca Călugărașu.
În motivarea excepției de neconstituționalitate autorul
acesteia consideră că prevederile de lege criticate sunt contrare
dispozițiilor constituționale ale art. 11, 16, 20, 21, 47, 52 și 53,
întrucât se creează discriminare între persoanele care au
dobândit statutul de chiriași în imobilele ce nu se restituie în
natură foștilor proprietari sau moștenitorilor acestora după
intrarea în vigoare a Legii nr. 112/1995 și persoanele care aveau
acest statut anterior apariției ei. Se arată că legiuitorul nu a
acordat posibilitatea tuturor acestor persoane care au calitate
de chiriași să cumpere aceste locuințe, astfel că statul nu își
respectă obligația fundamentală de protecție socială și de
asigurare a unui nivel de trai decent pentru toți cetățenii săi.
Curtea de Apel Constanța — Secția civilă, minori și
familie, litigii de muncă și asigurări sociale consideră că
textul de lege criticat este constituțional, sens în care invocă
jurisprudența constantă a Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie art. 9
alin. 1 din Legea nr. 112/1995 pentru reglementarea situației
juridice a unor imobile cu destinația de locuințe, trecute în
proprietatea statului, publicată în Monitorul Oficial al României,
Partea I, nr. 279 din 29 noiembrie 1995, cu modificările
ulterioare, text de lege care are următorul conținut: ăChiriașii
titulari de contract ai apartamentelor ce nu se restituie în natură
foștilor proprietari sau moștenitorilor acestora pot opta, după
expirarea termenului prevăzut la art. 14, pentru cumpărarea
acestor apartamente cu plata integrală sau în rate a prețului.”
Textele constituționale considerate ca fiind încălcate sunt
cele ale art. 11 privind raportul dintre dreptul internațional și cel
intern, ale art. 16 referitoare la egalitatea în drepturi, art. 20
referitoare la tratatele internaționale privind drepturile omului,
art. 21 referitoare la accesul liber la justiție, dreptul părților la un
proces echitabil și la soluționarea cauzelor într-un termen
rezonabil, art. 47 privind nivelul de trai, art. 52 referitoare la
dreptul persoanei vătămate de o autoritate publică și art. 53
privind restrângerea exercițiului unor drepturi sau al unor
libertăți.
Examinând criticile de neconstituționalitate, Curtea reține că,
de fapt, autorul excepției solicită modificarea sau completarea
textului de lege criticat, în sensul extinderii sferei persoanelor
care au dreptul să dobândească proprietatea asupra locuințelor
deținute cu chirie și asupra acelora care nu aveau calitatea de
chiriași ai imobilelor la data apariției legii.
Din această perspectivă, soluția care se impune în speță
este cea de respingere, ca fiind inadmisibilă, a excepției de
neconstituționalitate, Curtea Constituțională fiind competentă,
potrivit art. 2 alin. (3) din Legea nr. 47/1992, să se pronunțe
numai asupra constituționalității actelor cu privire la care a fost
sesizată, ăfără a putea modifica sau completa prevederile
supuse controlului”.
De altfel, Curtea s-a mai pronunțat asupra constituționalității
prevederilor art. 9 alin. 1 din Legea nr. 112/1995, într-o cauză cu
o motivare similară, prin Decizia nr. 1.012 din 8 noiembrie 2007,
publicată în Monitorul Oficial al României, Partea I, nr. 809 din
27 noiembrie 2007, soluția fiind aceeași, de respingere ca
inadmisibilă.

MONITORUL OFICIAL AL ROMÂNIEI, PARTEA I, Nr. 402/8.VI.2011

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 9 alin. 1 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, excepție ridicată de Mioara
Anca Călugărașu în Dosarul nr. 18.324/212/2007 al Curții de Apel Constanța — Secția civilă, minori și familie, litigii de muncă și
asigurări sociale.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 401
din 24 martie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, în ansamblu, și a dispozițiilor art. 1 alin. (1) și (31)
și art. 4 alin. (1) din Ordonanța de urgență a Guvernului nr. 43/2002 privind Direcția Națională
Anticorupție, așa cum au fost modificate prin Ordonanța de urgență a Guvernului nr. 134/2005
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 43/2002
privind Direcția Națională Anticorupție, precum și ale art. 1
alin. (1) și alin. (31) și art. 4 alin. (1) din Ordonanța de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, excepție ridicată de Mihai Dezsi în
Dosarul nr. 4.299/111/P/2007 al Curții de Apel Oradea — Secția
penală și pentru cauze cu minori, excepție ce face obiectul
Dosarului nr. 2.926D/2010 al Curții Constituționale.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 3.790D/2010, având ca obiect excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție, precum și a dispozițiilor art. 1 alin. (1) și (31) și art. 4
alin. (1) din Ordonanța de urgență a Guvernului nr. 134/2005,
excepție ridicată de Iepan Petru Cocian și Mihai Halas în Dosarul
nr. 4.287/83/2009 al Tribunalului Satu Mare — Secția penală.

La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 3.855D/2010, având ca obiect excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție, excepție ridicată de Leontin Duță în Dosarul
nr. 6.295/325/2010 al Judecătoriei Timișoara.
La apelul nominal răspunde, pentru autorul excepției, avocat
Florin Kovacs, din cadrul Baroului Timiș.
Curtea, având în vedere obiectul excepțiilor de
neconstituționalitate ridicate în dosarele nr. 2.926D/2010,
nr. 3.790D/2010 și nr. 3.855D/2010, pune în discuție, din oficiu,
problema conexării cauzelor.
Avocatul autorului excepției Leontin Duță este de acord cu
conexarea cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 3.790D/2010 și
nr. 3.855 D/2010 la Dosarul nr. 2.926D/2010, care a fost primul
înregistrat.
Având cuvântul pentru autorul excepției, Leontin Duță,
apărătorul acestuia, solicită admiterea excepției astfel cum a fost
formulată, expunând pe larg motivele de neconstituționalitate
formulate în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.

6

MONITORUL OFICIAL AL ROMÂNIEI, PARTEA I, Nr. 402/8.VI.2011
C U R T E A,

având în vedere actele și lucrările dosarelor, reține următoarele:
Prin Încheierea din 17 iunie 2010, pronunțată în Dosarul
nr. 4.299/111/P/2007, Curtea de Apel Oradea — Secția penală
și pentru cauze cu minori a sesizat Curtea Constituțională
cu excepția de neconstituționalitate a dispozițiilor
Ordonanței de urgență a Guvernului nr. 43/2002 privind
Direcția Națională Anticorupție, precum și ale art. 1 alin. (1)
și alin. (31) și art. 4 alin. (1) din Ordonanța de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, excepție ridicată de Mihai
Dezsi.
Prin Încheierea din 7 iunie 2010, pronunțată în Dosarul
nr. 4.287/83/2009, Tribunalul Satu Mare — Secția penală a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, precum și ale art. 1 alin. (1)
și (31) și art. 4 alin. (1) din Ordonanța de urgență a
Guvernului nr. 134/2005, excepție ridicată de Iepan Petru
Cocian și Mihai Halas.
Prin Încheierea din 13 septembrie 2010, pronunțată în
Dosarul nr. 6.295/325/2010, Judecătoria Timișoara a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței
de urgență a Guvernului nr. 43/2002 privind Direcția
Națională Anticorupție, excepție ridicată de Leontin Duță.
În motivarea excepției de neconstituționalitate, similară
în dosarele conexate, se susține, în esență, că Ordonanța de
urgență a Guvernului nr. 134/2005 este neconstituțională
deoarece ăa fost adoptată sub noul regim constituțional care, în
conformitate cu dispozițiile art. 115 alin. (6) din Constituție,
exclude regimului de reglementare prin ordonanțe de urgență,
între altele, și regimul instituțiilor fundamentale ale statului”. Se
mai arată că ăeste evidentă fraudarea normelor constituționale —
câtă vreme vorbim de o structură înființată fără avizul Curții de
Conturi, care nu este în subordinea Guvernului — câtă vreme
Ministerul Public nu are un ministru în Guvern, apărând ca o
structură autonomă și independentă, în afara controlului
Guvernului”. În ceea ce privește dispozițiile art. 1 alin. (1) și (31)
și art. 4 alin. (1) din Ordonanța de urgență a Guvernului
nr. 43/2002, astfel cum au fost modificate prin Ordonanța de
urgență a Guvernului nr. 134/2005, se susține că sunt
neconstituționale, întrucât ăinstituie un organism paralel instituției
constituționale a Ministerului Public, instituție care trebuie să
funcționeze unitar și coerent, pe principiul legalității, al
imparțialității și al controlului ierarhic”. Se arată că prin textele
criticate se creează un ăstat în stat”, sustras ierarhiei
constituționale care trebuie să guverneze Ministerul Public.
Curtea de Apel Oradea — Secția penală și pentru cauze
cu minori consideră că excepția de neconstituționalitate este
neîntemeiată.
Tribunalul Satu Mare — Secția penală consideră că
excepția de neconstituționalitate este întemeiată, ăprin prisma
dispozițiilor art. 72 alin. (3) lit. h) din Constituția României, unde
se prevede că prin lege organică se reglementează organizarea
și funcționarea Consiliului Superior al Magistraturii, a instanțelor
judecătorești, a Ministerului Public și a Curții de Conturi”.
Judecătoria Timișoara consideră că excepția de
neconstituționalitate este neîntemeiată, ăîntrucât ordonanța de
urgență a fost aprobată prin lege de către Parlamentul
României”.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției se constată, din
examinarea încheierilor de sesizare, precum și a concluziilor
scrise formulate de autori, că acesta îl constituie dispozițiile
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 899 din 7 octombrie
2005, aprobată cu modificări prin Legea nr. 54/2006, publicată
în Monitorul Oficial al României, Partea I, nr. 226 din 13 martie
2006, precum și prevederile art. 1 alin. (1) și (31) și art. 4 alin. (1)
din Ordonanța de urgență a Guvernului nr. 43/2002, așa cum a
fost modificată prin Ordonanța de urgență a Guvernului
nr. 134/2005. Aceste din urmă texte legale au următorul conținut:
— Art. 1 alin. (1) și (31): ă(1) Prin prezenta ordonanță de
urgență se înființează Direcția Națională Anticorupție, ca
structură cu personalitate juridică, în cadrul Parchetului de pe
lângă Înalta Curte de Casație și Justiție, prin reorganizarea
Parchetului Național Anticorupție.
[... ]
(31) Procurorul general al Parchetului de pe lângă Înalta
Curte de Casație și Justiție conduce Direcția Națională
Anticorupție prin intermediul procurorului șef al acestei direcții.
Procurorul general al Parchetului de pe lângă Înalta Curte de
Casație și Justiție soluționează conflictele de competență
apărute între Direcția Națională Anticorupție și celelalte structuri
sau unități din cadrul Ministerului Public”.
— Art. 4 alin. (1): ăDirecția Națională Anticorupție este
condusă de un procuror șef care este asimilat prim-adjunctului
procurorului general al Parchetului de pe lângă Înalta Curte de
Casație și Justiție. Procurorul șef al Direcției Naționale
Anticorupție este ajutat de 2 procurori șefi adjuncți, asimilați
adjunctului procurorului general al Parchetului de pe lângă Înalta
Curte de Casație și Justiție.”
Dispozițiile Legii fundamentale invocate în motivarea
excepției sunt următoarele: art. 73 alin. (3) lit. l) potrivit căruia
organizarea și funcționarea Consiliului Superior al Magistraturii,
a instanțelor judecătorești, a Ministerului Public și a Curții de
Conturi se reglementează prin lege organică, art. 115 privind
delegarea legislativă, art. 116 privind organizarea ministerelor
și a altor organe de specialitate, art. 117 privind înființarea
ministerelor și art. 131 privind rolul Ministerului Public.
Examinând excepția de neconstituționalitate, astfel cum a
fost formulată, Curtea constată că dispozițiile legale criticate au
mai fost supuse controlului său din perspectiva unor critici
similare.
Astfel, prin Decizia nr. 1.706 din 17 decembrie 2009,
publicată în Monitorul Oficial al României, Partea I, nr. 42 din
19 ianuarie 2010, Curtea Constituțională a respins ca nefondată
excepția de neconstituționalitate a dispozițiilor Ordonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor
art. 1 alin. (1) și (31) și art. 4 alin. (1) din Ordonanța de urgență
a Guvernului nr. 43/2002 privind Direcția Națională Anticorupție,
statuând că este neîntemeiată critica potrivit căreia prin aceste
dispoziții se instituie un organism paralel instituției
constituționale a Ministerului Public. Aceasta întrucât Direcția

MONITORUL OFICIAL AL ROMÂNIEI, PARTEA I, Nr. 402/8.VI.2011
Națională Anticorupție a fost concepută ca structură cu
personalitate juridică în cadrul Ministerului Public, prin
reorganizarea Parchetului Național Anticorupție. Astfel, potrivit
art. 131 alin. (2) din Legea fundamentală, ăMinisterul Public își
exercită atribuțiile prin procurori constituiți în parchete, în
condițiile legii”, condiții care au stat și la fundamentarea
organizării și funcționării Direcției Naționale Anticorupție. Faptul
că în art. 1 alin. (31) din Ordonanța de urgență a Guvernului
nr. 43/2002 s-a prevăzut că procurorul general al Parchetului de
pe lângă Înalta Curte de Casație și Justiție conduce Direcția
Națională Anticorupție prin intermediul procurorului șef al acestei
direcții nu justifică susținerea că textul de lege este
neconstituțional. Dimpotrivă, având în vedere și prevederile
art. 132 alin. (1) din Constituție, potrivit cărora procurorii își
desfășoară activitatea pe baza principiilor legalității, imparțialității
și controlului ierarhic, se poate constata că dispozițiile legale
criticate nu constituie altceva decât o reflectare a principiilor
constituționale menționate și o subliniere a naturii juridice a
Direcției Naționale Anticorupție, aceea de magistratură specială
instituită pentru combaterea infracțiunilor de corupție.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față, neputând fi reținute, prin urmare,
criticile formulate în raport cu art. 116, 117 și 131 din Legea
fundamentală.
Curtea constată, totodată, că s-a mai pronunțat și asupra
criticii acelorași texte legale, formulată în raport cu dispozițiile
art. 115 alin. (4) și (6) din Constituție. Astfel, prin Decizia nr. 297
din 23 martie 2010, publicată în Monitorul Oficial al României,
Partea I, nr. 328 din 18 mai 2010, Curtea a reținut că actuala
Direcție Națională Anticorupție a fost înființată prin Ordonanța
de urgență a Guvernului nr. 43/2002 privind Parchetul Național
Anticorupție, publicată în Monitorul Oficial al României, Partea I,
nr. 244 din 11 aprilie 2002, care a fost aprobată cu modificări și
completări prin Legea nr. 503/2002, publicată în Monitorul Oficial
al României, Partea I, nr. 523 din 18 iulie 2002. La acea dată
era în vigoare Constituția din anul 1991, care nu condiționa
emiterea unei ordonanțe de urgență de îndeplinirea exigențelor
prevăzute în prezent în alin. (4) și (6) ale art. 115, iar Guvernul
a adoptat, în temeiul art. 114 alin. (4) din Legea fundamentală,
nerevizuită, actul de înființare a instituției în cauză. Ținând
seama însă de ăDecizia nr. 235/2005, prin care s-au declarat
neconstituționale prevederile prin care Parchetul Național
Anticorupție era competent cu investigarea infracțiunilor comise
de către deputați și senatori, segmentându-se astfel major
investigarea corupției la nivel înalt și influențându-se negativ
eficiența activității de luptă împotriva acestui fenomen, cu

7

implicații majore asupra procesului de integrare a României în
Uniunea Europeană, datorită neadaptării la cerințele europene
referitoare la justiție și combaterea corupției și având în vedere
cerința restrângerii competenței organismului specializat în
combaterea corupției la cazurile de mare corupție definite prin
calitatea făptuitorului și prin valoarea prejudiciilor, precum și a
eficientizării acestuia”, Guvernul a emis Ordonanța de urgență
a Guvernului nr. 134/2005, contestată în prezenta cauză. Prin
urmare, având în vedere rațiunea edictării actului normativ, așa
cum a fost arătată în preambulul său, Curtea a constatat că nu
sunt încălcate dispozițiile constituționale ale art. 115 alin. (4) din
Constituție, legiuitorul delegat fiind pe deplin legitimat în acest
sens.
Referitor la afectarea dispozițiilor constituționale ale art. 115
alin. (6), cu prilejul pronunțării Deciziei nr. 1.189 din 6 noiembrie
2008, publicată în Monitorul Oficial al României, Partea I, nr. 787
din 25 noiembrie 2008, Curtea Constituțională a statuat că ădin
interpretarea textului constituțional se poate deduce că
interdicția adoptării de ordonanțe de urgență este totală și
necondiționată atunci când menționează că «nu pot fi adoptate
în domeniul legilor constituționale» și că «nu pot viza măsuri de
trecere silită a unor bunuri în proprietate publică». În celelalte
domenii prevăzute de text, ordonanțele de urgență nu pot fi
adoptate dacă «afectează», dacă au consecințe negative, dar,
în schimb, pot fi adoptate dacă, prin reglementările pe care le
conțin, au consecințe pozitive în domeniile în care intervin”. Prin
urmare, a afecta presupune ăa suprima”, ăa aduce atingere”, ăa
prejudicia”, ăa vătăma”, ăa leza”, ăa antrena consecințe
negative”. Astfel, referitor la interdicția Guvernului de a adopta o
ordonanță de urgență în domeniul instituțiilor fundamentale ale
statului, în speță Ministerul Public, Curtea a constatat că fondul
reglementării constituit de dispozițiile Ordonanței de urgență a
Guvernului nr. 134/2005 nu afectează, în sensul arătat mai sus,
instituția Ministerului Public, transformarea Parchetului Național
Anticorupție în Direcția Națională Anticorupție fiind un imperativ
desprins, pe de o parte, din rațiuni de conformitate cu Legea
fundamentală și impuse la rândul lor de Decizia Curții
Constituționale nr. 235/2005, definitivă și general obligatorie, și,
pe de altă parte, din necesitatea îmbunătățirii activității acestei
structuri specializate. Întrucât prin natura și finalitatea
reglementării criticate nu s-au evidențiat aspecte negative
menite a perturba organizarea și funcționarea Ministerului
Public, Curtea a respins criticile formulate.
Aceste considerente au fundamentat, de altfel, și
pronunțarea de către Curtea Constituțională a Deciziei nr. 1.367
din 26 octombrie 2010, publicată în Monitorul Oficial al
României, Partea I, nr. 860 din 22 decembrie 2010, fiind valabile
și în prezenta cauză, deoarece nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a Guvernului nr. 43/2002 privind Direcția Națională Anticorupție, în
ansamblu, precum și a dispozițiilor art. 1 alin. (1) și (31) și art. 4 alin. (1) din Ordonanța de urgență a Guvernului nr. 43/2002 privind
Direcția Națională Anticorupție, așa cum au fost modificate prin Ordonanța de urgență a Guvernului nr. 134/2005, excepție ridicată
de Mihai Deszi în Dosarul nr. 4.299/111/P/2007 al Curții de Apel Oradea — Secția penală și pentru cauze cu minori, de Iepan
Petru Cocian și Mihai Halas în Dosarul nr. 4.287/83/2009 al Tribunalului Satu Mare — Secția penală și, în ceea ce privește
Ordonanța de urgență a Guvernului nr. 134/2005, de Leontin Duță în Dosarul nr. 6.295/325/2010 al Judecătoriei Timișoara.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

8

MONITORUL OFICIAL AL ROMÂNIEI, PARTEA I, Nr. 402/8.VI.2011
CURTEA CONSTITUȚIONALĂ

D E C I Z I A Nr. 422
din 7 aprilie 2011

referitoare la excepția de neconstituționalitate a dispozițiilor art. 611
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 611 din Codul de procedură penală, excepție
ridicată de Marioara Dumitru, Mihai Grigore, Gheorghe Stancu
și Ion Mihalache în Dosarul nr. 227/113/2010 al Tribunalului
Brăila — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 20 aprilie 2010, pronunțată în Dosarul
nr. 227/113/2010, Tribunalul Brăila — Secția penală a sesizat
Curtea Constituțională cu excepția de neconstituționalitate
a dispozițiilor art. 611 din Codul de procedură penală,
excepție ridicată de Marioara Dumitru, Mihai Grigore, Gheorghe
Stancu și Ion Mihalache.
În motivarea excepției de neconstituționalitate, se
susține, în esență, că dispozițiile de lege criticate sunt
neconstituționale, deoarece creează posibilitatea de a solicita
desemnarea altei instanțe doar procurorului, fără ca diferența
de tratament între acesta și inculpat să aibă o justificare
rezonabilă. Este adevărat că și inculpatul poate recurge la o
instituție similară, cea a strămutării, dar cererea de strămutare
poate fi introdusă doar în faza de judecată, în timp ce
desemnarea altei instanțe poate fi cerută doar de procuror. Se
mai arată că procurorul poate solicita desemnarea altei instanțe
pentru protejarea interesului public, în timp ce inculpatul nu
poate acționa pentru protejarea interesului său privat în timpul
urmăririi penale. Or, prevalența protecției interesului public, prin
anularea celui privat, este o caracteristică a statului polițienesc,
departe de ideea de stat de drept, la care face referire art. 1
alin. (3) din Constituție. Pentru aceste motive, se apreciază că
o astfel de reglementare este lipsită de justificare și permite
procurorului să obțină un avantaj față de inculpat, avantaj care
nu are nicio legătură cu calitatea specială a funcției de acuzare
în materie penală, fiind contrară principiului egalității armelor.

Reglementând în acest fel instituția ădesemnării”, legiuitorul a
nesocotit faptul că justiția este imparțială și egală pentru toți. Se
mai arată și că judecarea acestei cereri fără citarea părților și în
camera de consiliu pune partea în imposibilitatea de a se apăra,
ea neavând cunoștință despre o astfel de cerere, așa cum s-a
întâmplat în cauza de față.
Tribunalul Brăila — Secția penală consideră că excepția
de neconstituționalitate este întemeiată. În opinia instanței,
faptul că în cursul urmăririi penale numai procurorul poate cere
desemnarea altei instanțe pentru judecarea cauzei încalcă
dreptul la un proces echitabil al părților. Astfel, în speță, până la
finalizarea urmăririi penale, Parchetul a solicitat, în temeiul
art. 611 din Codul de procedură penală, desemnarea altei
instanțe decât Tribunalul Argeș pentru judecarea cauzei, având
în vedere calitatea inculpatei Marioara Dumitru (fost judecător la
Curtea de Apel Pitești). Înalta Curte de Casație și Justiție a
admis cererea și a stabilit ca Tribunalul Brăila să fie instanța
competentă. Se apreciază de către instanța în fața căreia a fost
ridicată excepția de neconstituționalitate că, în acest fel,
inculpatei i-a fost încălcat dreptul la apărare, deoarece judecata
s-a desfășurat fără citarea părților din dosar și în camera de
consiliu, aceasta neavând cunoștință de această cerere.
Instanța precizează, totodată, că doi dintre magistrații care au
efectuat urmărirea penală și au întocmit rechizitoriul au activat
în calitate de procurori la Parchetul de pe lângă Judecătoria
Brăila.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 611 din Codul de procedură penală, cu denumirea marginală
Desemnarea altei instanțe pentru judecarea cauzei, care are
următorul conținut:
ăProcurorul care efectuează sau supraveghează urmărirea
penală poate cere Înaltei Curți de Casație și Justiție să
desemneze o instanță egală în grad cu cea căreia i-ar reveni
competența să judece cauza în primă instanță, care să fie
sesizată în cazul în care se va emite rechizitoriul.

MONITORUL OFICIAL AL ROMÂNIEI, PARTEA I, Nr. 402/8.VI.2011
Dispozițiile art. 55 alin. 1, art. 56 alin. 1 și 2 și art. 61 se aplică
în mod corespunzător.
Înalta Curte de Casație și Justiție soluționează cererea în
camera de consiliu, în termen de 15 zile.
Înalta Curte de Casație și Justiție dispune, prin încheiere
motivată, fie respingerea cererii, fie admiterea cererii și
desemnarea unei instanțe egale în grad cu cea căreia i-ar reveni
competența să judece cauza în primă instanță, care să fie
sesizată în cazul în care se va emite rechizitoriul.
Încheierea prin care Înalta Curte de Casație și Justiție
soluționează cererea nu este supusă niciunei căi de atac.”
Dispozițiile constituționale invocate în susținerea excepției
sunt cele ale art. 1 — Statul român, art. 16 — Egalitate în
drepturi, art. 21 — Accesul liber la justiție, art. 24 — Dreptul la
apărare și ale art. 124 alin. (2) — Înfăptuirea justiției.
Examinând excepția de neconstituționalitate, astfel cum a
fost formulată, Curtea constată că asupra constituționalității
acestui text de lege s-a mai pronunțat, de exemplu, prin Decizia
nr. 1.163 din 11 decembrie 2007, publicată în Monitorul Oficial
al României, Partea I, nr. 31 din 15 ianuarie 2008.
Cu acel prilej, Curtea a reținut că instituția desemnării altei
instanțe, ca și cea a declinării de competență, nu are caracterul
unei judecăți, pentru că în cadrul acestei proceduri nu se
soluționează fondul cauzei, ci al unui incident în administrarea
justiției, inerent bunei funcționări a sistemului judiciar.
Ținând seama de natura instituției, ca și de imperativul
celerității procesului penal, nu se poate reține că textul de lege
este de natură să încalce sau să restrângă dreptul la apărare și
la un proces echitabil. Atât inculpatul, cât și celelalte părți își pot
exercita drepturile procesuale în fața instanței competente astfel
desemnate, precum și dreptul de a ataca prin mijloacele
prevăzute de lege hotărârea prin care se va soluționa cauza,
prin aceasta înțelegându-se chiar posibilitatea de a formula, în
temeiul art. 55 alin. 2 din Codul de procedură penală, o cerere
de strămutare.
Faptul că numai procurorul are calitatea de subiect de
sesizare a instanței supreme competente să hotărască asupra
desemnării altei instanțe în cazul emiterii actului de inculpare își
găsește justificarea în rolul constituțional al acestuia, așa cum
este prevăzut de art. 131 alin. (1) din Constituție, potrivit căruia,
ăÎn activitatea judiciară, Ministerul Public reprezintă interesele

9

generale ale societății și apără ordinea de drept, precum și
drepturile și libertățile cetățenilor”, sens în care organul de
urmărire penală este obligat să aibă un rol activ pentru aflarea
adevărului și lămurirea cauzei sub toate aspectele în vederea
unei juste soluționări a acesteia, prin aceasta înțelegându-se și
înlăturarea temeiurilor care pot constitui motiv de strămutare.
De asemenea, faptul că verificările prevăzute de textul de
lege criticat se realizează în camera de consiliu, fără citarea
părților, este în deplină concordanță cu art. 127 din Constituție,
potrivit cărora ăȘedințele de judecată sunt publice, afară de
cazurile prevăzute de lege”, și nu aduce atingere, în niciun mod,
dispozițiilor constituționale invocate. De altfel, și Curtea
Europeană a Drepturilor Omului a decis în același sens,
statuând că art. 6 din Convenția pentru apărarea drepturilor
omului și a libertăților fundamentale nu se aplică în materie,
deoarece procedura de desemnare a unei alte instanțe vizează
doar aspecte de competență și nu are ca obiect judecarea
cererilor cu privire la drepturile și obligațiile cu caracter civil sau
legate de o acuzație penală (Hotărârea din 18 septembrie 2001
pronunțată de Curtea Europeană a Drepturilor Omului în Cauza
Puelinckx contra Belgiei).
În ceea ce privește susținerea referitoare la încălcarea
liberului acces la justiție, Curtea a constatat că nici aceasta nu
poate fi primită, deoarece accesul la justiție înseamnă accesul
la instanțele de judecată, în componența cărora, potrivit art. 124
alin. (3) din Constituție, intră numai judecători independenți,
înzestrate, potrivit art. 126 alin. (2) din Constituție, cu
competența și cu procedurile stabilite prin lege, iar pe de altă
parte, este impropriu să se afirme lipsa de acces la justiție chiar
în cadrul desfășurării unui proces judiciar. De altfel, legiuitorul a
stabilit procedura desemnării altei instanțe în faza de urmărire
penală, tocmai în virtutea dreptului la un proces echitabil, care
presupune, între altele, dreptul la soluționarea cauzei într-un
termen rezonabil.
Întrucât nu au intervenit elemente noi, cele statuate de Curte
prin decizia mai sus menționată sunt valabile și în prezenta
cauză.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 611 din Codul de procedură penală, excepție
ridicată de Marioara Dumitru, Mihai Grigore, Gheorghe Stancu și Ion Mihalache în Dosarul nr. 227/113/2010 al Tribunalului Brăila —
Secția penală.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

10

MONITORUL OFICIAL AL ROMÂNIEI, PARTEA I, Nr. 402/8.VI.2011
CURTEA CONSTITUȚIONALĂ

D E C I Z I A Nr. 537
din 28 aprilie 2011

referitoare la excepția de neconstituționalitate a dispozițiilor art. 31 din Legea nr. 146/1997
privind taxele judiciare de timbru
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 31 din Legea nr. 146/1997 privind taxele
judiciare de timbru, excepție ridicată de Verona Sora și Floarea
Sora în Dosarul nr. 702/284/2010 al Judecătoriei Răcari.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 5 mai 2010, pronunțată în Dosarul
nr. 702/284/2010, Judecătoria Răcari a sesizat Curtea
Constituțională cu excepția de neconstituționalitate a
dispozițiilor art. 31 din Legea nr. 146/1997 privind taxele
judiciare de timbru, excepție ridicată de Verona Sora și Floarea
Sora.
În motivarea excepției de neconstituționalitate se susține,
în esență, că prin introducerea expertizei întocmite de camerele
notarilor publici drept criteriu de apreciere a valorii orientative a
bunurilor imobile, se încalcă dispozițiile art. 21 din Constituție.
Aceasta întrucât, atâta vreme cât părțile au convenit să se
adreseze unui notar și să încheie un antecontract, stabilind
valoarea bunului, nu se poate stabili o altă valoare a acestuia
printr-o expertiză a notarilor. În aceeași opinie, textul de lege
criticat este menit să apere un interes de castă, acela al
notarilor, și încalcă prevederile constituționale privind înfăptuirea
justiției, câtă vreme justiția nu se mai înfăptuiește în numele legii,
ci ăîn numele expertizei notariale”. Astfel, judecătorii se supun
nu numai legii, ci unui act extrajudiciar, chiar dacă legea face
trimitere la el.
Judecătoria Răcari nu și-a exprimat opinia cu privire la
excepția de neconstituționalitate invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 31
din Legea nr. 146/1997 privind taxele judiciare de timbru,
publicată în Monitorul Oficial al României, Partea I, nr. 173 din
29 iulie 1997, cu modificările și completările ulterioare, și care au
următorul cuprins:
— Art. 31: ă(1) Cererile introduse la instanțele judecătorești,
prin care se solicită pronunțarea unei hotărâri judecătorești care
ține loc de act autentic de înstrăinare a unor bunuri imobile, se
taxează potrivit prevederilor art. 2 alin. (1), la valoarea imobilului.
(2) Taxarea cererilor prevăzute la alin. (1) se face la valoarea
imobilului declarat de părți. În cazul în care valoarea declarată
de părți este inferioară valorii orientative stabilite prin expertiza
întocmită de camerele notarilor publici, taxarea cererilor se va
face la această din urmă valoare.
(3) Dispozițiile alin. (1) și (2) se aplică în mod corespunzător
și la taxarea cererilor în materie de moștenire.
(4) Instanțele de judecată vor solicita la începutul fiecărui an
camerelor notarilor publici expertizele privind stabilirea valorilor
orientative ale bunurilor imobile din circumscripția teritorială a
instanței.”
Textele constituționale invocate în susținerea excepției sunt
cele ale art. 21 privind accesul liber la justiție și ale art. 124
privind înfăptuirea justiției.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată și
urmează a fi respinsă.
Astfel, expertiza prevăzută de textul de lege criticat constituie
un criteriu suficient de obiectiv și precis în funcție de care să fie
calculată taxa judiciară de timbru, având în vedere entitatea care
le dispune (Camera Notarilor Publici) și persoanele care le
întocmesc (experți). Raportarea la aceste expertize evită
declararea valorii imobilului la cote inferioare valorii sale de
circulație în scopul plății unei taxe judiciare de timbru mult

MONITORUL OFICIAL AL ROMÂNIEI, PARTEA I, Nr. 402/8.VI.2011
diminuate față de situația în care s-ar fi stabilit valoarea reală
de circulație a bunului imobil.
De altfel, autorii excepției nu contestă taxarea la valoare a
acțiunii, ci doar obiectivitatea expertizei dispuse de camera
notarilor publici și imposibilitatea judecătorului de a dispune o
altă expertiză. Or, pe tot parcursul procesului judecătorul trebuie
să manifeste o atitudine activă, astfel încât, dacă există indicii
care demonstrează existența unor diferențe vădite între
valoarea de circulație a imobilului stabilită prin expertiza camerei

11

notarilor publici și cea reală, va putea face aplicarea art. 201 și
a următoarelor din Codul de procedură civilă, întrucât textul de
lege criticat nu îi interzice, expres sau implicit, acest lucru.
În acest sens Curtea s-a pronunțat în jurisprudența sa, prin
Decizia nr. 1.613 din 16 decembrie 2010, publicată în Monitorul
Oficial al României, Partea I, nr. 70 din 27 ianuarie 2011, și prin
Decizia nr. 948 din 6 iulie 2010, publicată în Monitorul Oficial al
României, Partea I, nr. 546 din 4 august 2010, ale căror
considerente sunt valabile și în prezenta cauză.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 din Legea nr. 146/1997 privind taxele
judiciare de timbru, excepție ridicată de Verona Sora și Floarea Sora în Dosarul nr. 702/284/2010 al Judecătoriei Răcari.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea anexei la Hotărârea Guvernului nr. 272/2011 pentru aprobarea bugetului
de venituri și cheltuieli al Ministerului Dezvoltării Regionale și Turismului privind activitatea
de privatizare pe anul 2011
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului nr. 272/2011
pentru aprobarea bugetului de venituri și cheltuieli al Ministerului
Dezvoltării Regionale și Turismului privind activitatea de privatizare

pe anul 2011, publicată în Monitorul Oficial al României, Partea I,
nr. 213 din 28 martie 2011, se modifică și se înlocuiește cu anexa
care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu

București, 1 iunie 2011.
Nr. 561.

B U G E T U L D E V E N I T U R I Ș I C H E LT U I E L I

*) Anexa este reprodusă în facsimil.

al Ministerului Dezvoltării Regionale și Turismului privind activitatea de privatizare pe anul 2011

ANEXĂ*)
(Anexa la Hotărârea Guvernului nr. 272/2011)

12
MONITORUL OFICIAL AL ROMÂNIEI, PARTEA I, Nr. 402/8.VI.2011

MONITORUL OFICIAL AL ROMÂNIEI, PARTEA I, Nr. 402/8.VI.2011

13

14

MONITORUL OFICIAL AL ROMÂNIEI, PARTEA I, Nr. 402/8.VI.2011

MONITORUL OFICIAL AL ROMÂNIEI, PARTEA I, Nr. 402/8.VI.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea textului notelor verbale, semnate la Astana la 9 martie 2011 și, respectiv,
la București la 3 mai 2011, care constituie Schimbul de instrumente pentru corectarea
erorilor materiale în textul Acordului dintre Guvernul României și Guvernul Republicii Kazahstan
privind promovarea și protejarea reciprocă a investițiilor, semnat la Astana la 2 martie 2010
În baza art. 29 alin. (7) din Legea nr. 590/2003 privind tratatele,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se publică în Monitorul Oficial al României,
Partea I, textul notelor verbale care constituie schimbul de
instrumente, semnate la Astana la 9 martie 2011, și respectiv,
la București la 3 mai 2011, pentru corectarea erorilor materiale
în textul Acordului dintre Guvernul României și Guvernul

Republicii Kazahstan privind promovarea și protejarea
reciprocă a investițiilor, semnat la Astana la 2 martie 2010.
Notele verbale, care constituie schimbul de instrumente, sunt
prevăzute în anexa care face parte integrantă din prezentul
ordin.

Ministrul afacerilor externe,
Teodor Baconschi
București, 13 mai 2011.
Nr. 460.
ANEXĂ

REPUBLICA KAZAHSTAN

Ministerul Afacerilor Externe
Nr. 09-2/1219
Ministerul Afacerilor Externe al Republicii Kazahstan prezintă salutul său Ministerului Afacerilor Externe al României și are
onoarea de a comunica următoarele:
Pe parcursul ratificării Acordului dintre Guvernul Republicii Kazahstan și Guvernul României privind promovarea și protejarea
reciprocă a investițiilor, din 2 martie 2010 (denumit în continuare Acord), au fost identificate unele erori materiale în textul în limba kazahă.
În această privință, partea kazahă are onoarea să propună introducerea în textul Acordului a următoarelor modificări și
completări:
— la subpunctul c) punctul 2, după cuvântul ăkeлгeн” se adaugă cuvântul ăжумыс”;
— la punctul 3, cuvântul ăпроценттeрдi” se înlocuiește cu cuvântul ăпайыздарды”;
— la paragraful I punctul 4, înaintea cuvântului ăKaзакстан Республикасына” se introduce semnul ă—”;
— la paragraful II punctul 4, înaintea cuvântului ăРумынияга” se introduce semnul ă—”;
— la punctul 2 articolul 3, cuvântul ăшегiне” se înlocuiește cu cuvântul ăшегiнде”;
— la articolul 4 punctul 1, la subpunctul a), cuvântul ăустау” se înlocuiește cu cuvântul ăколдау”, iar cuvântul ăкуралдaр”
se înlocuiește cu cuvântul ăкаражат”;
— la paragraful VIII, după cuvântul ăжагдайда” (în cazul în care), cuvântul ăкезiнде” (la momentul potrivit) se exclude;
— la punctul 3, după cuvântul ăcəйkec”, cuvântul ăнын” se exclude;
— la articolul 5 punctul 2, în prima propoziție, cuvântul ăтенесуге” se înlocuiește cu cuvântul ăтенестiрiлуге”;
— la propoziția a treia, cuvântul ăпроценттi” se înlocuiește cu cuvântul ăпайызды”;
— la propoziția a patra, cuvântul ăпринциптерiне” se înlocuiește cu cuvântul ăкагидаттарына”;
— la articolul 6, cuvântul ăбулiдiктiн” se înlocuiește cu cuvântul ăбулiктiн”;
— în preambulul articolului 14 punctul 1, cuvântul ăавтоматты турде” se înlocuiește cu cuvântul ăөздiгiнен”;
— la punctul 3, cuvântul ăденонсация” se înlocuiește cu cuvântul ăkушун жою”.
În cazul acordului părții române cu privire la modificările sus-menționate, Ministerul Afacerilor Externe al Republicii
Kazahstan propune ca prezenta notă, precum și nota verbală de răspuns a Ministerului Afacerilor Externe al României să fie
considerate părți integrante ale Acordului, conform prevederilor subpct. b) pct. 1 art. 79 din Convenția de la Viena din anul 1969
privind tratatele internaționale.
Ministerul Afacerilor Externe al Republicii Kazahstan ar fi recunoscător pentru primirea răspunsului din partea Ministerului
Afacerilor Externe al României în perioada următoare.
Ministerul Afacerilor Externe al Republicii Kazahstan folosește acest prilej pentru a reînnoi asigurarea sa cu privire la
deosebita considerație pentru Ministerul Afacerilor Externe al României.
Astana, 9 martie 2011
Ministerului Afacerilor Externe al României
București

16

MONITORUL OFICIAL AL ROMÂNIEI, PARTEA I, Nr. 402/8.VI.2011
Nr. H2-1/1589

Ministerul Afacerilor Externe al României prezintă salutul său Ambasadei Republicii Kazahstan la București și are onoarea
de a confirma primirea, la data de 18 martie 2011, a Notei verbale a Ministerului Afacerilor Externe al Republicii Kazahstan nr. 092/1219 din 9 martie 2011, referitoare la îndreptarea erorilor materiale identificate în textul în limba kazahă a Acordului dintre
Guvernul României și Guvernul Republicii Kazahstan privind promovarea și protejarea reciprocă a investițiilor, semnat la
Astana la 2 martie 2010.
Ministerul Afacerilor Externe al României are onoarea de a confirma faptul că propunerile părții kazahe de îndreptare a
erorilor materiale, precizate în Nota verbală nr. 09-2/1219 din 9 martie 2011, sunt acceptabile pentru partea română, după cum
urmează:
— la subpunctul c) punctul 2, după cuvântul ăkeлгeн” se adaugă cuvântul ăжумыс”;
— la punctul 3, cuvântul ăпроценттeрдi” se înlocuiește cu cuvântul ăпайыздарды”;
— la paragraful I punctul 4, înaintea cuvântului ăKaзакстан Республикасына” se introduce semnul ă—”;
— la paragraful II punctul 4, înaintea cuvântului ăРумынияга” se introduce semnul ă—-”;
— la punctul 2 articolul 3, cuvântul ăшегiне” se înlocuiește cu cuvântul ăшегiнде”;
— la articolul 4 punctul 1, la subpunctul a), cuvântul ăустау” se înlocuiește cu cuvântul ăколдау”, iar cuvântul ăкуралдaр”
se înlocuiește cu cuvântul ăкаражат”;
— la paragraful VIII, după cuvântul ăжагдайда” (în cazul în care), cuvântul ăкезiнде” (la momentul potrivit) se exclude;
— la punctul 3, după cuvântul ăcəйkec”, cuvântul ăнын” se exclude;
— la articolul 5 punctul 2, în prima propoziție, cuvântul ăтенесуге” se înlocuiește cu cuvântul ăтенестiрiлуге”;
— la propoziția a treia, cuvântul ăпроценттi” se înlocuiește cu cuvântul ăпайызды”;
— la propoziția a patra, cuvântul ăпринциптерiне” se înlocuiește cu cuvântul ăкагидаттарына”;
— la articolul 6, cuvântul ăбулiдiктiн” se înlocuiește cu cuvântul ăбулiктiн”;
— în preambulul articolului 14 punctul 1, cuvântul ăавтоматты турде” se înlocuiește cu cuvântul ăөздiгiнен”;
— la punctul 3, cuvântul ăденонсация” se înlocuiește cu cuvântul ăkушун жою”.
Ministerul Afacerilor Externe al României exprimă acordul său pentru ca această notă verbală de răspuns, împreună cu
nota verbală a Ministerului Afacerilor Externe din Republica Kazahstan, să reprezinte un schimb de instrumente, în conformitate
cu dispozițiile art. 79 din Convenția de la Viena cu privire la dreptul tratatelor, în vederea îndreptării erorilor materiale din textul în
limba kazahă a Acordului dintre Guvernul României și Guvernul Republicii Kazahstan privind promovarea și protejarea reciprocă
a investițiilor, semnat la Astana la 2 martie 2010.
Ministerul Afacerilor Externe al României folosește acest prilej pentru a reînnoi Ambasadei Republicii Kazahstan la
București asigurarea înaltei sale considerații.

București, 3 mai 2011
Ambasada Republicii Kazahstan la București

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 402/8.VI.2011 conține 16 pagini.

Prețul: 3,20 lei

&JUYDGY|523630]
ISSN 1453—4495

