PARTEA I

Anul 179 (XXIII) — Nr. 735

Miercuri, 19 octombrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ALE GUVERNULUI ROMÂNIEI
87. — Ordonanță de urgență pentru efectuarea investigațiilor
tehnice privind siguranța în cazul accidentelor din
sectorul de transport maritim ..........................................

2–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
553.

— Ordin al președintelui Autorității Naționale pentru
Reglementarea și Monitorizarea Achizițiilor Publice
pentru interpretarea art. 243 din Ordonanța de urgență
a Guvernului nr. 34/2006 privind atribuirea contractelor
de achiziție publică, a contractelor de concesiune de
lucrări publice și a contractelor de concesiune de
servicii ........................................................................

11–12

5.484. — Ordin al ministrului educației, cercetării, tineretului
și sportului pentru aprobarea Metodologiei privind
recunoașterea
și
echivalarea
competențelor
profesionale dobândite formal, nonformal sau informal
de către cadrele didactice care ocupă funcții de
educatori/educatoare, institutori/institutoare, învățători/
învățătoare, maistru-instructor, antrenor, în vederea
ocupării funcției didactice de profesor pentru
învățământul preșcolar, profesor pentru învățământul
primar, profesor de instruire practică, respectiv
profesor-antrenor în cluburile sportive școlare, palatele
și cluburile copiilor ......................................................

13–19

5.554. — Ordin al ministrului educației, cercetării, tineretului
și sportului privind aprobarea Regulamentului de organizare
și funcționare a casei corpului didactic ......................

20–31

2

MONITORUL OFICIAL AL ROMÂNIEI, PARTEA I, Nr. 735/19.X.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru efectuarea investigațiilor tehnice
privind siguranța în cazul accidentelor din sectorul de transport maritim
Având în vedere faptul că Parlamentul European și Consiliul Uniunii Europene au decis că ar trebui să se mențină un nivel
general ridicat de siguranță în transportul maritim din Europa și că ar trebui să se depună toate eforturile pentru a reduce numărul
de accidente și incidente maritime, precum și faptul că, în ciuda celor mai susținute eforturi ale Organizației Maritime Internaționale,
continuă să se producă accidente și incidente maritime, soldate cu pierderi de vieți omenești, pierderi de nave și poluare a mediului
marin,
luând în considerare faptul că siguranța navigatorilor și a pasagerilor, precum și protecția mediului marin pot fi îmbunătățite
prin efectuarea unor investigații tehnice, care să identifice circumstanțele și cauzele accidentelor și incidentelor maritime,
ținând seama de faptul că efectuarea promptă a unor investigații tehnice în caz de accidente maritime îmbunătățește
siguranța navigației, întrucât contribuie la prevenirea repetării unor astfel de accidente care duc la pierderi de vieți omenești și de
nave, precum și la poluarea mediului marin, care sunt elemente ce vizează interesul public și constituie situații de urgență și
extraordinare a căror reglementare nu poate fi amânată,
întrucât neadoptarea transpunerii Directivei 2009/18/CE a Parlamentului European și a Consiliului din 23 aprilie 2009 de
instituire a principiilor fundamentale care reglementează investigarea accidentelor din sectorul de transport maritim și de modificare
a Directivei 1999/35/CE a Consiliului și a Directivei 2002/59/CE a Parlamentului European și a Consiliului până la data de 17 iunie
2011 prin ordonanță de urgență ar conduce la sesizarea Curții de Justiție a Uniunii Europene cu o acțiune în constatarea încălcării
obligațiilor prevăzute de art. 258 și 260 din Tratatul privind funcționarea Uniunii Europene și la aplicarea de sancțiuni financiare
substanțiale, cu consecințe grave asupra bugetului de stat,
având în vedere că acestea constituie o situație extraordinară, de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență stabilește cadrul
juridic pentru efectuarea investigațiilor tehnice privind siguranța
în cazul accidentelor sau incidentelor din sectorul de transport
maritim și are ca scop îmbunătățirea siguranței maritime,
prevenirea poluării cauzate de nave și reducerea riscului
producerii unor accidente maritime pe viitor, prin următoarele
măsuri:
a) efectuarea promptă a unor investigații tehnice și
examinarea corespunzătoare a accidentelor și incidentelor
maritime în scopul determinării cauzelor acestora;
b) comunicarea precisă și în timp util a rezultatelor
investigațiilor tehnice privind siguranța, precum și a unor
propuneri de remediere a situației către părțile interesate.
(2) Investigațiile privind siguranța, reglementate prin prezenta
ordonanță de urgență, nu au ca obiect stabilirea răspunderii sau
a culpei.
(3) Fără a aduce atingere prevederilor alin. (2), raportul
investigației privind siguranța va prezenta concluziile referitoare
la cauzele accidentului sau incidentului, chiar dacă din acestea
s-ar putea stabili răspunderea ori vinovăția.
Art. 2. — (1) Prevederile prezentei ordonanțe de urgență se
aplică în cazul accidentelor și incidentelor maritime care:
a) implică o navă înmatriculată sub pavilion român;
b) se produc în apele teritoriale și apele interioare ale
României, așa cum sunt definite în Convenția Națiunilor Unite
asupra dreptului mării, încheiată la Montego Bay (Jamaica) la
10 decembrie 1982, ratificată prin Legea nr. 110/1996, denumită
în continuare UNCLOS;
c) implică interese majore ale statului român.
(2) Prezenta ordonanță de urgență nu se aplică în cazul
accidentelor sau incidentelor maritime care implică numai:
a) nave de război și militare sau alte nave care aparțin ori
sunt în exploatarea unui stat membru al Uniunii Europene și sunt
folosite exclusiv în scopuri guvernamentale necomerciale;

b) nave care nu sunt propulsate prin mijloace mecanice,
nave din lemn construite cu metode rudimentare, iahturi sau
ambarcațiuni de agrement neimplicate în activității comerciale,
cu excepția cazurilor în care acestea au ori vor avea un echipaj
și transportă sau vor transporta mai mult de 12 pasageri în
scopuri comerciale;
c) nave de navigație interioară care operează pe căi
navigabile interioare;
d) nave de pescuit cu o lungime mai mică de 15 metri;
e) platforme fixe de foraj marin.
Art. 3. — Pentru aplicarea prezentei ordonanțe de urgență,
termenii și expresiile de mai jos semnifică după cum urmează:
a) Codul pentru investigarea accidentelor și incidentelor
maritime — ăCodul de investigație a accidentelor”, așa cum este
definit în Ordinul ministrului transporturilor și infrastructurii
nr. 84/2010 privind publicarea acceptării Codului de standarde
internaționale și practici recomandate pentru investigația privind
siguranța în cazul accidentelor sau incidentelor maritime (Codul
de investigație a accidentelor), adoptat de Organizația Maritimă
Internațională prin Rezoluția MSC.255(84) a Comitetului
Securității Maritime din 16 mai 2008, denumit în continuare Cod;
b) stat care conduce investigația — statul care preia
responsabilitatea pentru conducerea și efectuarea investigației
tehnice privind siguranța, așa cum s-a stabilit de comun acord
cu statul/statele interesat/interesate în mod deosebit;
c) accident grav — un accident al unei nave, diferit de un
accident maritim foarte grav, care implică foc, explozie,
coliziune, eșuare, contact, pagube produse de vremea rea,
pagube produse de ghețuri, fisuri ale corpului navei sau
presupuse defecțiuni ale corpului navei, care au generat
imobilizarea motorului principal, avarii extinse ale suprastructurii
navei, avarii grave ale structurii navei, cum ar fi penetrarea
corpului navei sub linia de plutire, care au dus la punerea navei
în imposibilitate de continuare a voiajului, poluare, indiferent de
cantitate, o avarie care necesită remorcarea navei sau
intervenția de la uscat;

MONITORUL OFICIAL AL ROMÂNIEI, PARTEA I, Nr. 735/19.X.2011
d) linii directoare ale OMI privind tratamentul echitabil al
navigatorilor în caz de accident maritim — liniile directoare astfel
cum sunt anexate la Rezoluția LEG. 3(91) a Comitetului juridic
al Organizației Maritime Internaționale din 27 aprilie 2006
și aprobate de organul de conducere al Organizației
Internaționale a Muncii, în cadrul celei de-a 296-a reuniuni a sa
din 12—16 iunie 2006;
e) recomandare privind siguranța — orice propunere, inclusiv
în scopul înregistrării și controlului, efectuată de structura de
investigație a statului, care desfășoară sau conduce
investigațiile tehnice privind siguranța pe baza informațiilor
rezultate din investigația în cauză, ori de către Comisia
Europeană acționând pe baza unei analize abstracte a datelor
și a rezultatelor investigațiilor tehnice privind siguranța
desfășurate;
f) structura de investigație privind siguranța — organismul
tehnic permanent, specializat, din structura Ministerului
Transporturilor și Infrastructurii, aflat în subordinea directă a
ministrului transporturilor și infrastructurii, care este desemnat
să efectueze investigația tehnică privind siguranța în caz de
accidente și incidente maritime, potrivit prevederilor prezentei
ordonanțe de urgență, denumit în continuare SIPS;
g) investigatori privind siguranța — acele persoane din cadrul
SIPS sau persoanele numite în comisia de investigație prin ordin
al ministrului transporturilor și infrastructurii, denumite în
continuare investigatori;
h) accident foarte grav — un accident maritim așa cum este
definit în Ordinul ministrului transporturilor și infrastructurii
nr. 84/2010.
CAPITOLUL II
Desfășurarea investigației tehnice privind siguranța
Art. 4. — (1) Investigațiile tehnice privind siguranța se
efectuează cu operativitate, cât mai rapid și eficient cu putință și,
după caz, în colaborare cu autoritățile competente în domeniul
transportului naval, pentru desfășurarea normală a investigației.
(2) SIPS poate colabora pe parcursul investigației tehnice
privind siguranța cu autoritățile competente să desfășoare
anchetele judiciare, pentru asigurarea accesului la probele
investigației, această colaborare efectuându-se astfel încât să
nu împiedice sau să nu îngreuneze activitatea organelor
judiciare.
(3) Fără a aduce atingere prevederilor alin. (2), investigațiile
tehnice privind siguranța, în cazul accidentelor sau incidentelor
din sectorul de transport maritim, se desfășoară independent de
anchetele efectuate de autoritățile judiciare, companiile de
asigurare, autorități de reglementare, precum și de investigațiile
efectuate de orice altă parte, care au ca scop stabilirea
răspunderii sau a vinovăției.
(4) Investigațiile tehnice privind siguranța nu pot fi
împiedicate, suspendate sau întârziate în mod nejustificat de
anchetele ori investigațiile menționate la alin. (3).
(5) În cadrul investigațiilor tehnice privind siguranța
desfășurate de către statele membre ale Uniunii Europene,
SIPS poate coopera și acorda asistență reciprocă, potrivit
prevederilor art. 10, referitor la cadrul de cooperare permanentă,
sau poate delega către un alt stat membru al Uniunii Europene
sarcina de a desfășura astfel de investigații tehnice privind
siguranța, potrivit prevederilor art. 7.
Art. 5. — (1) Inițierea unei investigații tehnice privind
siguranța și constituirea comisiei de investigație, în cazul unui
accident sau incident maritim, se fac prin ordin al ministrului
transportului și infrastructurii, la propunerea SIPS.
(2) Potrivit prevederilor art. 8, SIPS va asigura efectuarea
unei investigații tehnice privind siguranța în cazul accidentelor
maritime foarte grave care:
a) implică o navă înmatriculată sub pavilion român, indiferent
de locul accidentului;

3

b) se produc în marea teritorială sau pe căile navigabile
interioare ale României, așa cum sunt definite de UNCLOS,
indiferent de pavilionul navei ori al navelor implicate în accident;
c) implică un interes deosebit al statului român indiferent de
locul accidentului și de pavilionul navei sau al navelor implicate.
(3) În cazul unor accidente maritime grave, SIPS realizează
o evaluare preliminară a circumstanțelor și, după caz, decide și
propune ministrului transporturilor și infrastructurii efectuarea
unei investigații tehnice privind siguranța. În cazul în care, în
urma evaluării circumstanțelor accidentului, nu consideră
necesară efectuarea unei investigații tehnice privind siguranța,
SIPS va înregistra motivele și va informa Comisia Europeană
potrivit prevederilor art. 18 alin. (2).
(4) SIPS poate propune ministrului transporturilor și
infrastructurii efectuarea unei investigații tehnice privind
siguranța în orice alte cazuri de accidente sau incidente
maritime.
(5) În luarea deciziei de începere a unei investigații tehnice
privind siguranța, potrivit prevederilor alin. (3) și (4), SIPS va lua
în considerare gravitatea accidentului ori a incidentului maritim,
tipul navei și/sau al mărfii în cauză și rolul pe care rezultatele
investigației tehnice privind siguranța îl pot avea în prevenirea
unor accidente și incidente pe viitor.
(6) În situația în care României îi revine rolul de stat care
conduce investigația tehnică privind siguranța, SIPS, în
cooperare cu structurile echivalente ale celorlalte state
interesate în mod deosebit, va decide domeniul de aplicare și
modalitățile practice de desfășurare a investigației tehnice
privind siguranța, în modul cel mai potrivit pentru îndeplinirea
obiectivului prezentei ordonanțe de urgență și în vederea
prevenirii unor accidente și incidente maritime pe viitor.
(7) SIPS inițiază investigația tehnică privind siguranța cât mai
curând posibil după producerea accidentului sau incidentului
maritim, dar nu mai târziu de două luni de la data producerii
acestuia.
Art. 6. — (1) Notificarea accidentelor maritime grave și foarte
grave se face telefonic către SIPS, de către:
a) comandanții navelor implicate în accident sau, în
imposibilitatea de exercițiu al acestora, de către înlocuitorii lor
ierarhici, prompt, după producerea accidentului;
b) căpitanul șef al căpităniei portului românesc în a cărui
zonă de jurisdicție s-a produs accidentul, prompt, după primirea
informației despre producerea accidentului.
(2) Notificarea telefonică prevăzută la alin. (1) va conține
informațiile prevăzute în anexa nr. 1.
(3) În maximum 24 de ore, după notificarea telefonică
prevăzută la alin. (1), căpitanul șef al căpităniei portului
românesc în a cărui zonă de jurisdicție s-a produs accidentul va
transmite către SIPS un mesaj fax sau e-mail care va conține
informațiile prevăzute în anexa nr. 2.
(4) Pentru accidentele maritime, altele decât cele grave sau
foarte grave, ori pentru incidentele maritime, căpitanul șef al
căpităniei portului românesc în a cărui zonă de jurisdicție s-a
produs accidentul va transmite informațiile prevăzute în anexa
nr. 2 prin mesaj fax sau e-mail către SIPS, în maximum 24 de
ore de la data producerii accidentului ori incidentului.
(5) Detaliile de contact pentru efectuarea notificării
accidentelor sau incidentelor se stabilesc prin ordin al ministrului
transporturilor și infrastructurii.
(6) SIPS poate solicita detalii suplimentare asupra oricărui
accident sau incident maritim pentru care a fost notificat, în
condițiile art. 6.
Art. 7. — (1) În investigarea oricărui accident sau incident
maritim, SIPS colaborează cu structurile de investigație ale altor
state membre ale Uniunii Europene, pe principiul efectuării unei
singure investigații tehnice privind siguranța și al acceptării
participării la investigație a oricărui alt stat membru al Uniunii
Europene interesat în mod deosebit.

4

MONITORUL OFICIAL AL ROMÂNIEI, PARTEA I, Nr. 735/19.X.2011

(2) SIPS cooperează cu structurile de investigație ale unuia
sau mai multor state membre ale Uniunii Europene interesate
în mod deosebit, pentru a decide rapid și de comun acord care
este statul membru care să conducă investigația. În cadrul
acestei cooperări, SIPS depune toate eforturile pentru a ajunge
la un acord comun asupra procedurilor de investigare.
(3) În cadrul acordului încheiat potrivit prevederilor alin. (2),
un alt stat interesat în mod deosebit are același drept de acces
la martori și probe cu statul care conduce investigația și, de
asemenea, are dreptul ca punctul său de vedere să fie luat în
considerare de statul care conduce investigația tehnică privind
siguranța.
(4) SIPS efectuează o investigație tehnică privind siguranța
în paralel cu structura de investigație a unui alt stat membru al
Uniunii Europene asupra aceluiași accident sau incident
maritim, doar în situații de excepție, caz în care notifică Comisiei
Europene despre motivele acestei acțiuni.
(5) În cazul investigațiilor menționate la alin. (4), SIPS
cooperează cu structura de investigație a altui stat, în special
prin schimbul de informații pertinente culese pe parcursul
investigațiilor, pentru a ajunge la concluzii comune, în măsura în
care acest lucru este posibil.
(6) Fără a aduce atingere prevederilor alin. (1), SIPS este
responsabil pentru desfășurarea investigației tehnice privind
siguranța și a coordonării cu structurile de investigație ale altor
state membre interesate în mod deosebit, până în momentul
stabilirii de comun acord a statului care să conducă investigația.
(7) Fără a aduce atingere obligațiilor asumate în temeiul
prezentei ordonanțe de urgență și ale dreptului internațional,
SIPS poate, după caz, să delege structurii de investigație a unui
alt stat membru al Uniunii Europene, în baza unui acord
reciproc, sarcina de a conduce o investigație tehnică privind
siguranța sau de a îndeplini misiuni precise în cadrul unei astfel
de investigații.
(8) SIPS inițiază și răspunde de investigația tehnică privind
siguranța, precum și de coordonarea cu structurile de
investigație ale altor state membre ale Uniunii Europene
interesate în mod deosebit, până în momentul în care, potrivit
prevederilor alin. (2), se stabilește de comun acord statul care să
conducă investigația, în cazul în care:
a) o navă tip feribot Ro-Ro sau o navă de pasageri de mare
viteză este implicată într-un accident ori incident maritim produs
în apele teritoriale sau interioare ale României, așa cum sunt
definite de UNCLOS;
b) o navă tip feribot Ro-Ro sau o navă de pasageri de mare
viteză este implicată într-un accident ori incident maritim produs
în afara apelor teritoriale ale statelor membre ale Uniunii
Europene, iar înainte de producerea accidentului sau
incidentului, ultima escală a navei a fost într-un port românesc.
CAPITOLUL III
Structura de investigație privind siguranța
Art. 8. — (1) Au calitatea de investigatori persoanele din
cadrul SIPS și persoanele numite în comisia de investigație prin
ordin al ministrului transporturilor și infrastructurii, la propunerea
SIPS.
(2) Comisia de investigație și membrii numiți în comisia de
investigație își desfășoară activitatea sub conducerea și
coordonarea SIPS.
(3) Propunerea persoanelor care vor fi numite membri în
comisia de investigație are în vedere competența în chestiunile
legate de accidente și incidente maritime, calificarea și
experiența practică în domeniul transportului maritim, al navelor
și al navigației.
(4) SIPS poate culege și analiza date tehnice care privesc
siguranța în transportul maritim, în scopul prevenirii accidentelor,
în măsura în care aceste activități nu afectează capacitatea de
a efectua investigațiile tehnice privind siguranța și nu determină

asumarea de responsabilități în probleme de reglementare,
administrative sau de standardizare.
(5) Persoanele din cadrul SIPS au dreptul la legitimația de
investigator, iar membrii comisiei de investigație au dreptul la
legitimația provizorie de investigator.
(6) Forma, modelul și conținutul legitimației de investigator,
ale legitimației provizorii de investigator și ale insignei de
investigator se stabilesc prin ordin al ministrului transporturilor și
infrastructurii.
(7) Legitimația provizorie de investigator are o durată a
valabilității limitată, durată care se va stabili prin ordinul
ministrului transporturilor și infrastructurii prevăzut la alin. (6).
(8) Exercitarea atribuțiilor, drepturilor și competențelor
investigatorilor se face în baza prevederilor prezentei ordonanțe
de urgență, a actelor normative emise în aplicarea acesteia și a
legitimației de investigator sau a legitimației provizorii de
investigator.
(9) Ministrul transporturilor și infrastructurii, la propunerea
SIPS, poate aproba ca investigatorilor unei alte structuri de
investigație, căreia i-a fost delegată sarcina de investigare
tehnică privind siguranța potrivit prevederilor art. 7 alin. (8), să li
se pună la dispoziție toate informațiile pertinente pentru
desfășurarea investigației tehnice privind siguranța și să li se
asigure accesul la probe.
(10) În desfășurarea investigațiilor tehnice privind siguranța,
acționând independent sau, după caz, în colaborare cu
autoritățile competente să efectueze anchetele judiciare,
investigatorii posesori ai legitimațiilor prevăzute la alin. (5) au
acces la toate informațiile pertinente pentru desfășurarea
investigației și, prin urmare, sunt autorizați:
a) să aibă acces liber la orice zonă relevantă sau la locul
accidentului, precum și la orice navă, epavă ori structură,
inclusiv la încărcătură, echipament sau resturi;
b) să asigure alcătuirea imediată a unei liste de probe,
precum și căutarea și înlăturarea controlată a epavei, a resturilor
sau a altor componente ori substanțe, în vederea examinării sau
analizării acestora;
c) să solicite examinarea sau analizarea elementelor
prevăzute la lit. b) și să aibă acces liber la rezultatele examinării
ori analizării respective;
d) să aibă acces liber la toate informațiile utile și datele
înregistrate, inclusiv la datele înregistratorului parametrilor de
navigație, denumit în continuare VDR/S-VDR, legate de navă,
voiaj, încărcătură, echipaj sau orice altă persoană, obiect,
condiție ori circumstanță, precum și să copieze și să utilizeze
informațiile și datele respective;
e) să aibă acces liber la rezultatele examinării corpurilor
victimelor sau ale testelor realizate asupra probelor prelevate
de la acestea;
f) să solicite și să aibă acces liber la rezultatele examinărilor
asupra persoanelor implicate în manevrarea navei sau asupra
oricărei alte persoane implicate ori ale testelor efectuate asupra
probelor care provin de la persoanele respective;
g) să examineze martorii în absența oricărei persoane ale
cărei interese s-ar putea considera că împiedică investigația
tehnică privind siguranța;
h) să ia declarații de la părțile implicate și de la martorii la
evenimentul în cauză;
i) să obțină registrele de control și orice altă informație
relevantă deținută de statul de pavilion, armatori, societăți de
clasificare sau orice altă parte implicată, ori de câte ori părțile
respective ori reprezentanții lor sunt stabilite/stabiliți într-un stat
membru al Uniunii Europene;
j) să solicite și să li se acorde asistență în cadrul investigației
tehnice privind siguranța de către autoritățile și instituțiile
publice, companiile naționale, regiile autonome sau operatorii
economici care desfășoară activitate în domeniul transportului
maritim, aflați în subordinea, coordonarea ori sub autoritatea
Ministerului Transporturilor și Infrastructurii, și de către

MONITORUL OFICIAL AL ROMÂNIEI, PARTEA I, Nr. 735/19.X.2011
autoritățile de supraveghere și pază a coastei, operatorii
serviciului de trafic maritim, autoritățile responsabile cu
operațiunile de căutare și salvare, piloții și personalul altor
servicii portuare sau maritime;
k) să efectueze măsurători, fotografii sau înregistrări pe care
le consideră necesare investigației tehnice privind siguranța;
l) să solicite prezentarea, inspectarea și efectuarea de copii
ale oricăror probe materiale sau documentare menționate la
art. 13;
m) în contextul lit. l), pentru copiile efectuate sau probele
prelevate, să solicite persoanelor competente autentificarea
copiei conform cu originalul ori autenticitatea probei prelevate.
(11) Pe perioada în care o investigație tehnică privind
siguranța se desfășoară la bordul unei nave, comandantul acelei
navei, în calitate de reprezentant legal al proprietarului sau al
operatorului navei, are obligația și responsabilitatea de a asigura
accesul investigatorilor la probele investigației potrivit
prevederilor alin. (10).
(12) SIPS este autorizat să acționeze pentru culegerea și
analizarea probelor unui accident sau incident imediat după ce
a primit notificarea despre producerea acestuia.
(13) Ministerul Transporturilor și Infrastructurii alocă resurse
materiale și financiare suficiente, pentru ca SIPS să își
îndeplinească funcțiile în mod independent, și menține un număr
corespunzător de angajați, în particular investigatori calificați, cu
atribuții în investigarea accidentelor din sectorul de transport
maritim, astfel încât aceștia să își poată duce la îndeplinire
sarcinile și să fie în permanență disponibili pentru efectuarea
investigațiilor tehnice privind siguranța.
(14) În cazul catastrofelor navale, Guvernul României alocă
SIPS sume din Fondul de rezervă bugetară la dispoziția
Guvernului, prin bugetul Ministerului Transporturilor și
Infrastructurii, pentru investigația tehnică privind siguranța
evenimentului.
(15) SIPS poate îmbina sarcinile pe care i le atribuie prezenta
ordonanță de urgență cu activitatea de investigare legată de alte
evenimente decât accidentele maritime, cu condiția ca astfel de
investigații să nu îi pună în pericol independența.
Art. 9. — (1) Fără a aduce atingere prevederilor Legii
nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare,
următoarele informații au caracter confidențial și nu se folosesc
decât în scopurile investigației tehnice privind siguranța,
exceptând cazurile în care autoritățile competente hotărăsc că
există un interes public prioritar în favoarea divulgării acestora:
a) orice declarații ale martorilor, alte declarații, proceseverbale, precum și probe sau documente probatorii, înregistrate
ori primite de către SIPS în cursul investigațiilor tehnice privind
siguranța;
b) informații care dezvăluie identitatea persoanelor care au
furnizat probe în contextul investigației tehnice privind siguranța;
c) informații privind persoanele implicate în accidentul sau
incidentul maritim, care sunt deosebit de sensibile, ori informații
de natură privată, inclusiv informațiile privind sănătatea
acestora.
(2) Fără a aduce atingere prevederilor alin. (1), analizele
tehnice independente asupra unei investigații în curs,
considerate de către SIPS, pot fi făcute publice.
CAPITOLUL IV
Colaborarea SIPS cu structurile de investigație
ale altor state
Art. 10. — (1) SIPS colaborează cu structurile de investigație
ale statelor membre ale Uniunii Europene și Comisia
Europeană, în Cadrul de cooperare permanentă, în măsura
necesară realizării obiectivului prezentei ordonanțe de urgență.
(2) SIPS colaborează cu structurile de investigație ale
celorlalte state membre ale Uniunii Europene, pentru a stabili

5

de comun acord cele mai bune modalități de cooperare care să
permită:
a) folosirea în comun a aparaturii, a spațiilor și a
echipamentului necesar investigațiilor de natură tehnică asupra
epavei și a echipamentului navei și asupra altor obiecte utile
investigației tehnice privind siguranța, inclusiv extragerea și
analiza informațiilor din VDR/S-VDR și din alte dispozitive
electronice;
b) asistența tehnică reciprocă sau expertiza necesară
îndeplinirii unor anumite sarcini;
c) obținerea și utilizarea în comun a informațiilor relevante
pentru analiza datelor privind accidentele și pentru a face
recomandările adecvate privind siguranța la nivel comunitar;
d) elaborarea de principii comune pentru monitorizarea
respectării recomandărilor privind siguranța și pentru adaptarea
metodelor de investigare la progresul tehnic și științific;
e) gestionarea în mod adecvat a alertelor de urgență potrivit
prevederilor art. 17;
f) instituirea normelor de confidențialitate pentru utilizarea în
comun, cu respectarea reglementărilor naționale, a declarațiilor
martorilor și pentru prelucrarea datelor și a altor informații
prevăzute la art. 9, inclusiv în relație cu statele terțe;
g) organizarea, în cazul în care este necesar, a activităților
individuale de formare a investigatorilor;
h) promovarea cooperării cu structurile de investigație ale
statelor terțe și cu organizațiile internaționale de investigare a
accidentelor maritime în domeniile reglementate de prezenta
ordonanță de urgență;
i) punerea la dispoziția structurilor de investigație care
desfășoară investigațiile tehnice privind siguranța a oricăror
informații pertinente.
Art. 11. — (1) Activitățile desfășurate de SIPS în cadrul unei
investigații tehnice privind siguranța, care implică două sau mai
multe state membre ale Uniunii Europene, se efectuează cu titlu
gratuit.
(2) În condițiile în care SIPS nu este implicată în investigația
tehnică privind siguranța împreună cu structura de investigație
a unui alt stat membru și se solicită asistența, către sau de către
acel stat, modul în care sunt suportate cheltuielile ocazionate
se stabilesc de comun acord.
Art. 12. — (1) În investigațiile tehnice privind siguranța, SIPS
cooperează cu structurile de investigație ale statelor terțe
interesate în mod deosebit și autorizează participarea de comun
acord a acestora în orice stadiu al investigațiilor pe care le
conduce.
(2) Pe parcursul cooperării cu structurile de investigație ale
statelor terțe interesate în mod deosebit, care efectuează o
investigație tehnică privind siguranța, SIPS nu va aduce
modificări modului de desfășurare a investigațiilor tehnice privind
siguranța și cerințelor de raportare stabilite prin prezenta
ordonanță de urgență.
(3) SIPS poate decide neefectuarea unei investigații paralele
în cazul unei investigații tehnice privind siguranța, desfășurate
de un stat terț interesat în mod deosebit, cu condiția ca
investigația respectivă să fie efectuată potrivit Codului.
CAPITOLUL V
Protejarea probelor și documentelor probatorii
Art. 13. — (1) În urma producerii unui accident sau incident
maritim potrivit prevederilor art. 2, comandanții navelor implicate
sau, în imposibilitatea de exercițiu a acestora, înlocuitorii lor
ierarhici au obligația și responsabilitatea să se asigure că sunt
păstrate în siguranță și că nu se face niciun fel de modificare,
adăugire, înregistrare, supraînregistrare sau înscrisuri privind
perioada anterioară ori ulterioară accidentului, precum și
perioada concomitentă cu acesta, în următoarele probe și
documente probatorii:
a) hărți maritime;
b) jurnale de bord;

6

MONITORUL OFICIAL AL ROMÂNIEI, PARTEA I, Nr. 735/19.X.2011

c) înregistrările scrise, electronice și magnetice sau realizate
în orice alt mod și în mod prioritar informațiile de la VDR/S-VDR;
d) alte documente sau înregistrări care se consideră că ar
putea avea legătură cu accidentul.
(2) În aplicarea prevederilor alin. (1) se iau măsuri astfel
încât:
a) să fie prevenită supraînregistrarea datelor provenind din
VDR/S-VDR, prin oprirea înregistrării după momentul producerii
accidentului sau incidentului maritim;
b) să se prevină interferența cu orice alt echipament care ar
putea fi, în mod rezonabil, considerat util investigației tehnice
privind siguranța.
(3) Prevederile alin. (1)—(2) sunt obligatorii până când:
a) nava sau navele implicate în accidentul ori incidentul
maritim primește/primesc notificare de la SIPS că nu se inițiază
o investigație sau că investigația tehnică privind siguranța s-a
încheiat;
b) se scurge un interval de timp de 60 zile de la data
notificării accidentului sau incidentului potrivit prevederilor art. 6,
în acest interval neprimindu-se nicio informare privind inițierea
unei investigații tehnice privind siguranța;
c) se primește o notificare scrisă de la SIPS în care se
menționează că probele materiale specificate nu mai sunt
necesare.
Art. 14. — Ulterior producerii unui accident maritim foarte
grav, toate acțiunile de remediere a situației generate de
accident și toate acțiunile sau deciziile în legătură cu nava ori
navele implicate se iau cu informarea prealabilă a SIPS.
CAPITOLUL VI
Raportul de investigație și raportarea
către Comisia Europeană
Art. 15. — (1) Investigațiile tehnice privind siguranța
desfășurate potrivit prevederilor prezentei ordonanțe de urgență
se finalizează în termen de 12 luni de la data accidentului, cu
elaborarea unui raport final, în conformitate cu secțiunile
relevante prevăzute în anexa nr. 3.
(2) În cazul unei investigații tehnice privind siguranța care nu
privește un accident maritim foarte grav sau, după caz, un
accident maritim grav, ale cărei rezultate nu ar putea contribui la
prevenirea accidentelor și incidentelor pe viitor, SIPS poate
decide elaborarea unui raport simplificat.
(3) După ce este aprobat de către ministrul transporturilor și
infrastructurii, raportul menționat la alin. (1) și (2), inclusiv
concluziile lui și orice eventuale recomandări, fără a conține
nume și date personale care ar putea duce la identificarea
persoanelor implicate în accidentul maritim sau în investigația
tehnică privind siguranța, va fi pus la dispoziția publicului și în
special sectorului de transport maritim, prin publicare pe pagina
de internet a Ministerului Transporturilor și Infrastructurii, în
termen de 12 luni de la data accidentului.
(4) În cazul în care raportul final nu poate fi elaborat în
termen de 12 luni de la data producerii accidentului, SIPS
elaborează un raport intermediar.
(5) SIPS va trimite Comisiei Europene o copie a raportului
final, a raportului simplificat sau a celui intermediar, potrivit
prevederilor alin. (3).
(6) SIPS va lua în considerare eventualele observații tehnice
ale Comisiei Europene privind raportul final, care nu privesc
fondul constatărilor, pentru îmbunătățirea calității raportului,
astfel încât să fie îndeplinite obiectivele stabilite prin prezenta
ordonanță de urgență.
Art. 16. — (1) După aprobarea de către ministrul
transporturilor și infrastructurii a raportului de investigație,
împreună cu recomandările privind siguranța, după caz, SIPS
urmărește respectarea, în mod adecvat, a recomandărilor
privind siguranța de către destinatarii acestora și, după caz,
monitorizează corespunzător respectarea acestora, potrivit
dreptului comunitar și internațional.

(2) SIPS sau Comisia Europeană pot, după caz, elabora
recomandări de siguranță pe baza analizei abstracte a datelor și
rezultatelor generale ale investigațiilor tehnice desfășurate
privind siguranța.
(3) Recomandările privind siguranță elaborate de SIPS nu
stabilesc în niciun caz culpa sau răspunderea pentru un
accident.
Art. 17. — SIPS va informa Comisia Europeană în orice
stadiu al unei investigații tehnice privind siguranța, atunci când
consideră că este necesară adoptarea unor măsuri urgente la
nivel comunitar pentru prevenirea riscului de producere de noi
accidente.
Art. 18. — (1) Ministerul Transporturilor și Infrastructurii va
comunica Comisiei Europene structurile autorizate să acceseze
baza de date electronice Platforma europeană de informare cu
privire la accidentele maritime, denumită în continuare EMCIP.
(2) SIPS va transmite Comisiei Europene, prin intermediul
EMCIP, date referitoare la accidentele și incidentele maritime,
precum și informații provenite din investigațiile tehnice
întreprinse privind siguranța, cu respectarea modelul prevăzut
în anexa nr. 4.
CAPITOLUL VII
Dispoziții finale
Art. 19. — În desfășurarea investigațiilor tehnice privind
siguranța, SIPS ia în considerare dispozițiile relevante ale liniilor
directoare ale OMI privind tratamentul echitabil al navigatorilor
în cazul unui accident maritim petrecut în apele teritoriale și
apele interioare ale României.
Art. 20. — (1) Următoarele fapte constituie contravenții dacă
nu sunt întrunite elementele constitutive ale unei infracțiuni
potrivit legii penale și se sancționează după cum urmează:
a) nerespectarea prevederilor art. 4 alin. (1) și (4) și ale art. 8
alin. (10) și (11), prin orice demers, acțiune sau lipsă de acțiune
a unei persoane fizice ori juridice, din care rezultă împiedicarea,
suspendarea sau întârzierea în mod nejustificat a unei
investigații tehnice privind siguranța, cu amendă de la 1.000 lei
la 10.000 lei;
b) nerespectarea prevederilor art. 6 referitor la obligația de
notificare a accidentelor sau incidentelor maritime, cu amendă
de la 500 lei la 5.000 lei;
c) nerespectarea prevederilor art. 9 alin. (1) referitor la
caracterul confidențial al datelor investigației tehnice privind
siguranța, cu amendă de la 1000 lei la 5.000 lei;
d) nerespectarea prevederilor art. 13 și 14 referitor la
protejarea probelor și documentelor probatorii, precum și
furnizarea de date eronate, cu amendă de la 1.000 lei la
10.000 lei.
(2) Constatarea contravențiilor și aplicarea sancțiunilor se fac
de către investigatorii din cadrul SIPS, în baza legitimației de
investigator emise de Ministerul Transporturilor și Infrastructurii
potrivit prevederilor art. 8 alin. (6).
(3) Sancțiunea se aplică contravenienților, persoane fizice
sau juridice.
(4) Contravențiilor prevăzute la alin. (1) le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
(5) Acolo unde fapta contravențională nu prevede în mod
expres persoana care se face vinovată de săvârșirea faptei și
este trecut în raport la modul generic ănava” sau ăla bordul
navei”, sancțiunea contravențională se aplică comandantului
navei care este reprezentantul legal al proprietarului ori
operatorului navei.
(6) Contravenienții persoane juridice achită amenzile la
unitățile Trezoreriei Statului sau la CEC Bank — S.A., după caz,
în contul de venituri al bugetului de stat 20.35.01.01 ăVenituri
din amenzi și alte sancțiuni aplicate potrivit dispozițiilor legale”,
iar contravenienții persoane fizice achită amenzile la casieriile

7

MONITORUL OFICIAL AL ROMÂNIEI, PARTEA I, Nr. 735/19.X.2011
autorităților administrației publice locale sau la CEC Bank —
S.A., după caz, în contul de venituri al bugetului local
21.35.02.01 ăVenituri din amenzi și alte sancțiuni aplicate potrivit
dispozițiilor legale”.
Art. 21. — La data intrării în vigoare a prezentei ordonanțe de
urgență se abrogă:
a) art. 13 din Hotărârea Guvernului nr. 1.016/2010 pentru
stabilirea Sistemului de informare și monitorizare a traficului
navelor maritime care intră/ies în/din apele naționale navigabile
ale României, publicată în Monitorul Oficial al României,
Partea I, nr. 731 din 3 noiembrie 2010;
b) art. 12 din Ordinul ministrului transporturilor, construcțiilor
și turismului nr. 389/2006 pentru aprobarea sistemului de
inspecții obligatorii la navele de tip feribot Ro-Ro, precum și la
navele de pasageri de mare viteză care operează în serviciu
regulat, publicat în Monitorul Oficial al României, Partea I,
nr. 322 din 10 aprilie 2006.
Art. 22. — (1) Ministerul Transporturilor și Infrastructurii, prin
structurile cu atribuții specifice în domeniu, va duce la îndeplinire
prevederile prezentei ordonanțe de urgență.
(2) Ministerul Transporturilor și Infrastructurii va comunica
Comisiei Europene textele principalelor dispoziții de drept intern
adoptate în domeniul reglementat de Directiva 2009/18/CE a
Parlamentului European și a Consiliului din 23 aprilie 2009 de

instituire a principiilor fundamentale care reglementează
investigarea accidentelor din sectorul de transport maritim și de
modificare a Directivei 1999/35/CE a Consiliului și a Directivei
2002/59/CE a Parlamentului European și a Consiliului, după
publicarea acestora în Monitorul Oficial al României, Partea I.
Art. 23. — (1) Anexele nr. 1—4 fac parte integrantă din
prezenta ordonanță de urgență.
(2) În aplicarea prevederilor prezentei ordonanțe de urgență,
în termen de 90 de zile de la data intrării în vigoarea a prezentei
ordonanțe, pot fi elaborate norme metodologice care se aprobă
prin hotărâre a Guvernului.
(3) Prezenta ordonanță de urgență intră în vigoare la data
publicării ei în Monitorul Oficial al României, cu excepția
prevederilor art. 20, care intră în vigoare la 10 de zile de la data
publicării.
Prezenta ordonanță de urgență transpune Directiva
2009/18/CE a Parlamentului European și a Consiliului din
23 aprilie 2009 de instituire a principiilor fundamentale care
reglementează investigarea accidentelor din sectorul de
transport maritim și de modificare a Directivei 1999/35/CE a
Consiliului și a Directivei 2002/59/CE a Parlamentului European
și a Consiliului, publicată în Jurnalul Oficial al Uniunii Europene
nr. L 131 din 28 mai 2009.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul afacerilor europene,
Leonard Orban
Ministrul finanțelor publice,
Gheorghe Ialomițianu
București, 12 octombrie 2011.
Nr. 87.

ANEXA Nr. 1

NOTIFICARE

Informații care trebuie furnizate telefonic în conformitate cu art. 6 alin. (2)
din Ordonanța de urgență a Guvernului nr. 87/2011 pentru efectuarea investigațiilor tehnice
privind siguranța în cazul accidentelor din sectorul de transport maritim
1. Numele navei și pavilionul
. .....................................................................
Name of the ship and flag
. .........................................................................
2. Numărul OMI
. ......................................................................................
IMO number
. ............................................................................................
3. Natura accidentului maritim
. ................................................................
Nature of marine casualty
. ......................................................................
4. Locul producerii accidentului
. .............................................................
Location of the marine casualty
. .............................................................
5. Ora și data producerii accidentului
.............................................................
Time and date of the marine casualty
............................................................
.
6. Numărul persoanelor grav rănite/decedate
..................................................
.
Number of serious injured/killed persons
..................................................... .
7. Consecințele accidentului asupra persoanelor, proprietății și mediului
.... .
Consequences of the marine casualty to individuals, property and the environment
8. Identificarea altor nave implicate
.............................................................
Identification of other ships involved
...........................................................

8

MONITORUL OFICIAL AL ROMÂNIEI, PARTEA I, Nr. 735/19.X.2011
ANEXA Nr. 2

AUTORITATEA NAVALĂ ROMÂNĂ

Căpitănia zonală
Căpitănia portului
OFICIUL DE CĂPITĂNIE

Către:
Ministerul Transporturilor și Infrastructurii
Direcția Generală de Control — Compartimentul Investigații Transport Naval
Nr. fax: 021 319 61 68/021 311 12 20
e-mail: dgiattn@mt.ro
Ref.: Raportare accidente/incidente în care sunt implicate nave maritime
1. Date referitoare la notificarea evenimentului:
— Data și ora la care a fost notificată căpitănia:
zz

ll

aaaa

hh

mm

— Persoana fizică sau juridică ce a efectuat notificarea

— Dacă, în urma evenimentului, au fost implicate autorități de căutare și salvare:
Da

Nu

2. Date referitoare la eveniment:
— Natura evenimentului:
Răsturnare/Înclinare

Coliziune

Eșuare

Incendiu/Explozie

Scufundare

Accident de muncă

Poluare

Alte evenimente (specificați)

Inundare compartimente

— Numărul de nave implicate:
— Locul producerii evenimentului:

— Latitudine/Longitudine:
Grade

Minute

N/S

Lat.

Grade

Minute

E/V

Long.

— Data și ora producerii evenimentului:
zz

ll

aaaa

hh

mm

— Dacă, în urma evenimentului, a rezultat poluare:
Da

Poluare rezultată din marfă
Poluare din tancurile navei
Poluare a atmosferei

Nu

Nu se cunoaște

Cantitatea (t)

MONITORUL OFICIAL AL ROMÂNIEI, PARTEA I, Nr. 735/19.X.2011
— Numărul persoanelor rănite/decedate ca urmare a evenimentului
Echipaj

Pasageri

Alții

Decedați
Răniți
Dispăruți
— Dacă, în urma evenimentului, au fost alte părți afectate:
Da

Nu

Nu se cunoaște

3. Date despre navă:

(Se completează pentru fiecare navă implicată)

— Numele navei:
— Tipul de navă:
— Tonaj brut:
— Număr Organizația Maritimă Internațională:
— Pavilion:
— Număr național de înmatriculare:
— Port de plecare:
— Port destinație:
— Activitatea desfășurată de navă la momentul
accidentului*
* În marș, ancorare, sosire, plecare, balastare, încărcare, descărcare, reparații, bunkerare etc.

— Dacă în zona producerii evenimentului există reglementări de navigație și care sunt acestea.**

** Pase recomandate, zone de separație trafic, zone de pilotaj, restricții etc.

4. Descriere pe scurt a evenimentului***:

*** În cazul în care au fost constatate avarii ale navei/navelor implicate, să se menționeze poziția acestor avarii și compartimentul afectat.

Observații:

Întocmit:
Căpitan șef de port,

9

10

MONITORUL OFICIAL AL ROMÂNIEI, PARTEA I, Nr. 735/19.X.2011
ANEXA Nr. 3

CONȚINUTUL RAPORTULUI INVESTIGAȚIEI PRIVIND SIGURANȚA

Introducere
Această parte definește obiectivul unic al investigației privind
siguranța și indică faptul că o recomandare privind siguranța nu
dă naștere, în niciun caz, unei prezumții de răspundere sau
culpă și că raportul nu a fost întocmit, atât în ceea ce privește
conținutul, cât și forma, cu intenția de a fi folosit pentru acțiuni
în justiție.
(Raportul nu ar trebui să facă nicio referire la vreo depoziție
a martorilor și nici să stabilească vreo legătură între persoanele
menționate în raport și persoanele care au adus dovezi pe
parcursul investigației privind siguranța.)
1. Rezumat
Această parte expune faptele esențiale ale accidentului sau
incidentului maritim: când, unde, ce și cum s-a întâmplat;
menționează, de asemenea, dacă în urma accidentului au
rezultat decese, vătămări, pagube aduse navei, încărcăturii,
unor terțe părți sau mediului.
2. Informații faptice
Această parte include mai multe subcategorii distincte care
furnizează suficiente informații pe care organul de anchetă le
consideră ca fiind faptice, conferind consistență analizei și
facilitând înțelegerea.
Subcategoriile menționate includ, în special, următoarele
informații:
2.1. Informații privind nava
— pavilionul/registrul de înmatriculare;
— datele de identificare;
— principalele caracteristici;
— armatorul și administratorul;
— informații privind construcția;
— echipajul minim de siguranță;
— încărcătura autorizată.
2.2. Informații privind voiajul
— porturile de escală;
— tipul voiajului;
— informații privind încărcătura;
— echipajul.
2.3. Informații privind accidentul sau incidentul maritim
— tipul accidentului sau al incidentului maritim;
— data și ora;
— poziția și locul accidentului sau ale incidentului maritim;
— contextul extern și intern;
— exploatarea navei și segmentul voiajului;
— locul la bord;
— informații referitoare la factorul uman;
— consecințe (suferite de oameni, navă, încărcătură, mediu
și altele).
2.4. Intervenția autorității de coastă și măsuri de urgență
— persoanele implicate;
— mijloacele folosite;
— viteza de reacție;
— măsurile întreprinse;
— rezultatele obținute.
3. Expunere
Această parte reconstituie accidentul sau incidentul maritim
cu ajutorul unei serii ordonate cronologic de evenimente care
au condus la accidentul ori incidentul maritim, s-au desfășurat în
timpul sau după accidentul ori incidentul respectiv, precum și
rolul fiecărui factor (de exemplu: persoana, materialul, mediul,
echipamentul sau agenții externi). Perioada acoperită de

expunere depinde de momentul în care s-au produs
evenimentele care au contribuit în mod direct la producerea
accidentului sau incidentului maritim. Această parte mai include
și orice informații relevante asupra investigației privind siguranța
efectuate, inclusiv rezultatele examenelor sau testelor.
4. Analiză
Această parte include mai multe subcategorii distincte care
furnizează o analiză a fiecărui eveniment legat de accident,
însoțită de comentarii referitoare la rezultatele tuturor testelor și
examinărilor relevante realizate pe parcursul investigației privind
siguranța și la acțiunile privind siguranța care ar fi putut fi deja
întreprinse pentru a preveni producerea altor accidente
maritime.
Aceste subcategorii ar trebui să includă subiecte precum:
— contextul și cadrul accidentului;
— erorile umane și omisiunile, evenimente implicând
materiale periculoase, efectele asupra mediului, avarii ale
echipamentelor și factori externi;
— factorii contributivi care implică funcții legate de persoane,
operațiuni la bord, gestionarea de pe uscat sau influența
mediului de reglementare.
Analiza și comentariul fac posibilă elaborarea, în cadrul
raportului, de concluzii logice care expun toți factorii contributivi,
inclusiv cei care implică riscuri pentru care măsurile de protecție
existente ce vizează prevenirea evenimentelor care pot conduce
la accident și/sau eliminarea ori reducerea consecințelor
acestora sunt considerate a fi inexistente sau neadecvate.
5. Concluzii
Această parte rezumă factorii contributivi determinați și
măsurile de protecție inexistente sau neadecvate (materiale,
funcționale, simbolice ori de procedură) față de care ar trebui
întreprinse acțiuni privind siguranța pentru a preveni accidentele
maritime pe viitor.
6. Recomandări de siguranță
Dacă este cazul, această parte a raportului conține
recomandări de siguranță care decurg din analiză și concluzii și
sunt legate de anumite domenii specifice, cum ar fi legislația,
concepția, procedurile, inspecția, gestionarea, sănătatea și
siguranța la locul de muncă, formarea, reparațiile, întreținerea,
asistența pe uscat și măsurile de urgență.
Recomandările de siguranță se adresează persoanelor care
sunt cel mai bine plasate pentru a le pune în aplicare, cum ar fi
armatorii, managerii, organizațiile recunoscute, autoritățile
maritime, serviciile de trafic maritim, organele de intervenție în
cazuri de urgență, organizațiile maritime internaționale și
instituțiile europene, în vederea prevenirii producerii altor
accidente maritime.
Această parte include de asemenea toate recomandările
intermediare privind siguranța care ar fi putut fi făcute sau orice
acțiuni privind siguranța care ar fi putut fi întreprinse în cursul
investigației privind siguranța.
7. Anexe
Atunci când este cazul, următoarea listă neexhaustivă de
informații se atașează la raport, în formă tipărită și/sau în format
electronic:
— fotografii, imagini video, înregistrări audio, hărți maritime
și planuri;
— standarde aplicabile;
— termeni tehnici și abrevieri utilizate;
— studii speciale privind siguranța;
— informații diverse.

MONITORUL OFICIAL AL ROMÂNIEI, PARTEA I, Nr. 735/19.X.2011

11
ANEXA Nr. 4

INFORMAȚII

cuprinse în notificarea privind accidentele și incidentele maritime
(fragment din Platforma europeană de informare cu privire la accidentele maritime)
NOTĂ:

Numerele subliniate indică faptul că informațiile respective
ar trebui furnizate pentru fiecare navă în parte, în cazul în care
sunt implicate mai multe nave în accidentul sau incidentul
maritim respectiv.
1. Statul membru responsabil/Persoana de contact
2. Statul membru însărcinat cu investigarea
3. Rolul statului membru
4. Statul de coastă afectat
5. Numărul de state interesate în mod deosebit
6. Statele interesate în mod deosebit
7. Entitatea care notifică
8. Momentul notificării
9. Data notificării
10. Denumirea navei
11. Numărul/Literele distinctive ale Organizației Maritime
Internaționale
12. Pavilionul navei
13. Tipul accidentului sau incidentului maritim
14. Tipul navei
15. Data accidentului sau incidentului maritim
16. Ora accidentului sau incidentului maritim
17. Poziția — latitudinea

18. Poziția — longitudinea
19. Locul accidentului sau incidentului maritim
20. Portul de plecare
21. Portul de destinație
22. Sistemul de separare a traficului
23. Segmentul voiajului
24. Exploatarea navei
25. Locul la bord
26. Pierderile de vieți omenești:
1. echipaj
2. pasageri
3. altele
27. Rănirile grave:
1. echipaj
2. pasageri
3. altele
28. Poluarea
29. Pagubele asupra navei
30. Pagubele asupra încărcăturii
31. Alte pagube
32. Scurtă descriere a accidentului sau incidentului maritim
33. Scurtă descriere a motivelor de a nu desfășura o
investigație privind siguranța.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU REGLEMENTAREA ȘI MONITORIZAREA ACHIZIȚIILOR PUBLICE

ORDIN
pentru interpretarea art. 243 din Ordonanța de urgență a Guvernului nr. 34/2006
privind atribuirea contractelor de achiziție publică, a contractelor de concesiune
de lucrări publice și a contractelor de concesiune de servicii
Având în vedere:
— Ordonanța de urgență a Guvernului nr. 34/2006 privind atribuirea contractelor de achiziție publică, a contractelor de
concesiune de lucrări publice și a contractelor de concesiune de servicii, aprobată cu modificări și completări prin Legea
nr. 337/2006, cu modificările și completările ulterioare;
— Hotărârea Curții Europene de Justiție în Cauza C-393/06 Ing. Aigner, Wasser-Wärme-Umwelt GmbH împotriva
Fernwärme Wien GmbH,
în sensul unei abordări unitare din partea tuturor părților/instituțiilor implicate în procesul atribuirii contractelor de achiziție
publică, în procesul verificării modului de atribuire și derulare a acestor contracte, precum și în soluționarea contestațiilor formulate
cu privire la procedura de atribuire a acestor contracte,
în temeiul art. 5 din Ordonanța de urgență a Guvernului nr. 74/2005 privind înființarea Autorității Naționale pentru
Reglementarea și Monitorizarea Achizițiilor Publice, aprobată cu modificări prin Legea nr. 111/2006, cu modificările ulterioare,
președintele Autorității Naționale pentru Reglementarea și Monitorizarea Achizițiilor Publice emite următorul ordin:
Art. 1. — (1) Contractele sectoriale sunt acele contracte care
se atribuie de către o autoritate contractantă, astfel cum este
definită la art. 8 lit. d) și e) din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, aprobată cu modificări și
completări prin Legea nr. 337/2006, cu modificările și
completările ulterioare (O.U.G. nr. 34/2006), în scopul

desfășurării unei activități relevante în sectoarele de utilitate
publică ăapă”, ăenergie”, ătransport” și ăpoștă”.
(2) Contractul sectorial are ca obiect achiziția de produse,
servicii sau lucrări care sunt destinate, în mod direct ori indirect,
realizării/susținerii activității relevante.
(3) În sensul alin. (2), sunt considerate contracte sectoriale și
acele contracte ce au ca obiect dobândirea de
produse/servicii/lucrări destinate funcționării autorității

12

MONITORUL OFICIAL AL ROMÂNIEI, PARTEA I, Nr. 735/19.X.2011

contractante din punct de vedere administrativ-organizatoric
(anexa nr. 2).
Art. 2. — (1) Pentru a fi exceptate de la obligația aplicării
prevederilor O.U.G. nr. 34/2006, în baza art. 243 din O.U.G.
nr. 34/2006, este necesar ca produsele/serviciile/lucrările care
fac obiectul contractului respectiv să fie destinate desfășurării
altei/altor activități efectuate de entitatea contractantă care nu
are și calitatea de autoritate contractantă în sensul art. 8 lit. a)—c)
din O.U.G. nr. 34/2006, alta/altele decât activitățile relevante.
(2) Atunci când, pe lângă activitatea relevantă desfășurată,
entitatea contractantă care nu are și calitatea de autoritate
contractantă în sensul art. 8 lit. a)—c) din O.U.G. nr. 34/2006
efectuează și o altă/alte activitate/activități comercială/
industrială/comerciale/industriale, contractelor care au ca obiect

achiziția de produse, servicii sau lucrări destinate exclusiv
acestei/acestor din urmă activități le sunt aplicabile prevederile
art. 243 din O.U.G. nr. 34/2006 (anexa nr. 1).
(3) Pentru deplina aplicabilitate a dispozițiilor de excepție
prevăzute la alin. (1) și (2) se impune identificarea acelei/acelor
activități, alta/altele decât activitățile relevante, pentru
desfășurarea căreia/cărora este nevoie de achiziția
produselor/serviciilor/lucrărilor respective, cu justificarea/
demonstrarea faptului că ele sunt destinate exclusiv activităților
ce nu sunt de tipul celor precizate la art. 229 alin. (2) din O.U.G.
nr. 34/2006.
Art. 3. — Anexele nr. 1 și 2 fac parte integrantă din prezentul
ordin.
Art. 4. — Prezentul ordin se publică în Monitorul Oficial al
României, Partea I.

Președintele Autorității Naționale pentru Reglementarea și Monitorizarea Achizițiilor Publice,
Cristina Trăilă
București, 13 octombrie 2011.
Nr. 553.
ANEXA Nr. 1

Exemple de contracte atribuite de autoritatea contractantă care au ca obiect achiziția de produse/servicii/lucrări
destinate altor activități decât activitățile relevante
1. Dacă o autoritate contractantă, pe lângă activitatea
relevantă în sectorul de utilitate publică ăenergie”, organizează
activități sportive având în acest sens și o bază sportivă,
prevederile Ordonanței de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, aprobată cu modificări și completări prin Legea
nr. 337/2006, cu modificările și completările ulterioare (O.U.G.
nr. 34/2006), nu sunt aplicabile în cazul atribuirii contractelor
aferente activității sportive.
2. Dacă o autoritate contractantă, pe lângă activitatea
relevantă în sectorul de utilitate publică ătransport”, deține un
hotel sau dorește să construiască un hotel, pentru realizarea
achizițiilor necesare administrării/construcției acestui hotel nu
sunt aplicabile prevederile O.U.G. nr. 34/2006.

3. Dacă o autoritate contractantă, pe lângă activitatea
relevantă în sectorul de utilitate publică ăpoștă”, deține o fermă
de animale, achizițiile de produse/servicii/lucrări legate de
gestionarea/administrarea/funcționarea acestei activități se
încadrează în excepția prevăzută de art. 243 din O.U.G.
nr. 34/2006.
4. Dacă o autoritate contractantă, pe lângă activitatea
relevantă în sectorul de utilitate publică ăapă”, efectuează și
lucrări de reabilitare și extindere a rețelelor de apă și canalizare,
în calitate de constructor, pentru realizarea achizițiilor necesare
derulării contractelor pe care aceasta le-a câștigat în calitate de
constructor sau pentru desfășurarea acestei activități care nu
este relevantă, autorității în cauză îi sunt aplicabile prevederile
art. 243 din O.U.G. nr. 34/2006, produsele/serviciile/lucrările fiind
destinate exclusiv activității de construcții, alta decât activitatea
relevantă.
ANEXA Nr. 2

Exemple de contracte atribuite de autoritatea contractantă care conduc direct sau indirect
la desfășurarea activității relevante
1. O autoritate contractantă ce efectuează o activitate
relevantă în sectorul de utilitate publică ăenergie” are obligația ca
pentru achiziționarea serviciilor de arhivare ori a serviciilor de
pază ori a serviciilor de asistență juridică să aplice prevederile
Ordonanței de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune
de servicii, aprobată cu modificări și completări prin Legea
nr. 337/2006, cu modificările și completările ulterioare (O.U.G.
nr. 34/2006), deoarece aceste servicii sunt necesare/contribuie
în mod indirect la realizarea activității relevante pe care aceasta
o desfășoară.
2. O autoritate contractantă ce efectuează o activitate
relevantă în sectorul de utilitate publică ăapă” are obligația ca
pentru achiziționarea serviciilor de audit să aplice prevederile
O.U.G. nr. 34/2006, deoarece aceste servicii sunt legate de
activitatea relevantă pe care aceasta o desfășoară.
3. O autoritate contractantă ce efectuează o activitate
relevantă în sectorul de utilitate publică ăpoștă” are obligația ca
pentru achiziționarea serviciilor de curățenie și a serviciilor de

mentenanță și întreținere clădiri și instalații să aplice prevederile
O.U.G. nr. 34/2006, deoarece aceste servicii sunt legate de
desfășurarea activității relevante.
4. O autoritate contractantă ce efectuează o activitate
relevantă în sectorul de utilitate publică ăenergie” are obligația ca
pentru achiziția de echipamente de lucru și protecție să aplice
prevederile O.U.G. nr. 34/2006, deoarece utilizarea acestor
produse este legată de activitatea relevantă pe care aceasta o
desfășoară.
5. O autoritate contractantă ce efectuează o activitate
relevantă în sectorul de utilitate publică ăpoștă” are obligația ca
pentru achiziționarea aparatelor de aer condiționat să aplice
prevederile O.U.G. nr. 34/2006, deoarece utilizarea acestor
produse este legată de desfășurarea activității relevante.
6. O autoritate contractantă ce efectuează o activitate
relevantă în sectorul de utilitate publică ăapă” are obligația ca
pentru achiziționarea serviciilor de consultanță cu privire la
managementul activității relevante desfășurate să aplice
prevederile O.U.G. nr. 34/2006.

MONITORUL OFICIAL AL ROMÂNIEI, PARTEA I, Nr. 735/19.X.2011

13

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Metodologiei privind recunoașterea și echivalarea competențelor profesionale
dobândite formal, nonformal sau informal de către cadrele didactice care ocupă funcții de
educatori/educatoare, institutori/institutoare, învățători/învățătoare, maistru-instructor, antrenor, în
vederea ocupării funcției didactice de profesor pentru învățământul preșcolar, profesor pentru
învățământul primar, profesor de instruire practică, respectiv profesor-antrenor în cluburile
sportive școlare, palatele și cluburile copiilor
În baza prevederilor art. 248 alin. (3) din Legea educației naționale nr. 1/2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art.1. — Se aprobă Metodologia privind recunoașterea și
echivalarea competențelor profesionale dobândite formal,
nonformal sau informal de către cadrele didactice care ocupă
funcții de educatori/educatoare, institutori/institutoare,
învățători/învățătoare, maistru-instructor, antrenor, în vederea
ocupării funcției didactice de profesor pentru învățământul
preșcolar, profesor pentru învățământul primar, profesor de
instruire practică, respectiv profesor-antrenor în cluburile

sportive școlare, palatele și cluburile copiilor, prevăzută în anexa
care face parte integrantă din prezentul ordin.
Art. 2. — Direcția generală management, resurse umane și
rețea școlară din Ministerul Educației, Cercetării, Tineretului și
Sportului, inspectoratele școlare și unitățile de învățământ
preuniversitar duc la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 29 septembrie 2011.
Nr. 5.484.

ANEXĂ

METODOLOGIE

privind recunoașterea și echivalarea competențelor profesionale dobândite formal, nonformal sau informal de către
cadrele didactice care ocupă funcții de educatori/educatoare, institutori/institutoare, învățători/învățătoare,
maistru-instructor, antrenor, în vederea ocupării funcției didactice de profesor pentru învățământul preșcolar, profesor
pentru învățământul primar, profesor de instruire practică, respectiv profesor-antrenor în cluburile sportive școlare,
palatele și cluburile copiilor
CAPITOLUL I
Dispoziții generale
Art. 1. — Prezenta metodologie reglementează
recunoașterea și echivalarea competențelor profesionale
dobândite formal, nonformal sau informal de către cadrele
didactice calificate care ocupă funcții de educatori/educatoare,
institutori/institutoare, învățători/învățătoare, maistru-instructor,
antrenor, în vederea ocupării funcției didactice de profesor
pentru învățământul preșcolar, profesor pentru învățământul
primar, profesor de instruire practică, respectiv profesor-antrenor
în cluburile sportive școlare, palatele și cluburile copiilor.
CAPITOLUL II
Cadrul conceptual
Art. 2. — Evaluarea competențelor profesionale dobândite
formal, nonformal sau informal se întemeiază pe paradigma
abordării prin competențe, ca modalitate de definire și de
recunoaștere a rezultatelor învățării, formării inițiale și continue.
Art. 3. — (1) Competențele sunt definite ca ansambluri
integrative de cunoștințe, deprinderi, motivații și atitudini care
mijlocesc comportamentul profesional și garantează acțiunea

expertă în domenii și în contexte specifice de activitate pentru
profesia didactică.
(2) Principalele domenii în care se definesc competențele
profesionale dobândite formal, nonformal sau informal sunt:
a) domeniul specialității, corespunzător disciplinelor de
învățământ și funcției didactice deținute de cadrul didactic;
b) domeniul pedagogiei și psihologiei educației;
c) domeniul didacticii/didacticilor de specialitate;
d) domeniul managementului educațional și al legislației
școlare;
e) domeniul tehnicilor de informare și comunicare aplicate în
procesele de predare și învățare, în managementul instituțional
și gestionarea datelor;
f) domenii inter- și transdisciplinare vizând strategiile
alternative și complementare de instruire, cercetarea și
inovarea, comunicarea și parteneriatele cu mediul social etc.
Art. 4. — Sistemul de competențe pe care se întemeiază
prezenta metodologie preia și adaptează la specificul profesiei
didactice și la cerințele învățământului preuniversitar românesc
categoriile și nivelurile de competență cu care operează Cadrul
european al calificărilor (EQF — European Qualifications
Framework) și Cadrul național al calificărilor din învățământul

14

MONITORUL OFICIAL AL ROMÂNIEI, PARTEA I, Nr. 735/19.X.2011

superior (CNCIS). Sistemul operează cu două categorii
fundamentale de competențe:
a) competențe profesionale:
(i) competențe cognitive;
(ii) competențe funcțional-acționale;
b) competențe transversale:
(i) competențe de rol;
(ii) competențe de dezvoltare personală și profesională.
Art. 5. — Domeniile și categoriile de competențe se
operaționalizează prin descriptori generali și specifici, respectiv:
a) descriptori generali de competență:
(i) capacitatea de a învăța;
(ii) capacitatea de a opera cu conceptele și metodologia
din științele educației;
(iii) capacități și atitudini de relaționare și comunicare cu
mediul social și cu cel profesional;
(iv) capacitatea de analiză cognitivă și evaluare
axiologică a mediilor socioculturale și politice, a
evenimentelor și a conjuncturilor ce au loc în viața
comunității sociale;
(v) abilități de operare pe calculator și de acces la rețelele
informatice de comunicații.
b) descriptori privind competențe profesionale:
(i) capacități de proiectare, realizare și evaluare a
procesului
educațional
din
învățământul
preuniversitar;
(ii) capacități de structurare logică și transpunere
psihopedagogică a conținuturilor predării și învățării
în specializarea obținută prin studiile de licență sau,
după caz, prin studiile de specializare de nivel liceal
sau postliceal;
(iii) cunoștințe, capacități și atitudini necesare activităților
de consiliere a elevilor și familiilor;
(iv) capacitatea de a investiga și soluționa problemele
specifice ale școlii și educației;
c) descriptori privind competențe transversale:
(i) autonomie și responsabilitate;
(ii) atitudine de relaționare și comunicare deschisă,
sinceră, cooperantă, receptivă;
(iii) disponibilitate de analiză și interpretare a valorilor ce
descriu o situație, un eveniment sau un
comportament;
(iv) imaginație substitutivă, disponibilitatea de autoreglare
a comportamentului în raport cu ceilalți pe bază
empatică și de a recepta mesajele cu conținut afectiv;
(v) acceptarea evaluării din partea celorlalți;
(vi) integritate morală, echilibru caracterial, atitudine
critică și forță de convingere în promovarea valorilor
pozitive autentice ale comunității sociale.
Art. 6. — (1) Recunoașterea competențelor profesionale
dobândite formal, nonformal sau informal de către cadrele
didactice care ocupă funcții de educatori/educatoare,
institutori/institutoare, învățători/învățătoare, maistru-instructor,
antrenor, în vederea ocupării funcției didactice de profesor
pentru învățământul preșcolar, profesor pentru învățământul
primar, profesor de instruire practică, respectiv profesor-antrenor
în cluburile sportive școlare, palatele și cluburile copiilor se
întemeiază pe conceptul de dezvoltare cumulativă a nivelului de
competență a personalului didactic.
(2) Nivelul de competență vizat și atins prin programele și
activitățile formale, nonformale și informale este evaluat în
funcție de:
a) capacitatea cadrului didactic de a mobiliza, a combina și
utiliza în mod autonom capacitățile de cunoaștere, deprinderile
și competențele generale și cele profesionale în acord cu
diversele cerințe specifice unui anumit context, unei anumite
situații sau probleme;

b) capacitatea cadrului didactic de a face față schimbării,
situațiilor complexe și neprevăzute.
Art. 7. — Recunoașterea competențelor profesionale
dobândite formal, nonformal sau informal se fundamentează pe
conceptele EQF privind învățarea pe parcursul întregii vieți și
centrarea pe rezultatele învățării.
Art. 8. — (1) Aplicarea principiului învățării pe parcursul
întregii vieți presupune recunoașterea și integrarea în sistemul
și în strategiile de formare continuă a cunoștințelor dobândite
de personalul didactic în contexte formale, nonformale și
informale.
(2) Contextele formale de învățare, care includ și locul de
muncă, constau în programe și activități de învățare asistată de
formatori abilitați în acest sens, în instituții de formare acreditate.
În acest caz, validarea și recunoașterea oficială a rezultatelor
învățării sunt asigurate prin parcurgerea și promovarea
programelor și activităților respective.
(3) Contextele nonformale și informale de învățare constau în
activități de învățare realizate individual sau în grupuri informale,
fără asistare și în afara programelor și activităților de învățare
formală, prin autoinstruire sau schimburi de experiență, prin
activități de cercetare, prin participare la acțiuni științifice,
psihopedagogice și metodice etc. În acest caz, pentru validarea
și recunoașterea oficială a cunoștințelor este necesară
evaluarea rezultatelor învățării de către organisme și structuri
abilitate, de regulă din instituțiile care organizează programe de
învățare formală.
(4) Integrarea cunoștințelor dobândite în diferite contexte se
realizează prin sistemul de recunoaștere, transfer și acumulare
a creditelor profesionale.
Art. 9. — Rezultatele învățării reprezintă setul de cunoștințe,
deprinderi și/sau competențe generale, profesionale și
personale pe care cadrul didactic le-a dobândit și este capabil să
le demonstreze după finalizarea procesului de învățare.
Centrarea pe rezultatele învățării presupune că acestea sunt
reperul principal în funcție de care cunoștințele se validează și
se recunosc oficial, indiferent de natura contextelor în care s-a
produs învățarea.
CAPITOLUL III
Cadrul instituțional și procedural
Art. 10. — (1) Intră în sistemul de recunoaștere și echivalare
a competențelor profesionale dobândite formal, nonformal și
informal numai cadrele didactice calificate care îndeplinesc
următoarele condiții minimale:
a) în învățământul preșcolar, preșcolar special, primar, primar
special, precum și în palatele și cluburile copiilor, educatoarele,
educatorii, institutoarele, institutorii, educatoarele de sprijin,
educatorii de sprijin, învățătorii, învățătoarele, învățătoriieducatori, învățătorii itineranți/de sprijin, absolvenți/absolvente
cu diplomă ai liceului pedagogic sau ai unei școli postliceale
pedagogice acreditate/autorizate, în profilul postului didactic
ocupat, care îndeplinesc cumulativ următoarele condiții:
(i) sunt titulari/titulare sau sunt încadrați/încadrate prin
suplinire în învățământul preuniversitar la data
solicitării;
(ii) nu au fost sancționați/sancționate disciplinar și au
obținut calificativul ăFoarte bine” în ultimii 2 ani școlari
încheiați, respectiv calificativul parțial ăFoarte bine” în
anul școlar în care solicită recunoașterea;
(iii) au obținut cel puțin definitivarea în învățământ la data
solicitării;
(iv) dețin avizele și atestatele necesare pentru ocuparea
postului didactic la data solicitării, conform
Metodologiei privind mișcarea personalului didactic
din învățământul preuniversitar;

MONITORUL OFICIAL AL ROMÂNIEI, PARTEA I, Nr. 735/19.X.2011
(v) au participat la programe de formare continuă sau
perfecționare, avizate de Ministerul Educației,
Cercetării, Tineretului și Sportului în ultimii 5 ani, în
specialitate, didactica specialității sau în domeniul
psihopedagogiei;
b) în învățământul gimnazial special și școlile de arte și
meserii din învățământul special, în învățământul liceal și
postliceal, la anul de completare, precum și în palatele și
cluburile copiilor și elevilor, maiștrii-instructori, absolvenți cu
diplomă ai unei școli de maiștri sau ai unei școli postliceale
acreditate/autorizate, în profilul postului didactic ocupat, care
îndeplinesc cumulativ următoarele condiții:
(i) sunt titulari sau sunt încadrați prin suplinire în
învățământul preuniversitar la data solicitării;
(ii) au finalizat liceul cu diplomă de bacalaureat;
(iii) dețin atestatul de formare psihopedagogică;
(iv) nu au fost sancționați disciplinar și au obținut
calificativul ăFoarte Bine” în ultimii 2 ani școlari
încheiați, respectiv calificativul parțial ăFoarte Bine” în
anul școlar în care solicită recunoașterea;
(v) au obținut cel puțin definitivarea în învățământ la data
solicitării;
(vi) dețin avizele și atestatele necesare pentru ocuparea
postului didactic la data solicitării, conform
Metodologiei privind mișcarea personalului didactic
din învățământul preuniversitar;
(vii) au participat la programe de formare continuă sau
perfecționare, avizate de Ministerul Educației,
Cercetării, Tineretului și Sportului în ultimii 5 ani, în
specialitate, didactica specialității sau în domeniul
psihopedagogiei;
c) în cluburile sportive școlare și în palatele și cluburile
copiilor și elevilor, antrenorii, absolvenți cu diplomă ai unei școli
postliceale autorizate/acreditate, în profilul postului didactic
ocupat, care îndeplinesc cumulativ următoarele condiții:
(i) sunt titulari sau sunt încadrați prin suplinire în
învățământul preuniversitar la data solicitării;
(ii) au finalizat liceul cu diplomă de bacalaureat;
(iii) dețin atestatul de formare psihopedagogică;
(iv) nu au fost sancționați disciplinar și au obținut
calificativul ăFoarte Bine” în ultimii 2 ani școlari
încheiați, respectiv calificativul parțial ăFoarte Bine” în
anul școlar în care solicită recunoașterea;
(v) au obținut cel puțin definitivarea în învățământ la data
solicitării;
(vi) dețin avizele și atestatele necesare pentru ocuparea
postului didactic la data solicitării, conform
Metodologiei privind mișcarea personalului didactic
din învățământul preuniversitar;
(vii) au participat la programe de formare continuă sau
perfecționare, avizate de Ministerul Educației,
Cercetării, Tineretului și Sportului în ultimii 5 ani, în
specialitate, didactica specialității sau în domeniul
psihopedagogiei.
(2) Învățătorii/Institutorii din palatele și cluburile copiilor,
antrenorii și maiștrii-instructori care îndeplinesc condițiile
prevăzute la alin. (1) susțin și o probă practică/orală eliminatorie
de profil. Rezultatul probei practice/orale eliminatorii în profilul
postului se consemnează prin ăadmis” sau ărespins”. La aceste
probe nu se admit contestații, hotărârea comisiei de concurs
rămânând definitivă.
(3) Proba practică/orală în profilul postului se susține în fața
unei comisii, numită prin decizie a inspectorului școlar general,
alcătuite din:
a) președinte — directorul unității de învățământ;
b) membri — câte 2 profesori cu gradul didactic I sau II cu
specializarea în profilul postului/metodiști ai inspectoratului

15

școlar cu specializarea în profilul postului/responsabili ai
comisiilor metodice cu specializarea în profilul postului
(profesorii din comisie trebuie să aibă cel puțin același grad
didactic cu cel al candidatului) și un reprezentant al
inspectoratului școlar;
c) secretar — un cadru didactic.
(4) Pentru palatele și cluburile copiilor/Palatul Național al
Copiilor, proba practică de profil se desfășoară în specialitatea
postului conform anexei nr. 3.
(5) Pentru maiștrii-instructori, proba practică de profil se
desfășoară în specialitatea postului conform anexei nr. 4.
(6) Pentru antrenorii din cluburile sportive școlare, proba
practică de profil se desfășoară în specialitatea postului conform
anexei nr. 5.
Art. 11. — Recunoașterea și echivalarea competențelor
profesionale dobândite formal, nonformal și informal se
realizează, pe baza documentelor justificative, la nivelul
inspectoratelor școlare de către o comisie numită de inspectorul
școlar general, cu următoare componență:
a) președinte — inspector școlar general adjunct cu atribuții
în domeniul managementului resurselor umane;
b) vicepreședinte — inspectorul responsabil cu dezvoltarea
resurselor umane;
c) membri — inspectori școlari de specialitate, inspectori
școlari, metodiști ai inspectoratului școlar, cadre didactice din
învățământul preuniversitar certificate în calitate de evaluatori
de competențe.
Art. 12. — (1) Dosarele cuprinzând documentele justificative,
care atestă că sunt îndeplinite condițiile de recunoaștere și
echivalare a competențelor profesionale dobândite nonformal și
informal, se întocmesc la nivelul unităților de învățământ și se
transmit inspectorului responsabil cu dezvoltarea resurselor
umane din cadrul inspectoratului școlar.
(2) Inspectorul responsabil cu dezvoltarea resurselor umane
centralizează situațiile primite și le înaintează comisiei numite
pentru recunoașterea și echivalarea competențelor profesionale
dobândite formal, nonformal și informal, care își desfășoară
activitatea permanent la nivelul inspectoratului școlar, pentru
evaluare. Sunt evaluate numai dosarele cadrelor didactice care
îndeplinesc condițiile minimale prevăzute la art. 10.
Art. 13. — (1) Grila de echivalare între cunoștințele obținute
formal, nonformal și informal și creditele care se pot acorda
pentru acestea este prevăzută în anexa nr. 1.
(2) Se consideră îndeplinită condiția pentru ocuparea funcției
didactice de profesor pentru învățământul preșcolar, profesor
pentru învățământul primar, profesor de instruire practică,
respectiv profesor-antrenor în cluburile sportive școlare, palatele
și cluburile copiilor, în cazul cadrelor didactice care ocupă funcții
pentru cadrele didactice care dobândesc minimum 100 de
credite conform grilei de echivalare între cunoștințele obținute
formal, nonformal și informal și creditele care se pot acorda
pentru acestea.
(3) Comisia de evaluare numită pentru recunoașterea și
echivalarea competențelor profesionale dobândite formal,
nonformal și informal întocmește periodic lista cuprinzând
cadrele didactice care îndeplinesc condițiile minimale prevăzute
la art. 10 și care au dobândit cel puțin 100 de credite conform
grilei de echivalare și o transmite Ministerului Educației,
Cercetării, Tineretului și Sportului, Direcția generală
management, resurse umane și rețea școlară.
(4) Direcția generală management, resurse umane și rețea
școlară verifică listele transmise și elaborează ordinul ministrului
pentru recunoașterea competențelor profesionale dobândite
formal, nonformal și informal de cadrele didactice care
îndeplinesc condițiile minimale prevăzute la art. 10 în vederea

16

MONITORUL OFICIAL AL ROMÂNIEI, PARTEA I, Nr. 735/19.X.2011

emiterii atestatelor de recunoaștere și echivalare a
competențelor dobândite formal, nonformal și informal.
(5) Procedura de recunoaștere și echivalare a competențelor
profesionale dobândite formal, nonformal și informal se
finalizează cu acordarea Atestatului de recunoaștere și
echivalare a competențelor dobândite formal, nonformal și
informal, al cărui model este prevăzut în anexa nr. 2.

Art. 14. — Reprezentanții sindicatelor reprezentative la nivel
de ramură participă, în calitate de observator, la toate etapele de
desfășurare prevăzute de prezenta metodologie, au acces la
documente și pot consemna observațiile în procesul-verbal
întocmit de comisia de evaluare.
Art. 15. — Anexele nr. 1—5 fac parte integrantă din prezenta
metodologie.
ANEXA Nr. 1

G R I L A D E E C H I VA L A R E

Recunoașterea competențelor profesionale dobândite formal la data depunerii dosarului
Nr.
crt.

Criteriul

Nr. de credite

1.

Vechime la catedră

1 credit/an întreg vechime la catedră (Creditele nu
se fracționează.)

2.

Participarea la activități desfășurate în cadrul programelor
de formare continuă acreditate de Ministerul Educației,
Cercetării, Tineretului și Sportului, finalizate cu Certificat de
competență profesională sau adeverință echivalentă

Nr. de credite acordate conform normelor
metodologice de acordare a creditelor profesionale
transferabile în vigoare, aprobate de Ministerul
Educației, Cercetării, Tineretului și Sportului

3.

Gradul didactic II

25 de credite

4.

Gradul didactic II și gradul didactic I

30 de credite

5.

Student în curs de calificare, în specialitatea postului
ocupat, la programe de studii acreditate/autorizate

15 credite/an de studiu finalizat

Recunoașterea competențelor profesionale dobândite nonformal și informal la data depunerii dosarului1)
Nr. de credite acordate la activități
Nr.
crt.

Activitatea

Nivel județean regional

Nivel național

Nivel internațional

pe activitate

maxim

pe activitate

maxim

pe activitate

maxim

1.

Susținerea de lucrări în cadrul sesiunilor metodicoștiințifice/conferințelor/simpozioanelor de specialitate în domeniul
științelor educației sau al managementului educațional2)

2

10

3

15

4

20

2.

Instruiri de informare științifică de specialitate/în domeniul științelor
educației/pe probleme prioritare ale educației/management

1

5

2

10

3

15

3.

Autor de cărți/monografii cu ISBN

10 credite/carte; maximum 50 în 5 ani

4.

Coautor de cărți/monografii cu ISBN

5 credite/carte; maximum 25 în 5 ani

5.

Autor al unui articol/al unei lucrări din domeniul educațional
publicat/publicată în reviste cu ISSN

2

10

3

15

4

20

6.

Coautor al unui articol/al unei lucrări din domeniul educațional
publicat/publicată în reviste cu ISSN

1

5

1,5

7,5

2

10

7.

Membru în colectivul de redacție al unei reviste cu relevanță pentru
domeniul educațional

1

5

2

10

3

15

8.

Autor de subiecte date la concursuri și examene din calendarul
Ministerului Educației, Cercetării, Tineretului și Sportului

1

5

2

10

5

15

17

MONITORUL OFICIAL AL ROMÂNIEI, PARTEA I, Nr. 735/19.X.2011
Nr. de credite acordate la activități
Nr.
crt.

Activitatea

Nivel județean regional
pe activitate

maxim

Nivel național
pe activitate

maxim

Nivel internațional
pe activitate

maxim

9.

Manager de proiect/Membru în echipa de concepție (elaborare) a
proiectelor cu finanțare europeană aprobate

10 credite/proiect; maximum 50 în 5 ani

10.

Membru în echipa de implementare a proiectelor cu finanțare
europeană

5 credite/proiect; maximum 25 în 5 ani

11.

Membru în comisiile de elaborare a metodologiilor/programelor în
domeniul educațional

2

10

4

20

6

30

12.

Membru în comisiile de evaluare a concursurilor școlare și
extrașcolare

1

5

2

10

3

15

13.

Pregătirea suplimentară a copiilor și tinerilor capabili de performanțe
înalte (centre de excelență, olimpiade, concursuri, tabere de profil,
simpozioane, expoziții, concerte) sau pregătirea suplimentară a
copiilor și elevilor din cadrul grupurilor dezavantajate ori cu dificultăți
de învățare

3

15

4

20

5

25

14.

Membru în Comisia națională de specialitate

—

—

3

15

—

—

15.

Membru în organismele de conducere ale societăților/asociațiilor
științifice în domeniul educației, cu reprezentativitate la nivel național

2

10

4

20

6

30

16.

Stagii/Cursuri de formare nepurtătoare de credite profesionale
transferabile

17.

Participarea la programe de voluntariat

18.

Participări la programe europene de tip Lifelong Learning Programme
(LLP) finalizate cu certificate

19.

Participări la acțiuni finalizate cu Certificate europene tip Europass și
Youthpass

20.

Coordonare/Participare în Comisia de evaluare și asigurare a calității
(CEAC)

5 credite pe an; maximum 25 de credite

21.

Coordonarea Comisiei de proiecte și programe educative din unitatea
de învățământ

3 credite pe an; maximum 15 credite

22.

Coordonarea Comisiei de dezvoltare profesională și evoluție în
carieră

3 credite pe an; maximum 15 credite

23.

Coordonator al comisiilor din unitatea de învățământ, altele decât cele
menționate mai sus

3 credite pe an; maximum 15 credite

24.

Coordonare/Participare în comisii constituite la nivelul inspectoratului
școlar

5 credite pe an; maximum 25 de credite

25.

Autor de mijloace didactice avizate de Ministerul Educației, Cercetării,
Tineretului și Sportului

5/mijloc didactic; maximum 25

26.

Membru în grupurile de lucru pentru elaborarea programelor școlare

3/programă; maximum 15

27.

Coautor de mijloace didactice avizate de Ministerul Educației,
Cercetării, Tineretului și Sportului

3/mijloc didactic; maximum 15

1) Se

Conform normelor metodologice de acordare a creditelor
profesionale transferabile în vigoare, aprobate de Ministerul
Educației, Cercetării, Tineretului și Sportului
3 credite pe program; maximum 15 credite
Conform normelor metodologice de acordare a creditelor
profesionale transferabile în vigoare, aprobate de Ministerul
Educației, Cercetării, Tineretului și Sportului
—

—

—

—

5

10

calculează creditele acumulate pe parcursul a 5 ani anteriori datei depunerii dosarului.
Nu se acordă credite pentru lucrările transmise prin poștă sau prin poștă electronică și care nu sunt susținute efectiv în cadrul sesiunilor metodicoștiințifice/conferințelor/simpozioanelor de specialitate în domeniul științelor educației sau al managementului educațional.
2)

18

MONITORUL OFICIAL AL ROMÂNIEI, PARTEA I, Nr. 735/19.X.2011
ANEXA Nr. 2

AT E S TAT U L

de recunoaștere și echivalare a competențelor dobândite formal, nonformal și informal

Seria AA Nr 000000
ATESTAT DE RECUNOAȘTERE ȘI ECHIVALARE A
COMPETENȚELOR PROFESIONALE DOBÂNDITE
FORMAL, NONFORMAL ȘI INFORMAL
Dl/Dna ......................................................................,
încadrat/ă la ...............................................................
...........................................................................................
..........................................................................................,
pe postul didactic/catedra ...............................................
........................................................................................,
în funcția didactică de .................................................,
specializarea .....................................................................
.........................................................................................
........................................................................................,
a obținut în urma evaluării ................................. un
număr de ........... credite profesionale, în conformitate cu
Ordinul ministrului educației, cercetării, tineretului și
sportului nr. ............................................................,
îndeplinește condiția pentru ocuparea funcției didactice
de ..................................................................................
........................................................................................,
Ministrul educației,
cercetării, tineretului
și sportului,

MINISTERUL EDUCAȚIEI, CERCETĂRII, TINERETULUI ȘI SPORTULUI

Seria AA Nr 000000

ROMÂNIA
MINISTERUL EDUCAȚIEI, CERCETĂRII,
TINERETULUI ȘI SPORTULUI

ROMÂNIA
MINISTERUL EDUCAȚIEI, CERCETĂRII,
TINERETULUI ȘI SPORTULUI
ATESTAT DE RECUNOAȘTERE ȘI ECHIVALARE A
COMPETENȚELOR PROFESIONALE DOBÂNDITE FORMAL,
NONFORMAL ȘI INFORMAL
Dl/Dna .....................................................................................,
încadrat/ă la ..................................................................................
..........................................................................................................
.........................................................................................................,
pe postul didactic/catedra ..............................................................
......................................................................................................
în funcția didactică de .....................................................................,
specializarea ..................................................................................
..........................................................................................................
..........................................................................................................
................................................................................, a obținut în
urma evaluării .................................... un număr de ........... credite
profesionale, în conformitate cu Ordinul ministrului educației,
cercetării, tineretului și sportului nr. ..................................,
îndeplinește condiția pentru ocuparea funcției didactice de
..........................................................................................................
......................................................................................................
Ministrul educației,
cercetării, tineretului
și sportului,

Nr. ....... din .................
Data eliberării: anul .......... luna ................ ziua ............

Nr. ....... din ...................
Data eliberării: anul .......... luna ............ ziua ..............
ANEXA Nr. 3

PROBA PRACTICĂ

Palatele și cluburile copiilor și elevilor
Proba practică la palatele și cluburile copiilor și elevilor se
desfășoară după cum urmează:
1. Profilul tehnico-aplicativ și științific
A. Teoretic:
• cunoașterea Regulamentului de organizare și funcționare a
palatelor și cluburilor copiilor;
• operarea cu computerul și utilizarea serviciilor internet;
• test minimal de prezentare a activității din domeniul cercului
într-o limbă străină de circulație internațională;
• prezentarea ofertei didactice (programă și activități extracerc) a cercului (catedrei) pentru care candidează;
• elaborarea unui proiect didactic pentru o anumită temă din
domeniul cercului;
• proiectarea interdisciplinară a conținutului unei activități de
cerc prin metode interactive;
• prezentarea portofoliului personal care să ateste
competența în domeniul educației nonformale.
B. Practic:
• elaborarea unei schițe pentru un anumit model ce urmează
a fi construit în domeniul cercului;

• construirea unui subansamblu din componența unui
aparat/model din domeniul cercului;
• operarea cu aparatură/programe pentru realizarea unui
produs finit;
• proiectarea unei competiții/unui concurs la nivel
local/județean/național/internațional pentru disciplina/catedra
pentru care candidează;
• acțiuni și strategii proiectate pentru atragerea elevilor la
cerc și promovarea cercului/catedrei pentru care candidează.
2. Profilul sportiv-turistic
A. Teoretic:
• cunoașterea Regulamentului de organizare și funcționare a
palatelor și cluburilor copiilor;
• operarea cu computerul și utilizarea serviciilor internet;
• test minimal de prezentare a activității din domeniul cercului
într-o limbă străină de circulație internațională
• prezentarea ofertei didactice (programă și activități extracerc) a cercului (catedrei) pentru care candidează;
• elaborarea unui proiect didactic pentru o anumită temă din
domeniul cercului;

MONITORUL OFICIAL AL ROMÂNIEI, PARTEA I, Nr. 735/19.X.2011
• proiectarea interdisciplinară a conținutului unei activități de
cerc prin metode interactive;
• prezentarea portofoliului personal care să ateste
competența în domeniul educației nonformale.
B. Practic:
• probă de măiestrie în domeniul cercului;
• modalități de selecție a copiilor la activitatea de cerc și de
participare la competiții;
• operarea cu materialul didactic (echipament, dotări) în
atingerea obiectivelor specifice cercului pentru care candidează,
propuse spre realizare;
• proiectarea unei competiții/unui concurs la nivel
local/județean/național/internațional pentru disciplina/catedra
pentru care candidează;
• acțiuni și strategii proiectate pentru atragerea elevilor la
cerc și promovarea cercului/catedrei pentru care candidează.
3. Cultural-artistic
A. Teoretic:
• cunoașterea Regulamentului de organizare și funcționare a
palatelor și cluburilor copiilor;
• operarea cu computerul și utilizarea serviciilor internet;
• test minimal de prezentare a activității din domeniul cercului
într-o limbă străină de circulație internațională;
• prezentarea ofertei didactice (programă și activități extracerc) a cercului (catedrei) pentru care candidează;
• elaborarea unui proiect didactic pentru o anumită temă din
domeniul cercului;

19

• proiectarea interdisciplinară a conținutului unei activități de
cerc prin metode interactive;
• prezentarea portofoliului personal care să ateste
competența în domeniul educației nonformale.
B. Practic:
• probă de specialitate în profilul cercului (de exemplu, recital
instrumental/vocal/coregrafic*, interpretarea unui fragment, la
prima
vedere,
dintr-o
operă
artistică,
compoziție
plastică/arhitecturală, ambientală/design, cultură și civilizație
românească/străină, studii europene, comunicare și jurnalism,
tehnici/practici de inițiere în arta teatrală/cinematografică etc.);
• recunoașterea și comentarea unor lucrări artistice din
creația universală și românească;
• adaptarea unui fragment, la prima vedere, dintr-o operă
artistică, la nivelul unei grupe de cerc;
• propunerea de repertorii muzicale și coregrafice/bibliografii
adecvate cercului;
• proiectarea unei competiții/unui concurs la nivel
local/județean/național/internațional pentru disciplina/catedra
pentru care candidează;
• acțiuni și strategii proiectate pentru atragerea elevilor la
cerc și promovarea cercului/catedrei pentru care candidează.
*Repertoriul muzical și coregrafic este identic cu cel stabilit
pentru școlile și liceele de artă.
Evaluarea globală se face pe baza calificativelor ăAdmis” sau
ăRespins”.
ANEXA Nr. 4

PROBA PRACTICĂ

Disciplinele Instruire practică, Activități de Preprofesionalizare — Maiștri instructori
1. Proba practică se susține în cabinete, ateliere, laboratoare
de specialitate, săli de demonstrație din unitățile de învățământ,
ferme și loturi experimentale etc., stabilite de comisia de
examinare, sub supravegherea permanentă a membrilor
acesteia.
2. Proba practică constă în executarea unei lucrări/unui
produs/serviciu/unei tehnici de îngrijire — conform profilului
postului.
3. Subiectele pentru proba practică se elaborează de comisia
de examinare a fiecărui centru de examen, în ziua examenului.
4. Durata probei practice variază între 30—180 de minute
pentru fiecare candidat, în funcție de complexitatea lucrării.
5. Evaluarea probei practice se realizează pe baza unei fișe
de observații elaborate de comisia de examinare.
6. Fișa de observații va cuprinde următoarele criterii de
evaluare:

— amenajarea ergonomică a locului de muncă;
— respectarea normelor de igienă, de protecția muncii și
prevenirea și stingerea incendiilor;
— alegerea materialelor, produselor, instrumentelor și
aparatelor necesare executării lucrării;
— respectarea algoritmului de execuție;
— respectarea procesului tehnologic (operațiilor, fazelor,
trecerilor, mânuirilor, mișcărilor);
— finisarea, aspectul lucrării/produsului/serviciului/tehnici de
îngrijire;
— atitudinea față de client/pacient;
— redactarea unui referat pentru probele de laborator.
7. Evaluarea se face pe baza calificativelor ăAdmis” sau
ăRespins”.
ANEXA Nr. 5

PROBA PRACTICĂ

Cluburi sportive școlare
Disciplina Educație fizică și sport
Proba practică se desfășoară după cum urmează:
1. Subiectele pentru proba practică sunt elaborate de
comisia de examinare în preziua examenului și sunt avizate de
inspectorul școlar de specialitate.
2. Explicarea și/sau demonstrarea pașilor metodici de
învățare/consolidare/perfecționare a elementelor/procedeelor
solicitate în biletul de examen extras
— Durata probei practice nu va depăși 30 de
minute/concurent.

— Pe parcursul desfășurării probei practice, la solicitarea
comisiei de examinare sau la propunerea lor, concurenții pot
repeta unele secvențe.
— Rezultatul probei practice se apreciază prin ăAdmis” sau
ăRespins”.
— Pentru susținerea probei practice, în mod obligatoriu,
candidații se prezintă în echipament sportiv adecvat.
— Candidații nu sunt primiți în concurs fără adeverința
medicală eliberată de policlinica teritorială, în care se
menționează ăapt pentru susținerea probei practice”.

20

MONITORUL OFICIAL AL ROMÂNIEI, PARTEA I, Nr. 735/19.X.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Regulamentului de organizare și funcționare a casei corpului didactic
În baza prevederilor art. 99 alin. (1) și (3) din Legea educației naționale nr. 1/2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul de organizare și
funcționare a casei corpului didactic, prevăzut în anexa care
face parte integrantă din prezentul ordin.
Art. 2. — La data intrării în vigoare a prezentului ordin se
abrogă Ordinul ministrului educației, cercetării, tineretului și
sportului nr. 4.713/2010 privind aprobarea Regulamentului de
organizare și funcționare a casei corpului didactic și a
Metodologiei de încadrare a personalului didactic și didactic
auxiliar în casele corpului didactic, publicat în Monitorul Oficial

al României, Partea I, nr. 630 din 8 septembrie 2010, precum și
orice alte dispoziții contrare.
Art. 3. — Direcția generală management, resurse umane și
rețea școlară din cadrul Ministerului Educației, Cercetării,
Tineretului și Sportului, inspectoratele școlare și casele corpului
didactic duc la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.554.

ANEXĂ

REGULAMENT

de organizare și funcționare a casei corpului didactic
CAPITOLUL I
Dispoziții generale
SECȚIUNEA 1
Statutul casei corpului didactic

Art. 1. — Casa corpului didactic este unitate conexă a
Ministerului Educației, Cercetării, Tineretului și Sportului, care
funcționează în fiecare județ, respectiv în municipiul București,
în baza prevederilor art. 99 alin. (1) din Legea educației
naționale nr. 1/2011.
Art. 2. — Casa corpului didactic poate organiza filiale în
județ, respectiv în sectoarele municipiului București.
Art. 3. — Casa corpului didactic este instituție cu
personalitate juridică, cu sediu, patrimoniu, siglă și sigiliu proprii,
subordonată metodologic Direcției generale management,
resurse umane și rețea școlară din cadrul Ministerului Educației,
Cercetării, Tineretului și Sportului, iar pe plan local este
coordonată și controlată de inspectoratul școlar județean,
conform prevederilor art. 95 alin. (1) lit. h) și ale art. 99 alin. (3)
din Legea nr. 1/2011.
Art. 4. — Casa corpului didactic este centru de resurse și
asistență educațională și managerială pentru cadrele didactice
și didactice auxiliare și se poate acredita ca furnizor de formare
continuă, conform prevederilor art. 244 alin. (4) din Legea
nr. 1/2011.
Art. 5. — (1) Casele corpului didactic pot avea denumirea
simplă ăCasa Corpului Didactic a Județului/Municipiului
București” sau pot purta numele unei personalități
reprezentative din domeniul educației, în semn de recunoaștere
a activității depuse.

(2) Atribuirea unei denumiri casei corpului didactic se face
prin ordin al ministrului educației, cercetării, tineretului și
sportului, la solicitarea instituției, înaintată Direcției generale
management, resurse umane și rețea școlară din cadrul
Ministerului Educației, Cercetării, Tineretului și Sportului.
(3) Solicitarea de aprobare privind atribuirea denumirii casei
corpului didactic va fi însoțită de:
a) memoriul de fundamentare/expunere de motive;
b) propunerea de atribuire a denumirii, avizată de consiliul
de administrație al casei corpului didactic;
c) acordul consiliului de administrație al inspectoratului școlar
județean pentru atribuirea denumirii;
d) avizul comisiei județene pentru atribuirea de denumiri din
cadrul instituției prefectului.
Art. 6. — (1) Activitatea care se desfășoară în și de către
casa corpului didactic este apolitică și nediscriminatorie și
respectă principiile care guvernează învățământul preuniversitar
și superior, precum și învățarea pe tot parcursul vieții din
România, conform prevederilor art. 3 din Legea nr. 1/2011.
(2) În spațiile aparținând casei corpului didactic sunt
interzise:
a) activități contrare prevederilor Constituției;
b) activități ale partidelor, formațiunilor politice;
c) activități de propagandă politică sau prozelitism religios;
d) activități care încalcă normele generale de moralitate.
SECȚIUNEA a 2-a
Rolul casei corpului didactic în învățământul preuniversitar

Art. 7. — Misiunea casei corpului didactic este de a promova
inovația și reforma în educație, de a asigura cadrul pentru
dezvoltarea personală și profesională a personalului din

MONITORUL OFICIAL AL ROMÂNIEI, PARTEA I, Nr. 735/19.X.2011
învățământul preuniversitar, în corelație cu standardele
profesionale pentru profesiunea didactică, standardele de
calitate și competențele profesionale, precum și în conformitate
cu politicile și strategiile naționale în domeniul educației.
Art. 8. — Casa corpului didactic are ca obiectiv principal
formarea continuă a personalului din învățământul preuniversitar
prin programe de formare continuă, activități cu caracter științific,
metodic și cultural, în conformitate cu prevederile art. 244
alin. (1) și (4) din Legea nr. 1/2011.
Art. 9. — Funcțiile casei corpului didactic sunt:
a) organizator și furnizor de programe de formare continuă
pentru personalul didactic, de conducere, îndrumare și control,
precum și pentru personalul didactic auxiliar din învățământul
preuniversitar în limba română, în limbile moderne predate în
sistemul de învățământ preuniversitar românesc, în limbile
minorităților naționale, în județele în care funcționează forme de
învățământ în limbile minorităților, conform art. 45 alin. (10) din
Legea nr. 1/2011;
b) centru de resurse, de inovație și de expertiză în formarea
continuă a personalului didactic, didactic auxiliar și a
managerilor educaționali;
c) centru de informare-documentare și consultanță pentru
personalul din învățământul preuniversitar;
d) centru de inițiere și organizare de activități științifice,
metodice și culturale;
e) editare și difuzare de carte și publicații în domeniul
educației;
f) consiliere în managementul proceselor de dezvoltare
personală și organizațională;
g) centru metodologic pentru responsabili cu formarea
continuă,
bibliotecari,
documentariști,
profesori
documentariști/responsabili ai centrelor de documentare și
informare, laboranți, pedagogi școlari, informaticieni din
învățământul preuniversitar;
h) marketing educațional: analiza nevoilor de formare,
definirea produselor și serviciilor oferite, oferta de programe de
formare continuă, promovarea și furnizarea acestora;
i) bancă de date pentru resursele umane cu statut de
formator în domeniile curriculum, evaluare, management etc.,
inspectori școlari, responsabili cu formarea continuă, profesori
documentariști, mentori de dezvoltare profesională, bibliotecari,
laboranți, pedagogi școlari, informaticieni, profesori asociați,
consultanți, experți;
j) centru de inițiere și derulare de parteneriate în scopul
implementării de proiecte educaționale la nivel local, regional,
național și internațional;
k) centru de organizare a activităților de petrecere a timpului
liber, excursii tematice, școli de vară, festivități jubiliare pentru
instituții/personalități, reuniuni tradiționale de ziua învățătorului,
ziua copilului etc., club al cadrelor didactice care să prilejuiască
întâlniri, schimburi de opinii;
l) centru comunitar de învățare permanentă pentru
personalul didactic și didactic auxiliar din învățământul
preuniversitar, la nivel județean, organizat conform art. 343
alin. (2) din Legea nr. 1/2011;
m) centru de evaluare acreditat pentru identificarea,
evaluarea și recunoașterea rezultatelor învățării nonformale și
informale pentru personalul didactic și didactic auxiliar, precum
și pentru personalul de conducere, de îndrumare și control din
învățământul preuniversitar, la nivel județean, conform art. 346
și 348 din Legea nr. 1/2011. Evaluarea și recunoașterea
rezultatelor învățării nonformale și informale pentru personalul
didactic și didactic auxiliar, precum și pentru personalul de
conducere, de îndrumare și control din învățământul
preuniversitar, la nivel județean, se realizează pe baza
metodologiei elaborate de Ministerul Educației Cercetării,

21

Tineretului și Sportului conform art. 345 alin. (4) din Legea
nr. 1/2011;
n) centru cu atribuții de constituire și, respectiv, coordonare
ale funcționării corpului de mentori, la nivel județean.
SECȚIUNEA a 3-a
Domenii de activitate și tipuri de activități organizate și
desfășurate în casele corpului didactic

Art. 10. — (1) Domeniul formare continuă a personalului din
învățământul preuniversitar cuprinde, în principal, următoarele
activități:
a) propunerea spre avizare Ministerului Educației, Cercetării,
Tineretului și Sportului a ofertei de formare continuă anuală;
b) organizarea de programe de formare continuă;
c) propunerea spre acreditare a programelor de formare
continuă;
d) evaluarea și certificarea competențelor dobândite;
e) monitorizarea impactului programelor de formare continuă
derulate.
(2) Domeniul activități metodice, științifice și culturale
cuprinde, în principal:
a) organizarea de activități metodice pentru personalul
didactic și didactic auxiliar din învățământul preuniversitar,
manageri educaționali, responsabili cu formarea continuă,
bibliotecari, profesori documentariști/responsabili ai centrelor de
documentare și informare, laboranți, pedagogi școlari,
informaticieni;
b) organizarea de activități științifice: simpozioane,
conferințe, colocvii, sesiuni de comunicări, focus-grupuri, mese
rotunde, concursuri etc.;
c) organizarea de activități culturale: expoziții de carte, de
pictură, de sculptură, de fotografie ale cadrelor didactice,
evenimente aniversare, cercuri tematice (de lectură, de științe);
d) consultanță în vederea completării portofoliului de
educație permanentă.
(3) Domeniul informare, documentare, consultanță cuprinde,
în principal, următoarele activități:
a) informarea personalului din învățământul preuniversitar
asupra oportunităților de formare continuă;
b) asigurarea accesului la resursele educaționale din
bibliotecă/centrul de informare și documentare;
c) consultanță pentru unități de învățământ pentru
amenajarea și dotarea centrelor de documentare și informare;
d) elaborarea de portofolii tematice cu resurse educaționale;
e) consultanță în vederea dezvoltării profesionale a
personalului din învățământul preuniversitar.
(4) Domeniul crearea/completarea și actualizarea bazelor de
date cuprinde:
a) resurse umane: formatori, responsabili cu formarea
continuă, mentori de dezvoltare profesională, bibliotecari,
profesori documentariști/responsabili ai centrelor de
documentare și informare, informaticieni, inspectori școlari,
cadre didactice autori de carte etc.;
b) parteneri educaționali;
c) beneficiari ai programelor de formare;
d) credite profesionale transferabile ale cadrelor didactice,
obținute prin absolvirea programelor de formare acreditate
furnizate/organizate de casa corpului didactic și de către alți
furnizori de formare;
e) cadre didactice care au nevoie de formare continuă în
vederea asigurării celor 90 de credite transferabile.
(5) Domeniul editare/multiplicare și difuzare de carte,
publicații, resurse educaționale cuprinde, în principal,
următoarele activități:
a) editare/elaborare de carte, reviste, buletine informative,
ghiduri și caiete metodice, studii, publicații electronice, auxiliare
didactice pe diferite suporturi etc.;

22

MONITORUL OFICIAL AL ROMÂNIEI, PARTEA I, Nr. 735/19.X.2011

b) difuzare de resurse educaționale;
c) realizarea de site-uri educaționale.
(6) Domeniul marketing educațional, publicitate/diseminare
cuprinde, în principal, următoarele activități:
a) analiza de nevoi pentru formarea continuă;
b) promovarea resurselor educaționale: oferta de formare
continuă, alte oportunități de dezvoltare profesională, rezultate
ale proiectelor educaționale etc.;
c) promovarea inovației și a creativității în educație.
(7) Domeniul parteneriate educaționale cuprinde, în principal,
următoarele activități:
a) inițierea și derularea de parteneriate în scopul
implementării de proiecte educaționale la nivel local, regional,
național și internațional;
b) organizarea de activități de petrecere a timpului liber:
excursii tematice, școli de vară, festivități jubiliare pentru
instituții/personalități, reuniuni, cluburi ale cadrelor didactice etc.
Art. 11. — Casa corpului didactic stabilește relații de
parteneriat cu instituții de învățământ de toate gradele, institute
de cercetare științifică, societăți științifice profesionale, instituții
culturale, asociații profesionale, organizații guvernamentale și
neguvernamentale din țară și din străinătate, persoane fizice și
juridice etc., cu atribuții în domeniul educației și cercetării.
Art. 12. — (1) Pentru realizarea programelor de formare
proiectate, casa corpului didactic colaborează cu
specialiști/experți din instituții de învățământ superior, din unități
de învățământ preuniversitar, din centre și organizații
neguvernamentale, naționale și internaționale.
(2) Extensia în teritoriu a programelor casei corpului didactic
se poate asigura și prin derularea unor seturi de programe
acreditate de formare la distanță.
Art. 13. — (1) Casa corpului didactic asigură înființarea,
monitorizarea, coordonarea și evaluarea activității centrelor de
documentare și informare din județ, potrivit reglementărilor în
vigoare.
(2) Casa corpului didactic coordonează metodologic
activitatea centrelor de documentare și informare din județ și a
profesorilor documentariști, prin profesorii metodiști din casa
corpului didactic și formatorii naționali din proiectul ăEducație
pentru informație”. Centrele de documentare și informare se
subordonează conducerii unității de învățământ în care au fost
înființate.
Art. 14. — Casa corpului didactic asigură coordonarea
metodologică a activităților din bibliotecile unităților de
învățământ din județ.
Art. 15. — (1) Casa corpului didactic coordonează Centrul
regional de formare a personalului din învățământul
preuniversitar (în județele în care a fost înființat conform
Hotărârii Guvernului nr. 604/2001 pentru înființarea Centrului
Național de Formare a Personalului din Învățământul
Preuniversitar, cu modificările și completările ulterioare.
(2) Activitățile din cadrul Centrului regional de formare a
personalului din învățământul preuniversitar sunt desfășurate
de un profesor metodist al casei corpului didactic.
(3) Atribuțiile profesorului metodist din Centrul regional de
formare a personalului din învățământul preuniversitar sunt
stabilite prin fișa postului.
Art. 16. — (1) Casele corpului didactic în care funcționează
centrele regionale de resurse pentru educația civică, conform
Acordului nr. 27.595 din 24 februarie 2006 dintre Ambasada
Statelor Unite ale Americii, Ministerul Educației, Cercetării,
Tineretului și Sportului, Institute for Training and Development și
Asociația de Educație Civică și conform acordurilor bilaterale la
nivel local, pot continua colaborarea cu centrele regionale de
resurse pentru educația civică în condițiile acordurilor
menționate.

(2) Activitatea Centrului regional de resurse pentru educația
civică, ce funcționează în incinta casei corpului didactic, este
coordonată de un membru al echipei Programului de educație
civică și fondator al Asociației de educație civică din județul
respectiv, care are calitatea de coordonator. Coordonatorul
Centrului regional de resurse pentru educația civică poate fi
profesor metodist în casa corpului didactic, în limita posturilor
aprobate prin statul de funcții.
(3) Coordonatorul Centrului regional de resurse pentru
educația civică, care funcționează în incinta casei corpului
didactic și este încadrat pe post de profesor metodist în casa
corpului didactic, are specificate în fișa postului atribuțiile
derivate din implementarea programului, stabilite prin consultare
cu partenerii de program, conform acordurilor menționate,
precum și atribuții specifice activităților desfășurate în casa
corpului didactic.
(4) Activitățile desfășurate în cadrul Centrului regional de
resurse pentru educația civică sunt propuse, anual, spre avizare
de către Ministerul Educației, Cercetării, Tineretului și Sportului,
ca anexă a ofertei de programe de formare continuă a casei
corpului didactic.
Art. 17. — Casa corpului didactic poate oferi spre închiriere
spațiile și echipamentele proprii, pe perioadă determinată, în
vederea organizării și desfășurării unor activități de formare, în
condițiile respectării legislației în vigoare.
CAPITOLUL II
Structura organizatorică și funcțională a casei corpului
didactic
SECȚIUNEA 1
Organigrama casei corpului didactic

Art. 18. — Structura casei corpului didactic cuprinde:
a) Conducerea: consiliul de administrație, inspectorul general
adjunct — director de casă a corpului didactic, numit în
continuare directorul casei corpului didactic;
b) Compartimentul resurse, informare, documentare,
consultanță cuprinde următoarele compartimente: Programe,
Bibliotecă, Informatizare, Editură, Proiecte;
c) Compartimentul financiar-administrativ cuprinde
Compartimentul financiar și Compartimentul administrativ.
Art. 19. — (1) Directorul casei corpului didactic este
echivalentul inspectorului școlar general adjunct din
inspectoratul școlar județean și exercită conducerea executivă
a casei corpului didactic, în conformitate cu atribuțiile conferite
de lege, cu hotărârile consiliului de administrație al casei
corpului didactic, precum și cu alte reglementări legale.
(2) Directorul casei corpului didactic este subordonat
inspectorului școlar general și are funcție echivalentă cu cea de
inspector școlar general adjunct. Fișa postului și fișa de evaluare
ale directorului casei corpului didactic sunt elaborate de
Ministerul Educației, Cercetării, Tineretului și Sportului.
Art. 20. — (1) Directorul casei corpului didactic este
președintele consiliului de administrație, în fața căruia prezintă
rapoarte semestriale și anuale.
(2) În cazul în care hotărârile consiliului de administrație
contravin legislației în vigoare, directorul are drept de veto,
informând în acest sens inspectorul școlar general.
Art. 21. — În exercitarea funcției de conducere, directorul
casei corpului didactic are următoarele atribuții:
a) coordonează elaborarea proiectului de dezvoltare a
instituției și a planului managerial anual, pe care le înaintează
spre aprobare consiliului de administrație și spre avizare
inspectorului școlar general;

MONITORUL OFICIAL AL ROMÂNIEI, PARTEA I, Nr. 735/19.X.2011
b) solicită avizul consiliului de administrație al inspectoratului
școlar județean pentru oferta de programe de formare continuă
a instituției;
c) răspunde de calitatea programelor de formare furnizate
de casa corpului didactic;
d) prezintă anual, în consiliul de administrație al
inspectoratului școlar județean, un raport asupra calității și al
impactului activităților de formare desfășurate;
e) coordonează și implementează proiecte de parteneriat
educațional la nivel local, național, internațional;
f) propune spre aprobare consiliului de administrație al casei
corpului didactic regulamentul de ordine interioară al instituției;
g) aprobă fișele posturilor pentru personalul din subordine,
conform legii și contractului individual de muncă;
h) elaborează proceduri și instrumente de lucru, pe care le
supune aprobării consiliului de administrație;
i) monitorizează activitatea de formare continuă a
personalului didactic și didactic auxiliar;
j) coordonează activitatea filialelor casei corpului didactic, a
Centrului regional de formare a personalului din învățământul
preuniversitar și a Centrului regional pentru educație civică, în
județele în care au fost înființate aceste centre;
k) decide asupra dezvoltării rețelei de centre de documentare
și informare, cu avizul inspectoratului școlar județean, și emite
decizia de înființare a centrelor de documentare și informare la
nivel județean;
l) coordonează rețeaua de centre de documentare și
informare;
m) prezintă, anual, consiliului de administrație al
inspectoratului școlar județean un raport asupra activității
centrelor de documentare și informare din județ.
Art. 22. — Directorul, în calitate de angajator, are
următoarele atribuții:
a) încadrează personal la casa corpului didactic, în
conformitate cu posturile prevăzute în statul de funcții propriu al
instituției, avizat de inspectorul școlar general și aprobat de
Direcția generală management, resurse umane și rețea școlară
din cadrul Ministerului Educației, Cercetării, Tineretului și
Sportului;
b) încheie contracte individuale de muncă cu personalul
angajat și aprobă programarea și efectuarea concediilor de
odihnă ale personalului didactic, didactic auxiliar și nedidactic, în
conformitate cu prevederile legislative în vigoare din sistemul
bugetar;
c) aprobă concediul fără plată și compensarea orelor
suplimentare prestate prin ore libere în următoarele 60 de zile
calendaristice după efectuarea acestora;
d) verifică consemnarea zilnică în condica de prezență a
programului de lucru al personalului didactic, didactic auxiliar și
nedidactic;
e) propune spre aprobare ordonatorului principal de credite,
cu avizul inspectoratului școlar, promovarea în grade, trepte
profesionale a personalului angajat care îndeplinește condițiile
prevăzute de legislația în vigoare.
Art. 23. — Directorul casei corpului didactic, în calitate de
evaluator, are următoarele atribuții:
a) evaluează anual activitatea personalului angajat;
b) propune personalul didactic care a obținut rezultate de
excepție pentru conferirea de distincții și premii;
c) evaluează activitatea personalului didactic angajat pentru
înscrierea la concursul de acordare a gradațiilor de merit.
Art. 24. — Directorul casei corpului didactic, în calitate de
ordonator de credite, răspunde de:
a) angajarea, lichidarea și ordonanțarea cheltuielilor în limita
creditelor bugetare repartizate și aprobate;
b) realizarea veniturilor;

23

c) angajarea și utilizarea creditelor bugetare pe baza bunei
gestiuni financiare;
d) integritatea bunurilor încredințate instituției pe care o
conduce;
e) organizarea și ținerea la zi a contabilității și prezentarea la
termen a situațiilor financiare asupra situației patrimoniului aflat
în administrare și a execuției bugetare;
f) organizarea sistemului de monitorizare a programului de
achiziții publice și a programului de lucrări de investiții publice;
g) organizarea evidenței programelor, inclusiv a indicatorilor
aferenți acestora;
h) organizarea și ținerea la zi a evidenței patrimoniului,
conform prevederilor legale.
Art. 25. — Directorul casei corpului didactic are și
următoarele atribuții:
a) numește și controlează personalul care răspunde de
sigiliul casei corpului didactic;
b) răspunde de corectitudinea încadrării personalului și de
întocmirea la termen a statelor lunare de plată a drepturilor
salariale;
c) aplică sancțiuni pentru abaterile disciplinare săvârșite de
personalul unității, conform prevederilor legislației în vigoare;
d) este membru în consiliul de administrație al inspectoratului
școlar județean;
e) prezintă, la solicitarea direcției specializate din cadrul
Ministerului Educației, Cercetării, Tineretului și Sportului,
rapoarte privind activitatea desfășurată în casa corpului didactic;
f) răspunde solicitărilor direcțiilor de specialitate din cadrul
Ministerului Educației, Cercetării, Tineretului și Sportului.
Art. 26. — (1) Consiliul de administrație al casei corpului
didactic este organ de conducere cu rol de decizie în domeniul
administrativ, este format din 5—7 membri și are următoarea
componență:
a) directorul casei corpului didactic — președinte;
b) reprezentanți ai Compartimentului resurse, informare,
documentare și consultanță;
c) responsabilul Compartimentului financiar;
d) reprezentanți ai instituțiilor partenere ale casei corpului
didactic sau reprezentanți ai comunității locale.
(2) Secretarul consiliului de administrație este numit de
director dintre membrii acestuia; el consemnează, într-un
registru special, procesele-verbale ale ședințelor.
Art. 27. — (1) Consiliul de administrație este stabilit anual în
ședința de analiză și proiectare a activității și se întrunește lunar
sau ori de câte ori este necesar, la solicitarea directorului ori a
două treimi dintre membri.
(2) Consiliul de administrație este statutar în prezența a două
treimi dintre membrii săi.
Art. 28. — (1) Hotărârile consiliului de administrație se adoptă
cu majoritatea voturilor celor prezenți.
(2) Deciziile privind bugetul și patrimoniul casei corpului
didactic se iau cu majoritatea simplă din totalitatea membrilor
consiliului de administrație.
Art. 29. — Atribuțiile consiliului de administrație:
a) adoptă proiectul de buget și avizează execuția bugetară la
nivelul casei corpului didactic;
b) avizează strategiile și planurile de activitate ale instituției,
pe care le înaintează spre aprobare inspectoratului școlar;
c) avizează regulamentul de ordine interioară al instituției;
d) aprobă încadrarea cu personal didactic, didactic auxiliar și
nedidactic;
e) aprobă, la propunerea directorului, fișele de post pentru
personalul angajat;
f) evaluează și aprobă calificativele anuale pentru personalul
evaluat, în conformitate cu legislația în vigoare;
g) aplică reglementările în vigoare privind acordarea
stimulentelor și a sancțiunilor;

24

MONITORUL OFICIAL AL ROMÂNIEI, PARTEA I, Nr. 735/19.X.2011

h) stabilește strategia de realizare și gestionare a resurselor
financiare extrabugetare, conform legislației în vigoare.
Art. 30. — (1) Compartimentul programe din cadrul
Compartimentului resurse, informare, documentare și
consultanță are următoarele atribuții:
a) investigarea nevoilor de perfecționare rezultate din
introducerea unor conținuturi/cerințe noi în programele
școlare/legislația actuală, din inspecția școlară și din rapoartele
responsabililor cu formarea continuă din unitățile de învățământ,
respectiv, nevoi concrete, exprimate de potențiali beneficiari;
b) organizarea/găzduirea unor programe de formare și
dezvoltare profesională oferite de furnizorii de formare acreditați;
c) elaborarea și propunerea spre acreditare de către
Ministerul Educației, Cercetării, Tineretului și Sportului a unor
programe de formare continuă, pe baza unei oferte care
răspunde exigențelor actuale de pregătire continuă, derivate din
problematica reformei curriculare, și care ține cont de nevoile
individuale de dezvoltare profesională exprimate de personalul
din învățământul preuniversitar;
d) furnizarea de programe de formare continuă
avizate/acreditate de Ministerul Educației, Cercetării, Tineretului
și Sportului pentru personalul didactic și didactic auxiliar din
învățământul preuniversitar;
e) furnizarea de programe de formare continuă
avizate/acreditate de Ministerul Educației, Cercetării, Tineretului
și Sportului pentru personalul de conducere, de îndrumare și
control din învățământul preuniversitar;
f) constituirea de cataloage cu oferte de programe de
formare continuă/buletine informative, comunicarea ofertelor și
receptarea înscrierilor pe canale organizatoric eficiente;
g) organizarea de activități metodice destinate responsabililor
cu formarea continuă, consiliere în vederea gestionării formării
continue la nivelul unităților de învățământ preuniversitar și a
asigurării accesului cadrelor didactice la programe de formare
continuă;
h) organizarea de activități metodico-științifice, sesiuni de
comunicări, simpozioane, colocvii etc.;
i) gestionarea documentelor corespunzătoare stagiilor și
activităților de formare continuă derulate, a suporturilor de curs,
a tabelelor nominale cu participanții etc.
(2) Compartimentul centru de documentare și
informare/bibliotecă din cadrul Compartimentului resurse,
informare, documentare și consultanță are următoarele atribuții:
a) activitatea de informare și documentare pentru personalul
din învățământul preuniversitar;
b) gestionarea fondului de carte și a resurselor educaționale;
c) organizarea de activități metodice destinate
bibliotecarilor/responsabililor centrelor de documentare și
informare;
d) organizarea de expoziții permanente de carte, manuale,
prezentări și lansări de carte/lucrări de specialitate, mese
rotunde, întâlniri tematice cu scriitori, artiști, oameni de știință;
e) organizarea de activități cultural-artistice și de loisir;
f) îndrumare pentru bibliotecarii din unitățile școlare.
(3) Compartimentul informatizare/editură din cadrul
Compartimentului resurse, informare, documentare și
consultanță are următoarele atribuții:
a) proiectarea, editarea, difuzarea de mijloace de
învățământ, carte și auxiliare educaționale;
b) administrarea rețelei de calculatoare și a website-ului
casei corpului didactic;
c) întreținerea echipamentelor și a logisticii din dotare;
d) crearea și administrarea site-urilor educaționale.

(4) Compartimentul proiecte din cadrul Compartimentului
resurse, informare, documentare și consultanță are următoarele
atribuții:
a) identifică surse de finanțare prin proiecte locale, regionale,
naționale și internaționale, care au ca scop formarea continuă a
personalului didactic și promovarea inovației în educație;
b) elaborează propuneri de proiecte pentru accesarea
surselor de finanțare;
c) coordonează implementarea proiectelor contractate.
Art. 31. — Compartimentul financiar-administrativ este
subordonat directorului, asigură și răspunde de organizarea și
desfășurarea activității financiar-contabile a casei corpului
didactic în conformitate cu dispozițiile legale în vigoare și are
următoarele atribuții:
a) răspunde de gestionarea și întreținerea bazei materiale a
instituției și coordonează activitatea personalului administrativ:
secretar, administrator, muncitor;
b) încasează și gestionează fondurile obținute din cursuri
contra cost, editură, tipografie, librărie, sponsorizări etc.;
c) angajează și gestionează credite bugetare în limita și cu
destinația aprobate prin buget;
d) actualizează contabilitatea și realizează la termen
bilanțurile contabile și conturile de execuție bugetară;
e) realizează cel puțin o dată pe an inventarierea bunurilor
aflate în administrare și întocmește un raport;
f) inventariază și arhivează documentele instituției.
SECȚIUNEA a 2-a
Statutul colaboratorilor casei corpului didactic

Art. 32. — (1) Casa corpului didactic își poate realiza
programele și cu personal de specialitate cu statut de
colaboratori din alte unități, în limita numărului de posturi
didactice vacante existente în statul de funcții, în sistem de plată
cu ora, în condițiile legii: profesor-asociat, formator, mentor de
dezvoltare profesională.
(2) Casa corpului didactic poate angaja profesori-metodiști,
profesori-asociați, formatori, mentori de dezvoltare profesională
care realizează efectiv activitate de formare în specialitatea lor
și/sau în aria curriculară respectivă, conform art. 247 lit. i) din
Legea nr. 1/2011.
(3) Profesorul-asociat este cadru didactic titular într-o unitate
de învățământ, cadru didactic pensionat, specialist consacrat în
domeniul educației, plătit în regim de plată cu ora.
(4) Formatorul își poate desfășura activitatea la catedră, cu
norma întreagă și plata cu ora la casa corpului didactic.
(5) Mentorul de dezvoltare profesională colaborează cu casa
corpului didactic pentru proiecte și programe de formare
continuă, consiliază și sprijină cadre didactice care au obținut
definitivarea în sistemul de învățământ, prin organizarea unor
activități de formare pentru dezvoltare personală și profesională,
în vederea menținerii standardelor de competență pentru
cadrele didactice.
Art. 33. — Pentru ca o persoană să activeze ca profesorasociat în cadrul casei corpului didactic trebuie să îndeplinească
cumulativ următoarele condiții:
a) studii universitare cu diplomă de licență și/sau master;
b) cel puțin gradul didactic II în învățământ/titlul științific de
doctor în disciplina predată;
c) deține competențe dobândite în managementul
educațional, managementul de proiect, precum și competențe
dobândite în activitatea cu adulții în domeniul formării continue.
Art. 34. — Pentru ca o persoană să poată activa ca formator
în programele furnizate de casa corpului didactic trebuie să
îndeplinească cumulativ următoarele condiții:
a) studii universitare cu diplomă de licență și/sau master;
b) cel puțin gradul didactic II în învățământ/titlul științific de
doctor în disciplina predată;

MONITORUL OFICIAL AL ROMÂNIEI, PARTEA I, Nr. 735/19.X.2011
c) deține competențe în domeniul tematic al programului de
formare;
d) deține un certificat de formator recunoscut de Ministerul
Educației, Cercetării, Tineretului și Sportului;
e) are o vechime în învățământ de minimum 6 ani.
Art. 35. — Pentru ca o persoană să activeze ca mentor de
dezvoltare profesională în cadrul casei corpului didactic trebuie
să îndeplinească cumulativ următoarele condiții:
a) studii universitare cu diplomă de licență și/sau master;
b) cel puțin gradul didactic II în învățământ/titlul științific de
doctor în disciplina predată;
c) deține competențe dobândite în domeniile dezvoltării
profesionale și personale, în management educațional, în selfmanagement, precum și competențe dobândite în activitatea cu
adulții în domeniul formării continue.
SECȚIUNEA a 3-a
Metodologia de încadrare a personalului didactic, didactic
auxiliar și nedidactic în casa corpului didactic

1. Stat de funcții
Art. 36. — Casa corpului didactic are stat de funcții propriu,
avizat de inspectorul școlar general și aprobat de Direcția
generală management, resurse umane și rețea școlară din
cadrul Ministerului Educației, Cercetării, Tineretului și Sportului.
Art. 37. — Modificarea numărului de posturi se face cu
aprobarea conducerii Ministerului Educației, Cercetării,
Tineretului și Sportului, la propunerea consiliului de administrație
al casei corpului didactic și cu avizul inspectorului școlar
general.
Art. 38. — (1) Personalul didactic care își desfășoară
activitatea în casa corpului didactic este încadrat prin concurs,
prin decizie emisă de directorul unității.
(2) Ocuparea posturilor de profesor-metodist, profesorasociat, formator, mentor de dezvoltare profesională se face prin
concurs după o metodologie aprobată prin ordin de ministrul
educației, cercetării, tineretului și sportului.
(3) Personalul didactic auxiliar și administrativ, nedidactic,
care își desfășoară activitatea în casa corpului didactic, este
încadrat prin concurs, conform legislației în vigoare.
(4) Organizarea și desfășurarea concursului sunt coordonate
de director. Consiliul de administrație al unității aprobă comisiile
de concurs și validează rezultatele concursului. În urma
concursului, angajarea se face de către director prin încheierea
unui contract individual de muncă, în condițiile legii.
2. Categorii de personal
Director
Art. 39. — (1) Se normează un post de inspector școlar
general adjunct — director al casei corpului didactic, pentru
fiecare casă a corpului didactic.
(2) Funcția de director al casei corpului didactic este
echivalentă cu funcția de inspector școlar general adjunct.
Directorul casei corpului didactic se subordonează direct
inspectorului școlar general.
(3) În situația în care postul de director nu se ocupă prin
concurs sau se vacantează între perioadele de concurs,
ministrul educației, cercetării, tineretului și sportului numește
temporar, prin ordin, pe această funcție, un cadru didactic titular
cu gradul didactic I, până la organizarea concursului, dar nu mai
târziu de sfârșitul anului școlar.
Art. 40. — (1) Norma de activitate a directorului casei
corpului didactic este de 40 de ore săptămânal, în cadrul căreia
are obligație de predare a 2—4 ore din norma didactică.
(2) Directorul beneficiază de drepturi salariale conform legii.
(3) Directorul casei corpului didactic are drept de rezervare
a catedrei pe perioada în care îndeplinește această funcție.

25

Art. 41. — Evaluarea activității se face anual, pe baza unei
fișe de evaluare elaborate de către Direcția generală
management, resurse umane și rețea școlară din cadrul
Ministerului Educației, Cercetării, Tineretului și Sportului.
Profesor-metodist
Art.42. — Funcția de profesor-metodist de la casa corpului
didactic este echivalentă cu funcția de inspector școlar din
inspectoratul școlar județean.
Art. 43. — Ocuparea posturilor vacante de profesor-metodist
constituite în normă întreagă se realizează prin concurs specific,
pe baza metodologiei elaborate de Direcția generală
management, resurse umane și rețea școlară din cadrul
Ministerul Educației, Cercetării, Tineretului și Sportului,
prevăzută în anexa care face parte integrantă din prezentul
regulament.
Art. 44. — (1) Normarea posturilor de profesor-metodist la
nivelul casei corpului didactic se realizează prin raportare la
numărul de personal didactic existent la nivelul județului,
respectiv al municipiului București. Astfel, se normează un post
de profesor-metodist la un număr de 1.500 de posturi de
personal didactic, dar nu mai puțin de două posturi pentru
fiecare casă a corpului didactic.
(2) Se normează un post de profesor-metodist pentru
coordonarea formării continue a cadrelor didactice din unitățile
de învățământ în limbile minorităților naționale, în județele în
care funcționează aceste forme de învățământ, pentru cel puțin
1.500 de membri ai personalului didactic și didactic auxiliar din
unitățile de învățământ în limbile minorităților naționale.
Art. 45. — Condiții de încadrare pentru profesorul-metodist:
a) studii universitare, cu diplomă de licență, corespunzătoare
funcției didactice din învățământul preuniversitar;
b) titular în învățământul preuniversitar;
c) cel puțin gradul didactic II în învățământ;
d) vechime în muncă de minimum 6 ani, cu competențe
dobândite în managementul educațional, managementul de
proiect, precum și competențe dobândite în activitatea cu adulții
în domeniul formării continue;
e) calificativul ăfoarte bine” în ultimii 5 ani.
Art. 46. — Domeniile de competență pentru profesorulmetodist sunt următoarele:
a) testarea, prin investigații pe teren, în colaborare cu
inspectorii școlari de specialitate, inspectorul responsabil cu
dezvoltarea profesională, directorii unităților de învățământ,
responsabilii cu formarea continuă din școli, a nevoii reale de
formare continuă la nivel individual și la nivelul unităților de
învățământ;
b) identificarea și valorificarea resurselor umane, a
formatorilor;
c) întocmirea proiectelor de programe de formare continuă;
d) prezentarea proiectului de program de formare consiliului
de administrație al casei corpului didactic, care avizează
includerea programului în cadrul ofertei de formare a instituției;
e) monitorizarea/evaluarea derulării programului de formare
continuă;
f) centralizarea și promovarea ofertei de formare
educațională provenite de la instituții specializate și de la
inovatorii din rețea privind formarea continuă a personalului
didactic, dezvoltarea parteneriatului social și comunitar etc.;
g) asigurarea consilierii metodologice a acțiunilor de formare
continuă în afara casei corpului didactic, în unități școlare, în
zone defavorizate, organizate de alți furnizori de formare
continuă acreditați, societăți profesionale, asociații, fundații,
organizații neguvernamentale etc.;
h) organizarea de activități metodice, științifice și culturale;
i) implementarea de proiecte educaționale.
Art. 47. — Norma de activitate a profesorului metodist este
de 40 de ore săptămânal, cu obligație de predare la catedră a

26

MONITORUL OFICIAL AL ROMÂNIEI, PARTEA I, Nr. 735/19.X.2011

2—4 ore săptămânal, în specialitatea înscrisă pe diploma de
studii.
Art. 48. — (1) Cadrul didactic titular în învățământul
preuniversitar și angajat prin concurs la casa corpului didactic
încheie un contract individual de muncă cu directorul casei
corpului didactic pe perioadă nedeterminată. Directorul casei
corpului didactic comunică, în scris, inspectoratului școlar
situația angajării pe posturi didactice a candidaților validați după
concurs.
(2) În situația în care postul de profesor-metodist nu se ocupă
prin concurs, directorul casei corpului didactic poate numi, prin
detașare pe această funcție, cu avizul inspectorului școlar
general, un cadru didactic titular cu gradul didactic II, până la
organizarea concursului, dar nu mai târziu de sfârșitul anului
școlar.
(3) Cadrul didactic titular în învățământul preuniversitar și
angajat la casa corpului didactic beneficiază de rezervare a
catedrei, în condițiile legii.
Art. 49. — Cadrul didactic care ocupă postul de profesormetodist beneficiază de drepturi salariale conform legii.
Art. 50. — (1) Personalul didactic încadrat prin concurs sau
cu contract de muncă pe perioadă determinată la casa corpului
didactic pe funcția de profesor-metodist este evaluat anual de o
comisie propusă de directorul instituției și avizată de inspectorul
școlar general.
(2) Evaluarea activității profesorilor-metodiști se face anual,
la sfârșitul anului școlar, pe baza unei fișe de evaluare elaborate
de către directorul casei corpului didactic și aprobată de consiliul
de administrație al instituției.
(3) Pe baza fișei de evaluare și a raportului explicativ, comisia
decide asupra punctajului final și a calificativului acordat astfel:
a) 100—90 de puncte (foarte bine);
b) 89—80 de puncte (bine);
c) 79—70 de puncte (satisfăcător);
d) sub 70 de puncte (nesatisfăcător).
(4) În cazul în care profesorul-metodist angajat prin concurs
sau cu contract de muncă pe perioadă determinată obține
calificativul ăsatisfăcător” sau ănesatisfăcător”, acestuia îi
încetează încadrarea la casa corpului didactic și revine pe
catedra rezervată.
(5) În urma evaluării, directorul casei corpului didactic
comunică profesorului-metodist, în scris, punctajul realizat și
calificativul acordat.
(6) Eventualele contestații se depun la inspectoratul școlar
județean în termen de 5 zile lucrătoare de la data primirii
comunicării calificativului.
(7) Inspectorul școlar general numește o comisie de
rezolvare a contestațiilor, formată din 3 membri, reprezentanți
ai casei corpului didactic și ai inspectoratului școlar județean,
alții decât cei nominalizați în comisia de evaluare, al cărei
președinte va fi inspectorul școlar general adjunct, care
coordonează activitatea de perfecționare și formare continuă.
(8) La activitățile de evaluare a profesorilor metodiști au
dreptul să participe, cu rol de observator, reprezentanții
federațiilor sindicale reprezentative.
(9) Hotărârea comisiei de contestații este definitivă și se
transmite în scris directorului casei corpului didactic și
contestatarului. Aceasta poate fi atacată numai prin procedura
contenciosului administrativ.
(10) Încetarea încadrării profesorului-metodist la casa
corpului didactic în urma evaluării, urmată de revenirea pe
catedra rezervată, se face prin decizie a directorului casei
corpului didactic, cu avizul inspectorului școlar general.
(11) Încetarea încadrării profesorului-metodist la casa
corpului didactic se poate face la cerere, în conformitate cu
legislația în vigoare.

Bibliotecar/Documentarist
Art. 51. — Angajarea la casa corpului didactic pe funcțiile de
bibliotecar/documentarist, personal didactic auxiliar, se face prin
concurs organizat conform legii la nivelul instituției.
Art. 52. — Se normează câte un post de bibliotecar/
documentarist pentru fiecare bibliotecă a casei corpului didactic.
Art. 53. — (1) Domeniile de competență pentru
bibliotecar/documentarist sunt următoarele:
a) facilitarea accesului la informație;
b) facilitarea folosirii unor surse documentare, cu ajutorul
tehnicilor de informare și comunicare educative;
c) promovarea unei politici documentare prospective
(elaborarea de dosare de documentare, de bibliografii care să
susțină orientările politicilor educative și ale programelor școlare
etc.);
d) asigurarea completării judicioase a fondului documentar
(achiziții, abonamente, donații, schimb, transfer), în conformitate
cu programele școlare și în funcție de nevoile de lectură ale
utilizatorilor;
e) contribuții la crearea și gestionarea unui fond documentar
pluridisciplinar și multimedia;
f) contribuții la dezvoltarea capacității de cercetare
documentară a personalului didactic, a personalului de
conducere, îndrumare și control;
g) îndrumare bibliografică directă a beneficiarilor;
h) realizarea operațiilor de evidență — popularizare,
depozitare, catalogare, clasificare, împrumut interbibliotecar,
achiziții, casare;
i) organizarea acțiunilor de popularizare a colecțiilor
bibliotecii/mediatecii;
j) organizarea de standuri educaționale, expoziții permanente
de carte și/sau manuale, prezentări și lansări de carte/lucrări de
specialitate, mese rotunde, întâlniri tematice cu scriitori etc.;
k) difuzare de mijloace de învățământ, carte, auxiliare
educaționale;
l) organizarea activității de informare și formare continuă
pentru bibliotecari și responsabili ai centrelor de documentare
și informare din unitățile de învățământ;
m) acordarea asistenței metodologice de specialitate pentru
bibliotecarii/documentariștii din instituții de învățământ
preuniversitar din județ;
n) stabilirea relațiilor cu instituțiile editoare;
o) promovarea activității casei corpului didactic în presă.
(2)
Atribuțiile
angajaților
pe
posturile
de
bibliotecar/documentarist sunt diferențiate și prevăzute în fișa
postului.
Art. 54. — Norma de activitate pentru bibliotecar/
documentarist, angajat la casa corpului didactic, este de 40 de
ore săptămânal.
Art. 55. — Evaluarea activității desfășurate de
bibliotecar/documentarist se face anual, la sfârșitul anului
calendaristic, pe baza unei fișe de evaluare elaborate de către
directorul casei corpului didactic și aprobate de consiliul de
administrație al instituției.
Informatician/Analist programator/Analist programator ajutor
Art. 56. — Angajarea la casa corpului didactic pe funcțiile de
informatician/analist programator/analist programator ajutor (cu
studii medii), personal didactic auxiliar, se face prin concurs
organizat conform legii la nivelul instituției.
Art. 57. — Se normează câte un post de informatician/analist
programator/analist programator ajutor (cu studii medii) pentru
fiecare casă a corpului didactic care dispune de o rețea de
calculatoare.

MONITORUL OFICIAL AL ROMÂNIEI, PARTEA I, Nr. 735/19.X.2011
Art. 58. — (1) Domeniile de competență pentru
informatician/analist programator/analist programator ajutor (cu
studii medii) sunt următoarele:
a) tehnoredactarea cataloagelor cu oferte de programe
formare continuă;
b) crearea și utilizarea de soft educațional;
c) coordonarea operațiunilor implicate de redactarea,
editarea și multiplicarea oricăror publicații ale casei corpului
didactic;
d) organizarea de cursuri de inițiere în utilizarea
computerului;
e) realizarea bazelor de date cu resurse umane, programe,
activități și alte informații de interes pentru casa corpului
didactic;
f) realizarea de demonstrații multimedia;
g) organizarea și coordonarea activității de formare continuă
pentru informaticienii din sistemul de învățământ;
h) crearea și administrarea site-ului casei corpului didactic;
i) administrarea rețelei de computere a casei corpului
didactic.
(2) Atribuțiile angajaților încadrați pe posturile de
informatician/analist programator/analist programator ajutor (cu
studii medii) sunt prevăzute în fișa postului.
Art. 59. — Norma de activitate pentru informatician/analist
programator/analist programator ajutor (cu studii medii) angajat
la casa corpului didactic este de 40 de ore săptămânal.
Art. 60. — Persoanele angajate prin detașare pe post de
informatician la casa corpului didactic beneficiază de rezervarea
catedrei dacă sunt titulare pe o catedră de specialitate în
învățământ cu obligație de predare la catedră a 2—4 ore
săptămânal, în specialitatea înscrisă pe diploma de studii.
Art. 61. — Evaluarea activității se face anual, la sfârșitul
anului calendaristic, pe baza unei fișe de evaluare, care este
elaborată de către directorul casei corpului didactic și aprobată
de consiliul de administrație al instituției.
Redactor
Art. 62. — Angajarea la casa corpului didactic pe funcția de
redactor, personal didactic auxiliar, se face prin concurs
organizat conform legii la nivelul instituției.
Art. 63. — În cazul în care în statul de funcții al casei corpului
didactic nu este aprobat un post de redactor, acesta se poate
norma în cadrul activității extrabugetare numai în limita
veniturilor realizate din activitatea extrabugetară organizată în
editura sau tipografia casei corpului didactic.
Art. 64. — (1) Domeniile de competență pentru redactor sunt
următoarele:
a) prelucrarea materialelor pentru publicații, culegere
computerizată, formatare, grafică;
b) realizarea materialelor informative și de promovare a
ofertei educaționale;
c) realizarea concepției tehnice a materialelor de promovare
a instituției, machetare, design;
d) acordarea consultanței de specialitate și a consilierii
responsabililor revistelor sau ai altor publicații ale unităților
școlare;
e) asigurarea demersurilor privind legalitatea aparițiilor
editoriale, ISSN, ISBN, descriere CIP, copyright;
f) stabilirea relațiilor cu instituțiile editoare;
g) asigurarea rețelei de distribuție a publicațiilor proprii ale
instituției.
(2) Atribuțiile angajaților încadrați pe posturile de redactor
sunt prevăzute în fișa postului.
Art. 65. — Norma de activitate pentru redactor, angajat la
casa corpului didactic, este de 40 de ore săptămânal.
Art. 66. — Evaluarea activității se face anual, la sfârșitul
anului calendaristic, pe baza unei fișe de evaluare elaborate de

27

către directorul casei corpului didactic și aprobate de consiliul
de administrație al instituției.
Administrator financiar
Art. 67. — Angajarea pe funcția de administrator financiar,
personal didactic auxiliar, la casa corpului didactic, se face prin
concurs organizat conform legii la nivelul instituției.
Art. 68. — Funcția de administrator financiar, cu studii
superioare sau medii, se normează la fiecare casă a corpului
didactic dacă este ordonator terțiar de credite, numai cu
încadrarea în numărul de posturi aprobate în bugetul de stat.
Art. 69. — (1) Atribuțiile administratorului financiar sunt
următoarele:
a) întocmește bugetele de venituri și cheltuieli bugetare și
extrabugetare, la termenele și în condițiile prevăzute de lege;
b) urmărește încadrarea strictă în creditele aprobate pe toate
coordonatele clasificației bugetare;
c) organizează circuitul documentelor contabile și
înregistrarea lor în mod cronologic și sistematic în evidența
contabilă;
d) organizează și exercită viza de control financiar preventiv
în conformitate cu dispozițiile în vigoare;
e) răspunde de păstrarea bunurilor mobiliare și de inventar
ale instituției, pe care le repartizează pe subgestiuni, și ține
evidența acestora;
f) coordonează realizarea procedurilor de achiziții;
g) întocmește și monitorizează contractele încheiate cu
furnizorii, deconturi și devize.
(2) Atribuțiile angajaților încadrați pe posturile de
administrator financiar sunt prevăzute în fișa postului.
Art. 70. — Norma de activitate pentru administrator financiar,
personal didactic auxiliar, angajat la casa corpului didactic, este
de 40 de ore săptămânal.
Art. 71. — Evaluarea activității se face anual, la sfârșitul
anului calendaristic, pe baza unei fișe de evaluare elaborate de
către directorul casei corpului didactic și aprobate de consiliul
de administrație al instituției.
Secretar
Art. 72. — Angajarea pe funcția de secretar, personal didactic
auxiliar, la casa corpului didactic, se face prin concurs organizat
conform legii la nivelul instituției.
Art. 73. — Se normează un post de secretar cu studii
superioare sau medii pentru fiecare casă a corpului didactic.
Art. 74. — (1) Domeniile de competență pentru secretar sunt
următoarele:
a) păstrarea sigiliilor;
b) evidența, selecționarea, păstrarea și arhivarea
documentelor specifice casei corpului didactic;
c) procurarea, completarea, eliberarea și evidența actelor de
studii;
d) redactarea corespondenței;
e) întocmirea și gestionarea documentelor de evidență a
personalului;
f) întocmirea și gestionarea documentelor de angajare a
personalului;
g) întocmirea dosarelor de pensionare;
h) întocmirea statului de plată pentru personalul încadrat;
i) oferirea informațiilor privind problemele de personal;
j) administrarea bazei de date de evidență a personalului;
k) comunicarea internă și comunicarea externă.
(2) Atribuțiile angajaților încadrați pe posturile de secretar
sunt prevăzute în fișa postului.
Art. 75. — Norma de activitate pentru secretar, personal
didactic auxiliar, angajat la casa corpului didactic, este de 40 de
ore săptămânal.

28

MONITORUL OFICIAL AL ROMÂNIEI, PARTEA I, Nr. 735/19.X.2011

Art. 76. — Evaluarea activității se face anual, la sfârșitul
anului calendaristic, pe baza unei fișe de evaluare, care este
elaborată de către directorul casei corpului didactic și aprobată
de consiliul de administrației al instituției.
Administrator de patrimoniu
Art. 77. — Angajarea pe funcția de administrator de
patrimoniu la casa corpului didactic se face prin concurs
organizat conform legii la nivelul instituției.
Art. 78. — Se normează un post de administrator de
patrimoniu la fiecare casă a corpului didactic.
Art. 79. — Condițiile de încadrare pentru administrator de
patrimoniu sunt stabilite conform legii.
Art. 80. — (1) Domeniile de competență pentru administrator
de patrimoniu sunt următoarele:
a) administrarea patrimoniului casei corpului didactic;
b) întreținerea punctului de prevenire și stingere a incendiilor —
PSI;
c) participarea la acțiunile de stingere și de salvare a
bunurilor din patrimoniu în caz de incendiu, cutremur, calamitate
naturală.
(2) Atribuțiile angajatului încadrat pe postul de administrator
de patrimoniu sunt prevăzute în fișa postului.
Art. 81. — Norma de activitate pentru administrator de
patrimoniu, angajat la casa corpului didactic, este de 40 de ore
săptămânal.
Art. 82. — Evaluarea activității se face anual, la sfârșitul
anului calendaristic, pe baza unei fișe de evaluare elaborate de
către directorul casei corpului didactic și aprobate de consiliul
de administrației al instituției.
Muncitor
Art. 83. — Angajarea pe postul de muncitor, personal
nedidactic, la casa corpului didactic se face prin concurs
organizat conform legii la nivelul instituției.
Art. 84. — Se normează un post de muncitor pentru fiecare
casă a corpului didactic.
Art. 85. — Condițiile de încadrare pentru muncitor sunt
stabilite conform legii.
Art. 86. — (1) Domeniile de competență pentru muncitor sunt
următoarele:
a) efectuarea lucrărilor de curățenie și întreținere a întregului
spațiu al casei corpului didactic;
b) asigurarea condițiilor optime pentru derularea activităților
organizate de casa corpului didactic.
(2) Atribuțiile angajatului încadrat pe postul de muncitor sunt
prevăzute în fișa postului.
Art. 87. — Norma de activitate pentru muncitor, personal
nedidactic, angajat la casa corpului didactic este de 40 de ore
săptămânal.
Art. 88. — Evaluarea activității se face anual, la sfârșitul
anului calendaristic, pe baza unei fișe de evaluare, care este
elaborată de către directorul casei corpului didactic și aprobată
de consiliul de administrației al instituției.
Art. 89. — Personalul nedidactic, muncitor, beneficiază de
condiții de angajare și de normare prevăzute de legislația în
vigoare.
SECȚIUNEA a 4-a
Drepturile, obligațiile și sancțiunile personalului angajat

1. Drepturile personalului angajat
Art. 90. — Personalul angajat la casa corpului didactic
beneficiază de drepturile prevăzute de legislația salarizării
personalului din sistemul bugetar.

Art. 91. — Pentru activitățile suplimentare, personalul
instituției beneficiază de drepturi salariale suplimentare conform
prevederilor legale în vigoare.
Art. 92. — Salariații casei corpului didactic pot face parte din
organizațiile sindicale în conformitate cu prevederile legale.
2. Obligațiile personalului angajat
Art. 93. — Personalul încadrat la casa corpului didactic are
obligația să cunoască și să respecte legile în vigoare, cu
precădere legislația școlară.
Art. 94. — Fiecare salariat are obligația să își îndeplinească
atribuțiile prevăzute în fișa postului și sarcinile repartizate de
directorul casei corpului didactic, să respecte prevederile
contractului individual de muncă și ale regulamentului de ordine
interioară.
Art. 95. — Se interzice tuturor salariaților instituției să
desfășoare activități politice și de prozelitism religios în spații și
în perioade de timp ce contravin legilor în vigoare stabilite pentru
acestea.
3. Sancțiunile personalului angajat
Art. 96. — Personalul didactic, personalul didactic auxiliar și
nedidactic din casa corpului didactic răspund disciplinar pentru
încălcarea cu vinovăție a îndatoririlor ce le revin potrivit
contractului individual de muncă și anexei — Fișa postului,
precum și pentru încălcarea normelor de comportare care
dăunează prestigiului instituției, conform legii.
Art. 97. — Răspunderea patrimonială a personalului din casa
corpului didactic se stabilește conform Codului muncii. Decizia
de stabilire a răspunderii patrimoniale, precum și celelalte acte
pentru recuperarea pagubelor și a prejudiciilor se întocmesc de
conducerea casei corpului didactic al cărei salariat este cel în
cauză, în afară de cazurile în care prin lege se dispune altfel.
CAPITOLUL III
Asigurarea calității activității din casa corpului didactic
Art. 98. — Asigurarea calității activității casei corpului didactic
constă în acțiuni de dezvoltare a capacității instituționale, de
elaborare, de planificare, de implementare a programelor sale,
care satisfac așteptările beneficiarilor și standardele în vigoare.
Art. 99. — Consiliul de administrație și directorul casei
corpului didactic își asumă întreaga responsabilitate pentru
calitatea activității instituției.
Art. 100. — Consiliul de administrație elaborează anual un
raport de evaluare internă a activității, cu avizul inspectorului
școlar general, pe care îl face public.
Art. 101. — Evaluarea internă a calității activității casei
corpului didactic, ca furnizor de formare continuă, se realizează
conform legislației în vigoare.
CAPITOLUL IV
Dispoziții finale
Art. 102. — (1) Consiliul de administrație al inspectoratului
școlar, la începutul anului bugetar, repartizează bugetul casei
corpului didactic în baza unei analize de nevoi elaborate de casa
corpului didactic, în funcție de oferta educațională și de planul
managerial ale acesteia, conform art. 111 alin. (2) din Legea
nr. 1/2011.
(2) Bugetul alocat este adus la cunoștința consiliului de
administrație al casei corpului didactic.
Art. 103. — (1) Finanțarea cheltuielilor privind casele corpului
didactic se asigură din bugetul de stat, prin bugetul Ministerului
Educației, Cercetării, Tineretului și Sportului, conform art. 111
alin. (2) din Legea nr. 1/2011.
(2) Pentru anul școlar 2011—2012, normarea personalului
didactic, didactic auxiliar și nedidactic se va face cu încadrarea
în numărul de posturi aprobate de minister pentru casa corpului
didactic.

29

MONITORUL OFICIAL AL ROMÂNIEI, PARTEA I, Nr. 735/19.X.2011
Art. 104. — Veniturile realizate de casa corpului didactic din
diverse surse vor fi evidențiate într-un cont de venituri
extrabugetare. Fondurile obținute din activitățile realizate de
casele corpului didactic, din organizarea unor activități didactice,
din manifestări artistice, precum și din contribuția unor persoane
fizice și juridice se gestionează la nivelul instituției, conform
legislației în vigoare.

Art. 105. — Anexa face parte integrantă din prezentul
regulament.
Art. 106. — Prezentul regulament intră în vigoare la data
publicării lui în Monitorul Oficial al României, Partea I.
Art. 107. — În termen de 30 de zile de la data intrării în
vigoare a prezentului regulament, casele corpului didactic
județene/Casa Corpului Didactic a Municipiului București vor
elabora și aproba regulamentul de ordine interioară.
ANEXĂ
la regulament

METODOLOGIE

privind organizarea și desfășurarea concursului pentru ocuparea posturilor de profesor-metodist vacante
de la casa corpului didactic
CAPITOLUL I
Dispoziții generale
Art. 1. — (1) În baza prevederilor Regulamentului de
organizare și funcționare a casei corpului didactic, toate
posturile vacante de profesor-metodist se ocupă prin concurs
specific, reglementat de prezenta metodologie.
(2) Cadrele didactice titulare într-o unitate școlară pot fi
angajate, prin concurs, ca profesor-metodist al casei corpului
didactic, evaluarea anuală fiind realizată de către o comisie
propusă de directorul casei corpului didactic și avizată de
inspectorul școlar general.
(3) Cadrul didactic titular în învățământul preuniversitar care
ocupă prin concurs un post de profesor-metodist la casa
corpului didactic beneficiază de rezervarea catedrei, în condițiile
legii.
Art. 2. — La concursul pentru ocuparea posturilor didactice
vacante de la casa corpului didactic pot candida cadre didactice
care îndeplinesc următoarele condiții:
a) studii universitare, cu diplomă de licență, corespunzătoare
funcției didactice din învățământul preuniversitar;
b) titular în învățământul preuniversitar;
c) cel puțin gradul didactic II în învățământ;
d) vechime în muncă de minimum 6 ani, cu competențe
dobândite în managementul educațional, managementul de
proiect, precum și competențe dobândite în activitatea cu adulții
în domeniul formării continue;
e) calificativul ăfoarte bine” în ultimii 5 ani;
f) nu a fost condamnat penal printr-o hotărâre judecătorească
definitivă și irevocabilă pentru săvârșirea unei infracțiuni cu
intenție.
CAPITOLUL II
Organizarea și desfășurarea concursului de ocupare a
posturilor didactice vacante de la casa corpului didactic
Art. 3. — Concursul de ocupare a posturilor didactice
vacante de la casa corpului didactic se desfășoară la sediul
casei corpului didactic, după aprobarea statului de funcții, într-o
singură sesiune anuală.
Art. 4. — Data concursului este stabilită de directorul casei
corpului didactic și aprobată de consiliul de administrație al
instituției.
Art. 5. — Dosarul depus de candidați la înscriere conține
următoarele acte:
a) cerere de înscriere;
b) curriculum vitae — susținut de documente doveditoare;
c) copie legalizată de pe diploma de studii și foaia matricolă;
d) copie de pe adeverința de acordare a gradelor didactice;
e) adeverință de vechime în învățământ;
f) adeverință care să ateste calificativul ăfoarte bine” obținut
în ultimii 5 ani;
g) scrisoare de intenție;
h) acte, în copie, de dovedire a identității;

i) recomandări (două) de la locurile de muncă anterioare
și/sau de la colaboratori;
j) copii de pe diplomele/certificatele de absolvire/parcurgere
a unor cursuri sau stagii de formare;
k) cazierul judiciar în original;
l) opisul dosarului în dublu exemplar; un exemplar se restituie
candidatului cu semnătura persoanei care a înregistrat
înscrierea.
Art. 6. — Comisia de concurs este numită prin decizia
directorului casei corpului didactic cu avizul inspectorului școlar
general.
Art. 7. — La lucrările comisiei au dreptul să participe, cu
statut de observatori, reprezentanții sindicatelor reprezentative,
conform legii. Aceștia au acces la toate documentele comisiei
și pot consemna propriile observații cu privire la desfășurarea
concursului în procesul-verbal încheiat de comisie.
Art. 8. — Comisia numită își asumă responsabilitatea
derulării concursului, cu respectarea legislației în vigoare.
Art. 9. — (1) Comisia de concurs este formată din:
a) directorul casei corpului didactic în calitate de președinte;
b) un reprezentant al inspectoratului școlar;
c) 2 profesori cu gradul didactic I din rândul coordonatorilor
de cerc metodic, al directorilor de unități școlare, al mentorilor
pentru formarea continuă în școală sau al metodiștilor
inspectoratului școlar;
d) un director al casei corpului didactic din alt județ.
(2) Secretarul comisiei de concurs este un reprezentant al
casei corpului didactic.
(3) Secretarul comisiei de concurs nu participă la evaluarea
candidaților.
Art. 10. — (1) Directorul casei corpului didactic răspunde de
organizarea și desfășurarea etapei de înscriere a candidaților.
(2) Organizarea concursului pentru ocuparea posturilor
vacante de la casa corpului didactic va fi anunțată în presa
locală, cu minimum 30 de zile înainte de desfășurare, conform
prevederilor legale, iar la sediul casei corpului didactic și la
centrele de afișaj ale inspectoratului școlar se vor afișa data și
locul desfășurării concursului, tematica și bibliografia, precum și
alte informații referitoare la concurs.
Art. 11. — Comisia de concurs are următoarele atribuții:
a) răspunde de buna desfășurare a concursului;
b) întocmește subiectele și baremele de corectare în
dimineața zilei desfășurării concursului;
c) afișează, în termenul anunțat, rezultatele concursului;
d) primește eventualele contestații în intervalul de timp de
48 de ore de la afișarea rezultatelor.
CAPITOLUL III
Probele de concurs și evaluarea candidaților
Art. 12. — Concursul pentru ocuparea posturilor de profesormetodist de la casa corpului didactic cuprinde următoarele
probe:
a) test de cunoștințe privind proiectarea, organizarea,
monitorizarea și evaluarea programelor de formare continuă a

30

MONITORUL OFICIAL AL ROMÂNIEI, PARTEA I, Nr. 735/19.X.2011

personalului din învățământul preuniversitar, precum și noțiuni
vizând legislația în vigoare pe problematica formării continue;
b) interviu care cuprinde susținerea de către candidat a
scrisorii de intenție și verificarea competențelor candidaților
privind: analiza nevoilor de formare continuă, proiectarea și
organizarea de programe, managementul formării continue etc.,
utilizând mijloace specifice interviului. Interviul și scrisoarea de
intenție se evaluează pe baza baremului prezentat în anexa nr. 1;
c) analiza și evaluarea curriculumului vitae, pe baza
baremului prezentat în anexa nr. 2.
Art. 13. — (1) Evaluarea probei prezentate la art. 12 lit. a) se
face de către fiecare membru al comisiei, prin punctaj de la 10
la 1, conform baremului de evaluare stabilit de comisia de
concurs. Punctajul probei este reprezentat de suma punctelor
acordate de fiecare examinator, punctajul maxim fiind de
50 de puncte, iar cel minim de promovare a probei fiind de
30 de puncte.
(2) Evaluarea probei prezentate la art. 12 lit. b) se face de
către fiecare membru al comisiei, prin punctaj de la 10 la 1, pe
baza baremului prevăzut în anexa nr. 1. Punctajul probei este
reprezentat de suma punctelor acordate de fiecare examinator,
punctajul maxim fiind de 50 de puncte, iar cel minim de
promovare a probei fiind de 30 de puncte.
(3) Evaluarea curriculum-ului vitae se face în plenul comisiei,
conform baremului prevăzut în anexa nr. 2. Punctajul maxim al
probei este de 20 de puncte, iar punctajul minim de promovare
a probei este de 10 puncte.
(4) Punctajul total acordat candidatului se calculează ca
suma punctajelor probelor, prin completarea fișei de punctaj
prevăzute în anexa nr. 3.
Art. 14. — Sunt declarați admiși candidații în ordinea
descrescătoare a punctajelor obținute, cu condiția să fi obținut
un total de minimum 70 de puncte.
Art. 15. — Secretarul comisiei de concurs completează
procesul-verbal în care se consemnează desfășurarea și
rezultatele concursului și îl prezintă membrilor comisiei spre a fi
semnat.

Art. 16. — Rezultatele se afișează la sediul casei corpului
didactic după încheierea concursului, în aceeași zi.
Art. 17. — (1) Eventualele contestații se formulează în
termen de 48 de ore de la afișarea rezultatelor concursului.
(2) Inspectorul școlar general va numi o comisie de rezolvare
a contestațiilor, formată din 3 membri, alții decât cei nominalizați
în comisia de concurs, al cărei președinte va fi un inspector
școlar general adjunct. La etapa de soluționare a contestațiilor
au dreptul să participe, cu rol de observatori, reprezentanții
federațiilor sindicale reprezentative.
(3) Hotărârea comisiei de contestații este definitivă.
CAPITOLUL IV
Dispoziții finale
Art. 18. — Profesorii-metodiști declarați admiși la concurs, în
urma soluționării contestațiilor, încheie un contract individual de
muncă cu directorul casei corpului didactic pe perioadă
nedeterminată. Directorul casei corpului didactic comunică, în
scris, inspectoratului școlar situația angajării pe posturi didactice
a candidaților validați după concurs.
Art. 19. — Informațiile din curriculum vitae dovedite a fi false
atrag eliminarea candidatului din concurs sau, după caz,
anularea rezultatelor obținute de candidatul în cauză, postul
urmând a fi ocupat de candidatul cu punctajul imediat următor,
care îndeplinește condiția menționată la art. 14.
Art. 20. — În situația în care rezultatul concursului de
ocupare a postului este contestat în instanță, numirea pe post se
face după emiterea hotărârii judecătorești definitive și
irevocabile.
Art. 21. — Anexele nr. 1—3 fac parte integrantă din prezenta
metodologie.
Art. 22. — La intrarea în vigoare a prezentei metodologii,
orice dispoziție contrară se abrogă.

ANEXA Nr. 1
la metodologie

Examinat
Data

..
..
Examinator,
CONCURSUL

pentru ocuparea postului de profesor-metodist la casa corpului didactic
EVALUARE — INTERVIU ȘI PREZENTAREA SCRISORII DE INTENȚIE
Punctajul maxim

Aspecte organizatorice, capacitate de analiză/sinteză, valorificarea informației și eficiența
comunicării

1p

Aspecte vizând cunoștințe privind analiza nevoilor de formare continuă, organizarea de
programe

2p

Aspecte legate de dezvoltarea profesională proprie, de respectarea deontologiei
profesionale

1p

Viziunea, concepția și redactarea scrisorii de intenție (aceasta este: substanțială, la obiect,
coerentă, redactată cu acuratețe de limbaj, într-o formă corespunzătoare)

5p

Trăsături de personalitate necesare postului, relevate de interviu (de exemplu: capacitate
de percepție globală, de adaptare, de relaționare și comunicare, de analiză/sinteză, de
viziune/proiectare, perspicacitate, discernământ, capacitate de înțelegere și empatie, de
argumentare, energie și disponibilitate de efort etc.)

1p

TOTAL PUNCTAJ:

10 puncte

Punctajul acordat

31

MONITORUL OFICIAL AL ROMÂNIEI, PARTEA I, Nr. 735/19.X.2011

ANEXA Nr. 2
la metodologie

Examinat
Data

..............

..
..
Examinatori:
1.
2.
3.
4.
5.
CONCURSUL

pentru ocuparea postului de profesor-metodist la casa corpului didactic
EVALUARE — CURRICULUM VITAE
Punctajul maxim

Studii universitare de lungă durată, de scurtă durată

2p

Gradele didactice și mediile obținute la gradele didactice, studii postuniversitare de tip
masterat, doctorat, de specializare (o a doua licență)

3p

Participarea la stagii de formare sau de perfecționare în specialitate ori în managementul
educațional în țară sau/și străinătate

5p

Experiență în activitatea de responsabil de cerc pedagogic, responsabil de comisie metodică,
șef de catedră, profesor formator

3p

Lucrări/Articole pedagogice și/sau de management educațional și/sau de specialitate
publicate

3p

Limbi moderne de circulație internațională cunoscute

2p

Cunoștințe de operare pe calculator/tehnoredactare

Punctajul acordat

2p
20 de puncte

TOTAL PUNCTAJ:

ANEXA Nr. 3
la metodologie

Examinat
Data

..............

..
..
Examinatori:
1.
2.
3.
4.
5.
CONCURSUL

pentru ocuparea postului de profesor-metodist la casa corpului didactic
FIȘĂ DE PUNCTAJ
Nr.
crt.

Proba

1.

Test

2.

Interviu și susținerea
scrisorii de intenție

3.

Examinator 1

Curriculum vitae

TOTAL PUNCTAJ ...............................................

Examinator 2

Examinator 3

Examinator 4

Examinator 5

TOTAL

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 735/19.X.2011 conține 32 de pagini.

Prețul: 6,40 lei

&JUYDGY|526969]
ISSN 1453—4495

