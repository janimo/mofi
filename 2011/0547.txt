Anul 179 (XXIII) — Nr. 547

PARTEA I

Marți, 2 august 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 431 din 7 aprilie 2011 referitoare la excepția de
neconstituționalitate a dispozițiilor Ordonanței
Guvernului nr. 5/2001 privind procedura somației de
plată............................................................................

2–3

Decizia nr. 645 din 17 mai 2011 referitoare la excepția de
neconstituționalitate a dispozițiilor art. 238 alin. (1) și (2)
din Legea nr. 53/2003 — Codul muncii ......................

3–5

Decizia nr. 649 din 17 mai 2011 referitoare la excepția de
neconstituționalitate a dispozițiilor art. 266—268 din
Legea nr. 53/2003 — Codul muncii ............................

5–7

Decizia nr. 689 din 31 mai 2011 referitoare la excepția de
neconstituționalitate a prevederilor art. 23 alin. (3) din
Ordonanța Guvernului nr. 26/2000 cu privire la
asociații și fundații ......................................................

8–9

Decizia nr. 693 din 31 mai 2011 referitoare la excepția de
neconstituționalitate a prevederilor art. 8 alin. (1) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945 — 22 decembrie 1989 ......................................

9–11

Decizia nr. 695 din 31 mai 2011 referitoare la excepția de
neconstituționalitate a prevederilor art. 82 alin. (1)—(5)
din Legea nr. 303/2004 privind statutul judecătorilor
și procurorilor..............................................................

11–13

Decizia nr. 697 din 31 mai 2011 referitoare la excepția de
neconstituționalitate a prevederilor art. 4 alin. (1) din
Legea nr. 230/2007 privind organizarea și funcționarea
asociațiilor de proprietari ............................................

13–14

Decizia nr. 722 din 2 iunie 2011 referitoare la excepția de
neconstituționalitate a dispozițiilor art. 3 lit. a) din
Legea nr. 146/1997 privind taxele judiciare de timbru ....

15–16

2

MONITORUL OFICIAL AL ROMÂNIEI, PARTEA I, Nr. 547/2.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 431
din 7 aprilie 2011

referitoare la excepția de neconstituționalitate a dispozițiilor Ordonanței Guvernului nr. 5/2001
privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței Guvernului nr. 5/2001 privind
procedura somației de plată, excepție ridicată de Societatea
Comercială ăCML.RO” — S.R.L. din Beclean în Dosarul
nr. 27.097/211/2009 al Judecătoriei Cluj-Napoca și care
formează obiectul Dosarului nr. 3.099D/2010 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 3.754D/2010 și nr. 3.755D/2010, având ca obiect excepția
de neconstituționalitate a dispozițiilor Ordonanței Guvernului
nr. 5/2001 privind procedura somației de plată, excepție ridicată
de Societatea Comercială ăHidroplasto” — S.R.L. din Botoșani
în dosarele nr. 5.165/193/2010 și nr. 9.154/193/2010 ale
Judecătoriei Botoșani.
La apelul nominal se constată lipsa părților, față de care
procedura de citare a fost legal îndeplinită.
Având în vedere identitatea de obiect a excepției de
neconstituționalitate în dosarele mai sus menționate, Curtea, din
oficiu, pune în discuție conexarea dosarelor nr. 3.754D/2010 și
nr. 3.755D/2010 la Dosarul nr. 3.099D/2010.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 3.754D/2010 și nr.
3.755D/2010 la Dosarul nr. 3.099D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de
respingere
ca
neîntemeiată
a
excepției
de
neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 21 aprilie 2010, pronunțată în Dosarul
nr. 27.097/211/2009, Judecătoria Cluj-Napoca a sesizat
Curtea Constituțională pentru soluționarea excepției de
neconstituționalitate a dispozițiilor Ordonanței Guvernului
nr. 5/2001 privind procedura somației de plată.
Prin încheierile din 11 și 26 august 2008, pronunțate în
dosarele nr. 5.165/193/2010 și nr. 9.154/193/2010, Judecătoria

Botoșani a sesizat Curtea Constituțională pentru
soluționarea excepției de neconstituționalitate a
dispozițiilor Ordonanței Guvernului nr. 5/2001 privind
procedura somației de plată.
Excepția a fost invocată de Societatea Comercială ăCML.RO” —
S.R.L. din Beclean și de Societatea Comercială ăHidroplasto” —
S.R.L. Botoșani în dosare având ca obiect soluționarea unor
cereri privind emiterea unor somații de plată.
În motivarea excepției de neconstituționalitate autorii
susțin că actul normativ criticat încalcă prevederile Legii
fundamentale, întrucât limitează apărările pe care una dintre
părțile implicate în litigiu ar putea să le facă și pentru că permite
instanțelor de judecată să pronunțe o hotărâre judecătorească
în aceste condiții. Se mai susține că administrarea probelor este
lacunară, urgentă și nu se efectuează cercetări de fond care să
permită pârâtului-debitor să își formuleze apărări pertinente în
favoarea sa.
Judecătoria Cluj-Napoca și Judecătoria Botoșani
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001.
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind un proces echitabil, art. 24 privind
dreptul la apărare și art. 53 privind restrângerea exercițiului unor
drepturi sau libertăți.
Curtea s-a mai pronunțat asupra dispozițiilor Ordonanței
Guvernului nr. 5/2001 privind procedura somației de plată, prin
raportare la critici asemănătoare, prin numeroase decizii. Astfel,
de exemplu, prin Decizia nr. 1.092 din 8 septembrie 2009,
publicată în Monitorul Oficial al României, Partea I, nr. 665 din
6 octombrie 2009, Curtea Constituțională a constatat că
dispozițiile legale criticate sunt constituționale.
Curtea a constatat că dispozițiile actului normativ criticat nu
încalcă principiul egalității în drepturi, accesul liber la justiție și

MONITORUL OFICIAL AL ROMÂNIEI, PARTEA I, Nr. 547/2.VIII.2011
dreptul la un proces echitabil, dreptul la apărare și nici obligația
exercitării cu bună-credință a drepturilor și a libertăților. De
asemenea, Curtea a statuat că procedura somației de plată,
reglementată prin Ordonanța Guvernului nr. 5/2001, este o
procedură specială în materia executării creanțelor. Legiuitorul
are dreptul exclusiv de a reglementa procedura de judecată
conform atribuțiilor prevăzute de art. 126 alin. (2) din Constituție,
potrivit căruia ăCompetența instanțelor judecătorești și

3

procedura de judecată sunt prevăzute numai prin lege”, cu
condiția ca nicio normă de procedură să nu contravină vreunei
dispoziții constituționale.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art.
11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței Guvernului nr. 5/2001 privind
procedura somației de plată, excepție ridicată de Societatea Comercială ăCML. RO” — S.R.L. din Beclean în Dosarul
nr. 27.097/211/2009 al Judecătoriei Cluj-Napoca, precum și de Societatea Comercială ăHidroplasto” — S.R.L. din Botoșani în
dosarele nr. 5.165/193/2010 și nr. 9.154/193/2010 ale Judecătoriei Botoșani.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 645
din 17 mai 2011

referitoare la excepția de neconstituționalitate a dispozițiilor art. 238 alin. (1) și (2)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 238 alin. (1) și (2) din Legea nr. 53/2003 —
Codul muncii, excepție ridicată de Societatea Comercială
ăTermoelectrica” — S.A. din București în Dosarul nr. 57/95/2010
al Tribunalului Gorj — Secția conflicte de muncă și asigurări
sociale și care constituie obiectul Dosarului Curții Constituționale
nr. 2.992D/2010.
La apelul nominal lipsesc părțile, față de care procedura de
citare este legal îndeplinită.

Președintele dispune să se facă apelul și în dosarele
nr. 2.993D/2010—2.996D/2010, având ca obiect excepția de
neconstituționalitate a acelorași dispoziții de lege, excepție
ridicată de același autor în dosarele nr. 55/95/2010,
nr. 63/95/2010, nr. 56/95/2010 și nr. 62/95/2010 ale Tribunalului
Gorj – Secția conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 2.992D/2010 —
nr. 2.996D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 2.993D/2010 —
nr. 2.996D/2010, la Dosarul nr. 2.992D/2010, care este primul
înregistrat.
Magistratul-asistent referă asupra cererii depuse de partea
Agenția pentru Prestații Sociale a Municipiului București în
dosarele nr. 2.992D/2010 — nr. 2.996D/2010, prin care solicită
să se constate lipsa calității procesuale a acestei instituții.

4

MONITORUL OFICIAL AL ROMÂNIEI, PARTEA I, Nr. 547/2.VIII.2011

Reprezentantul Ministerului Public pune concluzii de
respingere a acestei cereri, arătând că aceasta reprezintă o
problemă de competența instanței de judecată.
Curtea, analizând această cerere, reține că instanța de
contencios constituțional nu poate interveni în sensul modificării
cadrului procesual așa cum acesta a fost stabilit prin încheierea
de sesizare cu excepția de neconstituționalitate, aceste aspecte
revenind competenței instanței judecătorești de fond și, prin
urmare, respinge cererea.
Cauza este în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 25 mai 2010, pronunțate în dosarele
nr. 57/95/2010, nr. 55/95/2010, nr. 63/95/2010, nr. 56/95/2010,
nr. 62/95/2010, Tribunalul Gorj — Secția conflicte de muncă
și asigurări sociale a sesizat Curtea Constituțională cu
excepția de neconstituționalitate a dispozițiilor art. 238
alin. (1) și (2) din Legea nr. 53/2003 — Codul muncii.
Excepția a fost ridicată de Societatea Comercială
ăTermoelectrica” — S.A. din București cu prilejul soluționării unor
litigii de muncă având ca obiect calculul unor drepturi salariale.
În motivarea excepției de neconstituționalitate autorul
acesteia susține, în esență, că textele de lege criticate, potrivit
cărora contractele de muncă nu pot conține clauze care să
stabilească drepturi la un nivel inferior celui stabilit prin
contractele colective de muncă încheiate la nivel superior,
încalcă principiul separației puterilor în stat, deoarece permit
instanței de judecată să completeze contractele de muncă, care
au putere de lege între părți. Implicit, se produce și o lezare a
art. 73 din Constituție. De asemenea, se încalcă și principiul
egalității în drepturi, art. 238 alin. (1) și (2) din Codul muncii
impunând partenerilor sociali care încheie contracte colective
de muncă la nivel de angajator și care nu sunt parte semnatară
sau afiliată vreunui organism sindical sau patronal care a
semnat contractul la nivel național să se supună clauzelor
stabilite în acest contract în ceea ce privește limitele minimale
ale drepturilor stabilite. Mai mult, se încalcă dreptul părților de a
încheia libere un contract individual de muncă și se generează
obligații foarte oneroase în sarcina angajatorului, de natură a-i
provoca acestuia chiar falimentul.
Tribunalul Gorj — Secția conflicte de muncă și asigurări
sociale consideră că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie dispozițiile art. 238 alin. (1) și
(2) din Legea nr. 53/2003 — Codul muncii, publicată în Monitorul
Oficial al României, Partea I, nr. 72 din 5 februarie 2003,
dispoziții potrivit cărora ă(1) Contractele colective de muncă nu
pot conține clauze care să stabilească drepturi la un nivel inferior
celui stabilit prin contractele colective de muncă încheiate la
nivel superior.
(2) Contractele individuale de muncă nu pot conține clauze
care să stabilească drepturi la un nivel inferior celui stabilit prin
contractele colective de muncă”.
Autorul excepției consideră că aceste texte de lege sunt
contrare următoarelor prevederi din Constituție: art. 1 alin. (4)
privind separația puterilor în stat, art. 9 referitor la sindicate,
patronate și asociațiile profesionale, art. 16 privind egalitatea în
drepturi a cetățenilor, art. 41 alin. (5) care garantează dreptul la
negocieri colective în materie de muncă și caracterul obligatoriu
al convențiilor colective, art. 53 referitor la restrângerea
exercițiului unor drepturi sau libertăți și art. 73 alin. (3) lit. p)
referitor la reglementarea prin lege organică a regimului general
privind raporturile de muncă, sindicatele, patronatele și protecția
socială.
Examinând excepția de neconstituționalitate, Curtea
constată că prevederile de lege criticate au mai constituit obiect
al controlului de constituționalitate, în mai multe rânduri, instanța
de contencios constituțional respingând criticile de
neconstituționalitate ca neîntemeiate. În acest sens, pot fi
amintite Decizia nr. 380 din 30 septembrie 2004, publicată în
Monitorul Oficial al României, Partea I, nr. 1.015 din 3 noiembrie
2004, Decizia nr. 1.310 din 13 octombrie 2009, publicată în
Monitorul Oficial al României, Partea I, nr. 846 din 8 decembrie
2009, sau Decizia nr. 88 din 27 ianuarie 2011, publicată în
Monitorul Oficial al României, Partea I, nr. 182 din 15 martie
2011.
Ulterior sesizării cu excepția de neconstituționalitate,
dispozițiile art. 238 alin. (1) din Codul muncii au fost abrogate
însă prin dispozițiile art. I pct. 90 din Legea 40/2011 pentru
modificarea și completarea Legii nr. 53/2003 — Codul muncii,
publicată în Monitorul Oficial al României, Partea I, nr. 225 din
31 martie 2011, astfel că soluția legislativă criticată nu se mai
regăsește în cuprinsul Codului muncii ulterior acestor modificări.
Prevederile referitoare la caracterul obligatoriu al contractelor
colective de muncă au fost preluate într-o redactare identică în
art. 132 alin. (3) și (4) din Legea dialogului social nr. 62/2011,
publicată în Monitorul Oficial al României, Partea I, nr. 322 din
10 mai 2011. Întrucât însă Curtea nu a fost sesizată cu aceste
prevederi de lege, acestea nu pot fi supuse controlului de
constituționalitate, astfel că excepția de neconstituționalitate
urmează a fi respinsă ca devenită inadmisibilă.

MONITORUL OFICIAL AL ROMÂNIEI, PARTEA I, Nr. 547/2.VIII.2011

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituțioanlitate a dispozițiilor art. 238 alin. (1) și (2) din Legea
nr. 53/2003 — Codul muncii, excepție ridicată de Societatea Comercială ăTermoelectrica” — S.A. din București în dosarele
nr. 57/95/2010, nr. 55/95/2010, nr. 63/95/2010, nr. 56/95/2010 și nr. 62/95/2010 ale Tribunalului Gorj — Secția conflicte de muncă
și asigurări sociale.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 649
din 17 mai 2011

referitoare la excepția de neconstituționalitate a dispozițiilor art. 266—268
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 266—268 din Legea nr. 53/2003 — Codul
muncii, excepție ridicată de Societatea Comercială ăTruman” —
S.R.L. din Iași în Dosarul nr. 3.122/40/2009 al Tribunalului
Botoșani — Secția civilă și care constituie obiectul Dosarului
Curții Constituționale nr. 3.203D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 3.513D/2010,
având
ca
obiect
excepția
de
neconstituționalitate a dispozițiilor art. 268 din Legea nr. 53/2003 —
Codul muncii, excepție ridicată de Societatea Comercială ăRitzio
Bu” — S.R.L. din București în Dosarul nr. 4.001/113/2009 al
Tribunalului Brăila — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.203D/2010 și

nr. 3.513D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 3.513D/2010 la Dosarul
nr. 3.303D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 20 aprilie 2010, pronunțată în Dosarul
nr. 3.122/40/2009, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a dispozițiilor art. 266—268 din Legea
nr. 53/2003 — Codul muncii.
Excepția a fost ridicată de Societatea Comercială ăTruman” —
S.R.L. din Iași cu prilejul soluționării unui litigiu de muncă având
ca obiect contestația formulată împotriva deciziei de concediere
de contestatorul Vlad Cocriș.
Prin Încheierea din 1 iulie 2010, pronunțată în Dosarul
nr. 4.001/113/2009, Tribunalul Brăila — Secția civilă a sesizat
Curtea Constituțională cu excepția de neconstituționalitate
a dispozițiilor art. 268 din Legea nr. 53/2003 — Codul
muncii.

6

MONITORUL OFICIAL AL ROMÂNIEI, PARTEA I, Nr. 547/2.VIII.2011

Excepția a fost ridicată de Societatea Comercială ăRitzio Bu” —
S.R.L. din București cu prilejul soluționării unei contestații
formulate de Andrei Ionuț Valentin împotriva deciziei de
concediere.
În motivarea excepției de neconstituționalitate autorii
acesteia arată, în esență, că textele de lege criticate, care
reglementează condițiile în care poate fi angajată răspunderea
disciplinară a angajatului, încalcă accesul liber la justiție, dreptul
la un proces echitabil, dreptul la apărare, egalitatea în drepturi,
precum și condițiile și limitele restrângerii exercițiului unor
drepturi sau al unor libertăți. De asemenea, arată că regimul
extrem de restrictiv prevăzut pentru încetarea raporturilor de
muncă, precum și procedura disciplinară, însoțite de răsturnarea
sarcinii probei lezează libertatea economică și provoacă un
dezechilibru în poziția și drepturile părților în litigiu, în favoarea
salariatului. În plus, termenul de prescripție prevăzut de art. 268
alin. (1) din Codul muncii este neconstituțional, deoarece prin
aplicarea termenului de șase luni se restricționează dreptul de
înfăptuire a justiției. Mai mult, e posibil ca faptele care constituie
abatere disciplinară să nu-și fi produs efectele în termenul
prevăzut de lege. Sancționarea cu nulitatea absolută a
nerespectării unor formalități prealabile aplicării sancțiunii
disciplinare afectează grav funcționarea normală a societăților
comerciale, instituind o adevărată dictatură a salariaților. Se mai
susține și faptul că prevederile de lege criticate sunt
neconstituționale, întrucât au o redactare imprecisă, nestabilind
cu claritate care este momentul luării la cunoștință despre
săvârșirea faptei și nici actul sau faptul care stabilește acest
moment. Astfel, judecătorul va trebui să hotărască asupra
acestor aspecte, arogându-și astfel atribute ale legiuitorului.
Tribunalul Botoșani — Secția civilă, invocând
jurisprudența în materie a Curții Constituționale, arată că
excepția de neconstituționalitate nu este întemeiată.
Tribunalul Brăila — Secția civilă consideră că excepția de
neconstituționalitate nu este întemeiată. În acest sens arată că
prin interpretarea și aplicarea dispozițiilor art. 268 din Codul
muncii, instanța nu face altceva decât să traducă în practică
actele normative emise de autoritățile legiuitoare ale statului,
pronunțând o hotărâre judecătorească. Această hotărâre este
supusă căilor de atac.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 266—268 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din

5 februarie 2003, cu modificările și completările ulterioare,
dispoziții potrivit cărora:
— Art. 266: ăAngajatorul stabilește sancțiunea disciplinară
aplicabilă în raport cu gravitatea abaterii disciplinare săvârșite
de salariat, avându-se în vedere următoarele:
a) împrejurările în care fapta a fost săvârșită;
b) gradul de vinovăție a salariatului;
c) consecințele abaterii disciplinare;
d) comportarea generală în serviciu a salariatului;
e) eventualele sancțiuni disciplinare suferite anterior de către
acesta.”;
— Art. 267: ă(1) Sub sancțiunea nulității absolute, nicio
măsură, cu excepția celei prevăzute la art. 264 alin. (1) lit. a), nu
poate fi dispusă mai înainte de efectuarea unei cercetări
disciplinare prealabile.
(2) În vederea desfășurării cercetării disciplinare prealabile,
salariatul va fi convocat în scris de persoana împuternicită de
către angajator să realizeze cercetarea, precizându-se obiectul,
data, ora și locul întrevederii.
(3) Neprezentarea salariatului la convocarea făcută în
condițiile prevăzute la alin. (2) fără un motiv obiectiv dă dreptul
angajatorului să dispună sancționarea, fără efectuarea cercetării
disciplinare prealabile.
(4) În cursul cercetării disciplinare prealabile salariatul are
dreptul să formuleze și să susțină toate apărările în favoarea sa
și să ofere persoanei împuternicite să realizeze cercetarea toate
probele și motivațiile pe care le consideră necesare, precum și
dreptul să fie asistat, la cererea sa, de către un reprezentant al
sindicatului al cărui membru este.”;
— Art. 268: ă(1) Angajatorul dispune aplicarea sancțiunii
disciplinare printr-o decizie emisă în formă scrisă, în termen de
30 de zile calendaristice de la data luării la cunoștință despre
săvârșirea abaterii disciplinare, dar nu mai târziu de 6 luni de la
data săvârșirii faptei.
(2) Sub sancțiunea nulității absolute, în decizie se cuprind în
mod obligatoriu:
a) descrierea faptei care constituie abatere disciplinară;
b) precizarea prevederilor din statutul de personal,
regulamentul intern sau contractul colectiv de muncă aplicabil,
care au fost încălcate de salariat;
c) motivele pentru care au fost înlăturate apărările formulate
de salariat în timpul cercetării disciplinare prealabile sau
motivele pentru care, în condițiile prevăzute la art. 267 alin. (3),
nu a fost efectuată cercetarea;
d) temeiul de drept în baza căruia sancțiunea disciplinară se
aplică;
e) termenul în care sancțiunea poate fi contestată;
f) instanța competentă la care sancțiunea poate fi contestată.
(3) Decizia de sancționare se comunică salariatului în cel
mult 5 zile calendaristice de la data emiterii și produce efecte
de la data comunicării.
(4) Comunicarea se predă personal salariatului, cu
semnătură de primire, ori, în caz de refuz al primirii, prin
scrisoare recomandată, la domiciliul sau reședința comunicată
de acesta.
(5) Decizia de sancționare poate fi contestată de salariat la
instanțele judecătorești competente în termen de 30 de zile
calendaristice de la data comunicării.”
Curtea constată că, ulterior sesizării cu excepția de
neconstituționalitate, dispozițiile art. 268 alin. (2) lit. b) au fost
modificate prin Legea nr. 40/2011 pentru modificarea și
completarea Legii nr. 53/2003 — Codul muncii, publicată în

MONITORUL OFICIAL AL ROMÂNIEI, PARTEA I, Nr. 547/2.VIII.2011
Monitorul Oficial al României, Partea I, nr. 225 din 31 martie
2011, având în prezent următorul cuprins, care, însă, nu
modifică soluția legislativă criticată: ăprecizarea prevederilor din
statutul de personal, regulamentul intern, contractul individual
de muncă sau contractul colectiv de muncă aplicabil care au fost
încălcate de salariat;”.
Autorii excepției consideră că aceste texte de lege contravin
următoarelor dispoziții din Constituție: art. 1 alin. (4) privind
separația puterilor în stat, art. 16 referitor la egalitatea în
drepturi, art. 21 privind accesul liber la justiție, art. 24 privind
dreptul la apărare, art. 45 referitor la libertatea economică,
art. 53 privind restrângerea exercițiului unor drepturi sau libertăți,
art. 61 alin. (1) referitor la unica autoritate legiuitoare a țării,
art. 124 privind înfăptuirea justiției și art. 129 privind căile de
atac. De asemenea, consideră că este încălcat art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că textele de lege criticate au constituit în numeroase
rânduri obiect al controlului de neconstituționalitate în raport cu
aceleași texte din Constituție argumente asemănătoare celor
invocate în prezenta cauză. Astfel, prin Decizia nr. 58 din
16 ianuarie 2007, publicată în Monitorul Oficial al României,
Partea I, nr. 117 din 16 februarie 2007, Curtea a arătat că
dispozițiile art. 266—268 din Codul muncii ăau menirea și sunt
necesare atât pentru asigurarea stabilității raporturilor de muncă,
cu respectarea deopotrivă a drepturilor și a intereselor legitime
ale părților raportului juridic de muncă, cât și pentru protecția
salariaților față de eventualele măsuri abuzive ori nejustificate
ce ar putea fi dispuse de angajator.
Astfel, [... ] niciuna dintre normele juridice criticate nu este
de natură să îngrădească dreptul oricărei părți la un proces
echitabil, în situația în care se ivește un litigiu supus soluționării
instanței judecătorești. Din contră, aceste texte de lege servesc
la rezolvarea cu celeritate, într-un termen rezonabil, a unor
asemenea litigii. Sarcina probei impusă angajatorului este
determinată de poziția mai puternică a acestuia față de cea a
salariatului, de situația obiectivă rezultată din deținerea de
angajator a documentelor și a datelor necesare elucidării cauzei.
De asemenea, [...] accesul liber la o activitate economică și
libera inițiativă, consacrate de art. 45 din Constituție, nu conferă
drepturi și puteri discreționare angajatorului în raporturile sale

7

cu salariații. Aceste drepturi pot fi exercitate numai în condițiile
legii.”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.
În ceea ce privește susținerea potrivit căreia textele de lege
ar împiedica instanța de judecată să judece cauza în mod
imparțial, Curtea reține că stabilirea unor condiții de formă,
precum și a unor reglementări detaliate în ceea ce privește
sancționarea salariaților nu împiedică părțile să administreze în
fața instanței de judecată probele necesare pentru a dovedi
elementele de fapt care fac temeinică sau nu decizia de
sancționare și nici nu constituie un obstacol pentru instanță în a
cerceta aceste probe și a se pronunța în funcție de acestea.
Cât privește susținerea potrivit căreia dispozițiile art. 268 din
Codul muncii ar fi neconstituționale, întrucât nu definesc
momentul în funcție de care se apreciază că angajatorul a luat
la cunoștință despre săvârșirea abaterii disciplinare și nici actul
prin care s-a făcut această constatare, Curtea constată că
această critică vizează de fapt o omisiune legislativă, iar nu
însuși conținutul art. 268 din Codul muncii. Instanța de
contencios constituțional nu poate complini însă această
omisiune legislativă pe calea controlului de constituționalitate,
întrucât, potrivit dispozițiilor art. 2 alin. (3) din Legea nr. 47/1992
ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.”
Curtea observă totuși că, deși precizarea în lege a acestor
elemente ar putea prezenta interes de vreme ce art. 268 din
Codul muncii arată că dispoziția de aplicare a sancțiunii
disciplinare trebuie să se facă într-un termen de 30 de zile
calendaristice de la momentul luării la cunoștință despre
săvârșirea abaterii disciplinare, iar salariatul ar putea invoca
tardivitatea dispoziției de sancționare, reglementarea actuală nu
este în măsură să aducă atingere nici bunei desfășurări a actului
de justiție și nici nu echivalează cu o interferență în atributele
legiuitorului. Astfel, judecătorul nu va proceda la instituirea unor
noi reguli pe cale jurisprudențială necesare soluționării cauzei,
așa cum se susține în critica de neconstituționalitate, ci va
constata, în funcție de fiecare caz particular, care este momentul
la care angajatorul a luat la cunoștință despre săvârșirea abaterii
disciplinare și actul prin care s-a făcut constatarea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 266—268 din Legea nr. 53/2003 — Codul
muncii, excepție ridicată de Societatea Comercială ăTruman” — S.R.L. din Iași în Dosarul nr. 3.122/40/2009 al Tribunalului Botoșani —
Secția civilă și de Societatea Comercială ăRitzio Bu” — S.R.L. din București în Dosarul nr. 4.001/113/2009 al Tribunalului Brăila —
Secția civilă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

8

MONITORUL OFICIAL AL ROMÂNIEI, PARTEA I, Nr. 547/2.VIII.2011
CURTEA CONSTITUȚIONALĂ

D E C I Z I A Nr. 689
din 31 mai 2011

referitoare la excepția de neconstituționalitate a prevederilor art. 23 alin. (3)
din Ordonanța Guvernului nr. 26/2000 cu privire la asociații și fundații
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 23 alin. (3) din Ordonanța Guvernului
nr. 26/2000 cu privire la asociații și fundații, excepție ridicată de
Asociația Județeană a Vânătorilor și Pescarilor Sportivi Vrancea
în Dosarul nr. 5.597/231/2010 al Judecătoriei Focșani.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată. Precizează că în acest sens s-a pronunțat Curtea
Constituțională, de exemplu, prin Decizia nr. 86 din 20 ianuarie
2009, considerentele și soluția pronunțată cu acel prilej
păstrându-și valabilitatea și în cauza de față.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 670 din 1 iulie 2010, pronunțată în
Dosarul nr. 2.340/91/2010, Tribunalul Vrancea — Secția civilă
a sesizat Curtea Constituțională cu excepția de
neconstituționalitate a dispozițiilor art. 23 alin. (3) din
Ordonanța Guvernului nr. 26/2000 cu privire la asociații și
fundații. Excepția de neconstituționalitate a fost ridicată de
Asociația Județeană a Vânătorilor și Pescarilor Sportivi Vrancea
în Dosarul nr. 5.597/231/2010 al Judecătoriei Focșani, având ca
obiect soluționarea contestației introduse împotriva unei hotărâri
a Consiliului Asociației Județene a Vânătorilor și Pescarilor
Sportivi Vrancea de excludere a unui membru.
În motivarea excepției de neconstituționalitate autorul
acesteia susține că instituirea unei proceduri speciale în materia
asociațiilor prin desfășurarea ședințelor în camera de consiliu
încalcă principiul egalității în fața legii a justițiabililor, precum și
principiul publicității ședințelor de judecată consacrat de art. 121
alin. (1) din Codul de procedură civilă. Arată că, în aceste
condiții, posibilitatea administrării probelor este limitată prin
comparație cu acțiunile introduse pe calea dreptului comun. În
opinia sa, este nesocotit accesul liber la justiție, ca urmare a
stabilirii recursului ca singură cale de atac împotriva hotărârii
instanței de fond. Totodată, susține că se creează confuzii,
întrucât nu sunt precizate nici termenul în care recursul poate fi
introdus și nici modalitatea de exercitare a acestuia.
Tribunalul Vrancea — Secția civilă, soluționând recursul
declarat împotriva încheierii de respingere a cererii de sesizare

a Curții Constituționale pronunțate de Judecătoria Focșani, a
admis cererea și a apreciat că excepția de neconstituționalitate
este neîntemeiată. În susținerea acestei opinii, a precizat că
legiuitorul poate institui, în considerarea unor situații deosebite,
reguli speciale de procedură sau modalități de exercitare a
drepturilor procedurale, astfel încât accesul liber la justiție nu
înseamnă accesul, în toate cazurile, la toate structurile
judecătorești și la toate căile de atac.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 23 alin. (3) din Ordonanța Guvernului
nr. 26/2000 cu privire la asociații și fundații, publicată în
Monitorul Oficial al României, Partea I, nr. 39 din 31 ianuarie
2000, aprobată cu modificări și completări prin Legea
nr. 246/2005, publicată în Monitorul Oficial al României, Partea I,
nr. 656 din 25 iulie 2005, care au următoarea redactare:
— Art. 23 alin. (3): ăCererea de anulare se soluționează în
camera de consiliu de către judecătoria în circumscripția căreia
asociația își are sediul. Hotărârea instanței este supusă numai
recursului.”
Dispozițiile din Constituție invocate în susținerea excepției
sunt cele ale art. 16 alin. (1) privind egalitatea în drepturi și cele
ale art. 21 referitoare la accesul liber la justiție și la dreptul la un
proces echitabil. De asemenea, menționează și art. 6 din
Convenția pentru apărarea drepturilor omului și a libertăților
fundamentale care garantează dreptul la un proces echitabil.
Examinând excepția de neconstituționalitate, Curtea
constată că textul de lege criticat, care stabilește că cererea de
anulare a hotărârilor adunării generale a asociației, contrare
legii, actului constitutiv sau dispozițiilor cuprinse în statut, se
soluționează în camera de consiliu de către judecătoria în
circumscripția căreia asociația își are sediul, își găsește
justificarea constituțională în cuprinsul prevederilor art. 127 din
Legea fundamentală, potrivit cărora ăȘedințele de judecată sunt
publice, afară de cazurile prevăzute de lege”. În plus, prin
Decizia Plenului nr. 1 din 8 februarie 1994, publicată în Monitorul
Oficial al României, Partea I, nr. 69 din 16 martie 1994, Curtea
a statuat că instituirea regulilor de desfășurare a procesului în
fața instanțelor judecătorești este de competența exclusivă a
legiuitorului, această soluție decurgând din dispozițiile
constituționale ale art. 126 alin. (2), potrivit cărora ăCompetența

MONITORUL OFICIAL AL ROMÂNIEI, PARTEA I, Nr. 547/2.VIII.2011
instanțelor judecătorești și procedura de judecată sunt
prevăzute numai prin lege”. Totodată, Curtea a statuat, cu
valoare de principiu, că legiuitorul poate institui, în considerarea
unor situații deosebite, reguli speciale de procedură, precum și
modalități de exercitare a drepturilor procedurale, astfel încât
accesul liber la justiție nu înseamnă accesul, în toate cazurile, la
toate structurile judecătorești și la toate căile de atac.
În situația avută în vedere de textul de lege criticat în cauza
de față, însuși faptul că partea interesată poate formula recurs
împotriva hotărârii instanței reprezintă o garanție a respectării
dreptului la un proces echitabil, întrucât, în cadrul soluționării
recursului, atât recurentul, cât și intimatul vor putea să utilizeze
toate mijloacele de apărare și vor putea prezenta toate probele
pe care le consideră necesare.
Prin decizia mai sus menționată, Curtea a reținut, de
asemenea, că semnificația art. 21 alin. (2) din Constituție, potrivit
căruia accesul la justiție nu poate fi îngrădit prin lege, este aceea
că nu se poate exclude de la exercițiul drepturilor procesuale pe
care le-a stabilit nicio categorie sau grup social, exigență pe care
textul de lege criticat o respectă, întrucât nu conține dispoziții
restrictive cu privire la persoanele care pot contesta hotărârile
respective, câtă vreme acestea dețin calitatea de membri ai

9

asociației, justificând astfel un interes în declanșarea unui
asemenea demers.
De altfel, Curtea observă că s-a mai pronunțat asupra unor
critici similare, reținând, prin Decizia nr. 86 din 20 ianuarie 2009,
publicată în Monitorul Oficial al României, Partea I, nr. 215 din
3 aprilie 2009, că dispozițiile art. 23 alin. (3) din Ordonanța
Guvernului nr. 26/2000 sunt constituționale. Față de motivarea
prezentei excepții de neconstituționalitate, Curtea constată că
nu se justifică reconsiderarea acestei jurisprudențe.
De asemenea, în jurisprudența sa reprezentată, de exemplu,
de Decizia nr. 288 din 3 iulie 2003, publicată în Monitorul Oficial
al României, Partea I, nr. 560 din 5 august 2003, Curtea a
constatat că nici prevederile Convenției pentru apărarea
drepturilor omului și a libertăților fundamentale, respectiv art. 13
din aceasta, nu impun un anumit număr al gradelor de jurisdicție
sau un anumit număr al căilor de atac. În acest sens, Curtea
Europeană a Drepturilor Omului a statuat, prin hotărârea din
21 februarie 1975 pronunțată în cazul Golder împotriva
Regatului Unit, că dreptul de acces la tribunale nu este absolut;
fiind vorba despre un drept pe care convenția l-a recunoscut fără
să-l definească în sensul restrâns al cuvântului, există
posibilitatea limitărilor implicit admise chiar în afara limitelor care
circumscriu conținutul oricărui drept (paragraful 38).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 23 alin. (3) din Ordonanța Guvernului
nr. 26/2000 cu privire la asociații și fundații, excepție ridicată de Asociația Județeană a Vânătorilor și Pescarilor Sportivi Vrancea
în Dosarul nr. 5.597/231/2010 al Judecătoriei Focșani.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 693
din 31 mai 2011

referitoare la excepția de neconstituționalitate a prevederilor art. 8 alin. (1) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de Ioana
Ursu, Florentina Anghel, Elena Văduva, Drăguța Maria Sandu,
Petrică Leu, Eugenia Cojănu și Elisabeta Onea în Dosarul

10

MONITORUL OFICIAL AL ROMÂNIEI, PARTEA I, Nr. 547/2.VIII.2011

nr. 1.638/118/2006 al Curții de Apel Constanța — Secția civilă,
minori și familie, litigii de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că autorii
excepției de neconstituționalitate au depus la dosar note scrise
prin care solicită admiterea acesteia, astfel cum a fost formulată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale, și anume deciziile nr. 569/2005 și
nr. 1.154/2007.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul
nr. 1.638/118/2006, Curtea de Apel Constanța — Secția
civilă, minori și familie, litigii de muncă și asigurări sociale
a sesizat Curtea Constituțională cu excepția de
neconstituționalitate a prevederilor art. 8 alin. (1) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Ioana Ursu, Florentina Anghel, Elena
Văduva, Drăguța Maria Sandu, Petrică Leu, Eugenia Cojănu și
Elisabeta Onea într-o cauză civilă având ca obiect o contestație
în temeiul Legii nr. 10/2001.
În motivarea excepției de neconstituționalitate autorii
acesteia susțin, în esență, că prin reglementarea criticată
ălegiuitorul face distincție și îngrădește dreptul de proprietate,
dând posibilitatea reprezentanților unităților administrativteritoriale de a face încadrarea într-o anumită categorie de teren,
ignorând modalitatea de preluare a terenului și situația juridică”.
Așa fiind, apreciază că prin dispoziția legală criticată ăse
limitează accesul la repunerea în dreptul de proprietate al
terenului, pentru că încadrarea într-o anumită categorie aparține
judecătorului”.
Curtea de Apel Constanța — Secția civilă, minori și
familie, litigii de muncă și asigurări sociale apreciază că
excepția de neconstituționalitate invocată este neîntemeiată.
Astfel, arată că reglementarea criticată nu contravine
normelor constituționale invocate în susținerea excepției, sens
în care referă asupra jurisprudenței Curții Constituționale în
materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată în Monitorul

Oficial al României, Partea I, nr. 798 din 2 septembrie 2005,
prevederi care au următorul conținut: ăNu intră sub incidența
prezentei legi terenurile situate în extravilanul localităților la data
preluării abuzive sau la data notificării, precum și cele al căror
regim juridic este reglementat prin Legea fondului funciar
nr. 18/1991, republicată, cu modificările și completările
ulterioare, și prin Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, cu modificările și
completările ulterioare.”
În opinia autorilor excepției de neconstituționalitate,
prevederile de lege criticate contravin dispozițiilor constituționale
ale art. 21 privind accesul liber la justiție, art. 44 referitoare la
dreptul de proprietate privată, art. 46 privind dreptul la
moștenire, art. 53 privind restrângerea exercițiului unor drepturi
sau al unor libertăți, art. 57 referitoare la exercitarea drepturilor
și a libertăților, art. 120 alin. (1) potrivit cărora ăAdministrația
publică din unitățile administrativ-teritoriale se întemeiază pe
principiile descentralizării, autonomiei locale și deconcentrării
serviciilor publice”, precum și celor ale art. 124 privind
înfăptuirea justiției.
Examinând excepția de neconstituționalitate, Curtea
constată că prevederile art. 8 alin. (1) din Legea nr. 10/2001 au
mai făcut obiect al controlului de constituționalitate, prin
raportare la aceleași dispoziții din Legea fundamentală.
Curtea observă că aceste prevederi legale exclud din
domeniul de aplicare al Legii nr. 10/2001 atât terenurile situate
în extravilan la data preluării abuzive sau la data notificării, cât
și cele al căror regim juridic este reglementat prin legi speciale,
respectiv Legea fondului funciar nr. 18/1991 sau Legea
nr. 1/2000 pentru reconstituirea dreptului de proprietate asupra
terenurilor agricole și celor forestiere, ceea ce nu aduce însă
atingere dreptului la moștenire prevăzut de Constituție. Prin
urmare, în temeiul acestor acte normative, persoanele
îndreptățite la reconstituirea dreptului de proprietate asupra unor
astfel de terenuri au posibilitatea de a formula cereri pentru
reconstituirea dreptului de proprietate și chiar de a se adresa
instanțelor de judecată, astfel încât nu sunt întemeiate
susținerile autorilor excepției privind încălcarea dispozițiilor
constituționale care consacră accesul liber la justiție.
Prin Decizia nr. 569/2005, publicată în Monitorul Oficial al
României, Partea I, nr. 1.123 din 13 decembrie 2005, Curtea a
statuat că Legea nr. 10/2001 dă expresie dispozițiilor
constituționale ale art. 46, prin restabilirea calității de moștenitori
acceptanți pentru categoria de persoane avută în vedere de
art. 4 alin. (3) din lege, care prevede că ăSuccesibilii care, după
data de 6 martie 1945, nu au acceptat moștenirea sunt repuși de
drept în termenul de acceptare a succesiunii pentru bunurile
care fac obiectul prezentei legi. Cererea de restituire are valoare
de acceptare a succesiunii pentru bunurile a căror restituire se
solicită în temeiul prezentei legi”.
Totodată, prin Decizia nr. 1.154/2007, publicată în Monitorul
Oficial al României, Partea I, nr. 63 din 28 ianuarie 2008, Curtea
a reținut că nu poate fi primită nici critica referitoare la încălcarea
dispozițiilor art. 44 din Constituție, întrucât restituirea unor
asemenea categorii de imobile reprezintă o modalitate de
reparare a abuzurilor din legislația trecută.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.
Cu privire la celelalte norme constituționale invocate în
susținerea excepției, și anume art. 53, art. 57, art. 120 alin. (1)
și art. 124 din Constituție, Curtea constată că acestea nu au
incidență în cauza de față.

MONITORUL OFICIAL AL ROMÂNIEI, PARTEA I, Nr. 547/2.VIII.2011

11

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de Ioana
Ursu, Florentina Anghel, Elena Văduva, Drăguța Maria Sandu, Petrică Leu, Eugenia Cojănu și Elisabeta Onea în Dosarul
nr. 1.638/118/2006 al Curții de Apel Constanța — Secția civilă, minori și familie, litigii de muncă și asigurări sociale.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 695
din 31 mai 2011

referitoare la excepția de neconstituționalitate a prevederilor art. 82 alin. (1)—(5)
din Legea nr. 303/2004 privind statutul judecătorilor și procurorilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 82 alin. (1)—(5) din Legea nr. 303/2004
privind statutul judecătorilor și procurorilor, excepție ridicată de
Mircea Albu în Dosarul nr. 1.557/85/2010 al Tribunalului Sibiu —
Secția civilă.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că autorul excepției a transmis la dosar note
scrise prin care solicită admiterea acesteia.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
inadmisibilă, apreciind că autorul tinde, prin criticile formulate,
la modificarea normei, ceea ce excedează competenței Curții
Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 15 iulie 2010, pronunțată în Dosarul
nr. 1.557/85/2010, Tribunalul Sibiu — Secția civilă a sesizat
Curtea Constituțională cu excepția de neconstituționalitate
a dispozițiilor art. 82 alin. (1)—(5) din Legea nr. 303/2004
privind statutul judecătorilor și procurorilor, excepție ridicată
de Mircea Albu într-o cauză având ca obiect soluționarea
contestației introduse împotriva unei decizii de pensionare.
În motivarea excepției de neconstituționalitate autorul
acesteia susține, în esență, că este discriminatorie instituirea
unui număr minimum de 20 de ani de vechime efectivă în
magistratură pentru a putea beneficia de pensie de serviciu.
Precizează că, în ceea ce îl privește, ar fi îndreptățit la pensie de
serviciu, fiind judecător timp de 18 ani și 3 luni și apoi avocat
timp de peste 20 de ani.
Tribunalul Sibiu — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul arată că pensia de serviciu este un beneficiu
acordat de legiuitor unor categorii profesionale, inclusiv
magistraților, în virtutea rolului acestora în cadrul societății, al
statutului lor, al nevoii de a asigura o independență reală a
justiției. Condițiile de acordare a acestui drept (vechimea
necesară, vârsta) și modul de calcul al pensiei se stabilesc de
legiuitor, numai acesta fiind în măsură să aprecieze ce funcții

12

MONITORUL OFICIAL AL ROMÂNIEI, PARTEA I, Nr. 547/2.VIII.2011

pot sau nu să fie incluse în calculul vechimii pentru beneficiul
pensiei de serviciu. Consideră că autorul excepției pune o
problemă de aplicare a legii la situația concretă și de apreciere
asupra încadrării titularului în ipoteza normei juridice, atribuție
care revine exclusiv instanței de judecată. Precizează, totodată,
că, în jurisprudența sa, Curtea Constituțională a statuat în mod
constant că nu are competența de a se pronunța asupra
omisiunilor legiuitorului.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, notele
scrise transmise la dosar, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 82 alin. (1)—(5) din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
astfel cum au fost modificate prin Legea nr. 97/2008 privind
aprobarea Ordonanței de urgență a Guvernului nr. 100/2007
pentru modificarea și completarea unor acte normative în
domeniul justiției, publicată în Monitorul Oficial al României,
Partea I, nr. 294 din 15 aprilie 2008. Textul de lege criticat are
următoarea redactare:
— Art. 82 alin. (1)—(5): ă(1) Judecătorii, procurorii,
magistrații-asistenți de la Înalta Curte de Casație și Justiție și
personalul de specialitate juridică asimilat judecătorilor și
procurorilor, precum și foștii judecători și procurori financiari și
consilierii de conturi de la secția jurisdicțională care au exercitat
aceste funcții la Curtea de Conturi, cu o vechime de cel puțin
25 de ani în funcția de judecător ori procuror, magistrat-asistent
sau personal de specialitate juridică asimilat judecătorilor și
procurorilor, precum și în funcția de judecător ori procuror
financiar sau consilier de conturi de la secția jurisdicțională a
Curții de Conturi se pot pensiona la cerere și pot beneficia, la
împlinirea vârstei de 60 de ani, de pensie de serviciu, în
cuantum de 80% din baza de calcul reprezentată de
indemnizația de încadrare brută lunară sau de salariul de bază
brut lunar, după caz, și sporurile avute în ultima lună de activitate
înainte de data pensionării.
(2) Judecătorii, procurorii, magistrații-asistenți de la Înalta
Curte de Casație și Justiție, personalul de specialitate juridică
asimilat judecătorilor și procurorilor, precum și foștii judecători
și procurori financiari și consilierii de conturi de la secția
jurisdicțională care au exercitat aceste funcții la Curtea de
Conturi se pot pensiona la cerere înainte de împlinirea vârstei de
60 de ani și beneficiază de pensia prevăzută la alin. (1), dacă au
o vechime de cel puțin 25 de ani numai în funcția de judecător,
procuror, magistrat-asistent sau personal de specialitate juridică
asimilat judecătorilor, precum și în funcția de judecător ori
procuror financiar sau consilier de conturi de la secția
jurisdicțională a Curții de Conturi. La calcularea acestei vechimi
se iau în considerare și perioadele în care judecătorul,
procurorul, magistratul-asistent sau personalul de specialitate

juridică asimilat judecătorilor și procurorilor, precum și
judecătorul, procurorul financiar și consilierul de conturi la secția
jurisdicțională a Curții de Conturi a exercitat profesia de avocat,
personal de specialitate juridică în fostele arbitraje de stat,
consilier juridic sau jurisconsult.
(3) De pensia de serviciu prevăzută la alin. (1) beneficiază,
la împlinirea vârstei de 60 de ani, și judecătorii și procurorii cu o
vechime în magistratură între 20 și 25 de ani, în acest caz
cuantumul pensiei fiind micșorat cu 1% din baza de calcul
prevăzută la alin. (1), pentru fiecare an care lipsește din
vechimea integrală în magistratură.
(4) Pentru fiecare an care depășește vechimea în
magistratură prevăzută la alin. (1) și (2) la cuantumul pensiei se
adaugă câte 1% din baza de calcul prevăzută la alin. (1), fără a
o putea depăși.
(5) Persoanele care îndeplinesc condițiile de vechime
prevăzute la alin. (1) și (3) în funcția de judecător, procuror,
magistrat-asistent sau personal de specialitate juridică asimilat
judecătorilor, precum și în funcția de judecător ori procuror
financiar sau consilier de conturi de la secția jurisdicțională a
Curții de Conturi se pot pensiona și pot beneficia, la împlinirea
vârstei de 60 de ani, de pensie de serviciu, chiar dacă la data
pensionării au o altă ocupație. În acest caz, pensia se stabilește
dintr-o bază de calcul egală cu indemnizația de încadrare brută
lunară pe care o are un judecător sau procuror în activitate, în
condiții identice de funcție, vechime și grad al instanței sau
parchetului, și sporurile, în procent, avute la data eliberării din
funcție ori, după caz, cu salariul de bază brut lunar și sporurile
avute în ultima lună de activitate înainte de data pensionării. De
această pensie de serviciu pot beneficia numai persoanele care
au fost eliberate din funcție din motive neimputabile.”
Autorul excepției invocă, în susținerea acesteia, dispozițiile
art. 16 — ăEgalitatea în drepturi” din Constituție.
Examinând excepția de neconstituționalitate, Curtea
constată că autorul acesteia este nemulțumit de soluția
legislativă instituită de textul de lege criticat în ce privește
numărul de ani ce se constituie în vechime efectivă în
magistratură și în funcție de care persoanele enumerate în
cuprinsul acestuia pot beneficia de pensie de serviciu. Curtea
reține că susținerea în sensul că este discriminatorie instituirea
unui număr minim de 20 de ani de vechime efectivă în
magistratură nu reprezintă o veritabilă critică de
neconstituționalitate, ci o simplă afirmație, atâta vreme cât
autorul excepției nu precizează prin comparație cu regimul
juridic aplicabil cărei categorii sociale textele de lege criticate ar
institui o inegalitate de natură să încalce dispozițiile art. 16
alin. (1) din Constituție.
Totodată, Curtea observă că autorul excepției prezintă
aspecte de fapt, referitoare la situația sa personală, care însă nu
pot fi apreciate de Curtea Constituțională în cadrul controlului
de constituționalitate, ci doar de instanța învestită cu
soluționarea litigiului în cursul căruia a fost ridicată excepția de
neconstituționalitate.
Prin urmare, întrucât critica vizează, pe de o parte,
modificarea textelor criticate și, pe de altă parte, aplicarea
acestora la o situație concretă, Curtea constată că, astfel
motivată, excepția este inadmisibilă, problemele învederate
excedând competenței sale de soluționare.

MONITORUL OFICIAL AL ROMÂNIEI, PARTEA I, Nr. 547/2.VIII.2011

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 82 alin. (1)—(5) din Legea nr. 303/2004
privind statutul judecătorilor și procurorilor, excepție ridicată de Mircea Albu în Dosarul nr. 1.557/85/2010 al Tribunalului Sibiu —
Secția civilă.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 697
din 31 mai 2011

referitoare la excepția de neconstituționalitate a prevederilor art. 4 alin. (1) din Legea nr. 230/2007
privind organizarea și funcționarea asociațiilor de proprietari
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 4 alin. (1) din Legea nr. 230/2007 privind
organizarea și funcționarea asociațiilor de proprietari, excepție
ridicată de Dumitru Coman în Dosarul nr. 2.391/315/2010 al
Judecătoriei Târgoviște, precum și de către Mircea Emilian
Luțescu în Dosarul nr. 4.409/315/2010 al aceleiași instanțe.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție problema conexării
dosarelor nr. 3.471D/2010 și nr. 3.862D/2010, având în vedere
obiectul excepției de neconstituționalitate.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 3.862D/2010 la
Dosarul nr. 3.471D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.

C U R T E A,

având în vedere actele și lucrările dosarelor, constată
următoarele:
Prin Încheierea din 8 iunie 2010, pronunțată în Dosarul
nr. 2.391/315/2010, și Încheierea din 14 septembrie 2010,
pronunțată în Dosarul nr. 4.409/315/2010, Judecătoria
Târgoviște a sesizat Curtea Constituțională cu excepția de
neconstituționalitate a prevederilor art. 4 alin. (1) din Legea
nr. 230/2007 privind organizarea și funcționarea asociațiilor
de proprietari, excepție ridicată de Dumitru Coman și Mircea
Emilian Luțescu în cauze civile având ca obiect pretenții.
În motivarea excepției de neconstituționalitate autorii
acesteia susțin, în concret, că în reglementarea actuală a
textului de lege criticat nu se face distincție între persoanele care
sunt membri ai unei asociații și persoanele care locuiesc în
același imobil (bloc), dar care fie sunt afiliați în alte forme de
asociere, fie înțeleg să își exercite drepturile și obligațiile
individual. În acest sens, apreciază că textul de lege criticat
impune o exercitare comună a drepturilor și obligațiilor, printr-o
indiviziune forțată, fapt pentru care și instanțele de judecată, în
practică, omit să solicite asociațiilor de proprietari — în calitatea
acestora de reclamanți — actul de adeziune pentru a-și dovedi
calitatea procesuală. Așa fiind, autorii excepției arată că ăeste
greu de acceptat faptul că cei majoritari pot decide pentru
minoritari, în sensul că decizia privind cheltuielile onorate de
administrarea unui imobil este opozabilă tuturor proprietarilor,
indiferent de apartenența sau dorința lor”, iar prin acest mod de
reglementare textul de lege criticat nu asigură echitatea și
protecția proprietarului față de acțiunea exercitată abuziv de
către alți proprietari.
Judecătoria Târgoviște consideră că prevederile de lege
criticate sunt constituționale, sens în care invocă jurisprudența
Curții Constituționale, și anume Decizia nr. 1.155/2007, prin care
s-a statuat că, sub aspectul participării la cheltuielile comune,

14

MONITORUL OFICIAL AL ROMÂNIEI, PARTEA I, Nr. 547/2.VIII.2011

nu are relevanță dacă persoana este sau nu membru al unei
asociații de proprietari, întrucât această obligație rezultă din
starea de indiviziune forțată cu privire la părțile comune în care
se află toți proprietarii. De asemenea, oricare dintre proprietari,
fie că este sau nu membru al asociației, are dreptul, potrivit
art. 26 din Legea nr. 230/2007, de a ataca în justiție hotărârile
prin care îi sunt prejudiciate interesele.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că prevederile art. 4 alin. (1) din
Legea nr. 230/2007 sunt constituționale, precizând totodată că,
în jurisprudența sa, Curtea Constituțională a statuat că, în
anumite situații, legiuitorul poate institui forme speciale de
asociere ce urmăresc protecția unor interese de ordin general și
care, în perspectiva scopurilor pe care le urmăresc, nu
reprezintă modalități înscrise în conceptul de liberă asociere. Or,
asociația de proprietari se află tocmai într-o asemenea situație
juridică. Această categorie de asociații a fost creată prin lege în
vederea realizării unui scop de interes general, și anume
administrarea în bune condiții a clădirilor cu mai multe
apartamente, luându-se în seamă totodată și interesele
locatarilor legate de realizarea unei bune conviețuiri, inclusiv
pentru stabilirea cheltuielilor comune etc. Conținutul normativ al
articolului criticat are caracter dispozitiv, lăsând proprietarului
libertatea de a deveni sau nu membru al asociației, fără
constrângeri legale sau de altă natură care să îl forțeze să adere
la asociație.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.

Obiectul excepției de neconstituționalitate îl constituie
prevederile art. 4 alin. (1) din Legea nr. 230/2007 privind
organizarea și funcționarea asociațiilor de proprietari, publicată
în Monitorul Oficial al României, Partea I, nr. 490 din 23 iulie
2007, prevederi care au următorul conținut: ăAsociația de
proprietari are drept scop administrarea și gestionarea
proprietății comune care, pe lângă drepturi, impune obligații
pentru toți proprietarii.”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 16
privind egalitatea cetățenilor în fața legii, art. 30 referitoare la
libertatea de exprimare, art. 21 alin. (3) privind dreptul la un
proces echitabil, precum și celor ale art. 40 care consacră
dreptul de asociere.
Examinând excepția de neconstituționalitate din prisma
criticii formulate, Curtea a reținut, prin Decizia nr. 1.155/2007,
publicată în Monitorul Oficial al României, Partea I, nr. 63 din
28 ianuarie 2008, că nu are relevanță calitatea de a fi sau nu
membru al unei asociații de proprietari sub aspectul participării
la cheltuielile comune, această obligație rezultând din starea de
indiviziune forțată cu privire la părțile comune în care se află toți
proprietarii.
De altfel, în art. 2 din Legea nr. 230/2007 se prevede că,
datorită stării de indiviziune forțată, proprietarii au obligația să
ia măsuri cu privire la drepturile și obligațiile comune ce le revin
tuturor asupra proprietății comune. Așa fiind, existența unor
spații în proprietate comună și perpetuă, imposibilitatea
încheierii unor contracte individuale cu marii furnizori de utilități
de către toți proprietarii, indiferent că sunt sau nu membri ai
asociației de proprietari, sunt elemente care impun constituirea
unei structuri organizate, care să acționeze în numele și pentru
interesul comun.
Totodată, Curtea observă că, din cuprinsul textului art. 26 din
Legea nr. 230/2007, rezultă indubitabil dreptul oricărui
proprietar/coproprietar dintr-un imobil cu destinație de locuințe
(unde s-a constituit o asociație alcătuită doar dintr-o parte din
numărul total al proprietarilor de spații locative) de a ataca în
justiție hotărârea adunării generale a asociației, dacă aceasta
este de natură să producă daune intereselor proprietarilor.
Așa fiind, pentru argumentele mai sus menționate, Curtea
apreciază că nu poate fi reținută contrarietatea reglementării
criticate cu normele constituționale invocate în susținerea
excepției.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 alin. (1) din Legea nr. 230/2007 privind
organizarea și funcționarea asociațiilor de proprietari, excepție ridicată de Dumitru Coman în Dosarul nr. 2.391/315/2010 al
Judecătoriei Târgoviște, precum și de către Mircea Emilian Luțescu în Dosarul nr. 4.409/315/2010 al aceleiași instanțe.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 547/2.VIII.2011

15

CURTEA CONSTITUȚIONALĂ

D E C I Z I A Nr. 722
din 2 iunie 2011

referitoare la excepția de neconstituționalitate a dispozițiilor art. 3 lit. a)
din Legea nr. 146/1997 privind taxele judiciare de timbru
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 3 lit. a) din Legea nr. 146/1997 privind taxele
judiciare de timbru, astfel cum au fost modificate prin art. I pct. 2
lit. a) din Ordonanța de urgență a Guvernului nr. 212/2008,
excepție ridicată de Liliana Toma în Dosarul nr. 10.759/200/2009
al Judecătoriei Buzău — Secția civilă.
La apelul nominal se prezintă personal autorul excepției,
Liliana Toma, și asistat de avocat Gheorghița Maxim, cu
delegație depusă la dosar, constatându-se lipsa celorlalte părți,
față de care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului părții prezente, care susține faptul că
soluția legislativă a art. 3 lit. a) din Legea nr. 146/1997, înainte
de modificarea adusă prin art. I pct. 2 lit. a) din Ordonanța de
urgență a Guvernului nr. 212/2008, era mai corectă și asigura
posibilitatea părții de a plăti taxa corespunzătoare cererii pentru
constatarea existenței sau neexistenței unui drept nepatrimonial.
Or, în momentul de față, taxarea la valoare a cererilor având ca
obiect soluționarea unui partaj pune partea în imposibilitatea de
a plăti taxa aferentă cererii, împiedicându-se astfel accesul liber
la justiție.
Reprezentantul Ministerului Public pune concluzii de
respingere a excepției de neconstituționalitate, cu referire la
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2010, pronunțată în Dosarul
nr. 10.759/200/2009, Judecătoria Buzău — Secția civilă a
sesizat Curtea Constituțională cu excepția de
neconstituționalitate a dispozițiilor art. 3 lit. a) din Legea
nr. 146/1996 privind taxele judiciare de timbru, excepție
ridicată de Liliana Toma cu ocazia soluționării unei cauze civile
având ca obiect partaj de bunuri comune.
În motivarea excepției de neconstituționalitate autorul
acesteia susține, în esență, că prevederile criticate sunt
neconstituționale, deoarece prin timbrarea la valoare a oricărei
cereri în constatare se încalcă, într-un mod evident, dreptul
persoanei de a solicita instanței constatarea existenței unui
drept al său sau inexistenței unui drept al pârâtului, atâta vreme
cât, înainte de a ajunge pe fondul cauzei, cererea trebuie
timbrată.
Judecătoria Buzău — Secția civilă opinează în sensul că
excepția invocată este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie dispozițiile art. 3 lit. a) din
Legea nr. 146/1997 privind taxele judiciare de timbru, astfel cum
au fost modificate prin art. I pct. 2 lit. a) din Ordonanța de
urgență a Guvernului nr. 212/2008, publicată în Monitorul Oficial
al României, Partea I, nr. 837 din 12 decembrie 2008.
Or, potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Astfel, în realitate, obiect al excepției de neconstituționalitate
îl constituie dispozițiile art. 3 lit. a) din Legea nr. 146/1997 privind
taxele judiciare de timbru, cu modificările și completările
ulterioare, publicată în Monitorul Oficial al României, Partea I,
nr. 173 din 29 iulie 1997, care au următorul cuprins:
— Art. 3 lit. a): ăAcțiunile și cererile neevaluabile în bani se
taxează astfel:
a) cereri pentru constatarea existenței sau neexistenței unui
drept nepatrimonial — 19 lei;”.
În opinia autorului excepției de neconstituționalitate, acest
text de lege contravine prevederilor constituționale ale art. 16
alin. (1) privind egalitatea cetățenilor în fața legii și a autorităților
publice, fără privilegii și fără discriminări, art. 21 alin. (1) și (2)
privind accesul liber la justiție, art. 47 alin. (1) referitor la nivelul
de trai, precum și celor ale art. 6 paragraful 1 și art. 14 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că Legea nr. 146/1997 privind taxele judiciare de timbru a mai
fost supusă controlului de constituționalitate în raport cu critici
similare.
Astfel, prin Decizia nr. 109 din 1 februarie 2011, publicată în
Monitorul Oficial al României, Partea I, nr. 237 din 5 aprilie 2011,
nr. 1.072 din 16 septembrie 2010, publicată în Monitorul Oficial
al României, Partea I, nr. 679 din 7 octombrie 2010, Curtea,
soluționând excepția de neconstituționalitate, a constatat, în
esență, potrivit dispozițiilor constituționale, că accesul liber la
justiție nu echivalează cu gratuitatea serviciului prestat de
instanțele judecătorești, legiuitorul având deplina legitimitate
constituțională de a impune taxe judiciare de timbru fixe sau
calculate la valoare în funcție de obiectul litigiului.

16

MONITORUL OFICIAL AL ROMÂNIEI, PARTEA I, Nr. 547/2.VIII.2011

Nicio dispoziție constituțională nu interzice stabilirea taxelor
de timbru în justiție, fiind justificat ca persoanele care se
adresează autorităților judecătorești să contribuie la acoperirea
cheltuielilor prilejuite de realizarea actului de justiție. Regula este
cea a timbrării acțiunilor în justiție, excepțiile fiind posibile numai
în măsura în care sunt stabilite de legiuitor. Cheltuielile
ocazionate de realizarea actului de justiție sunt cheltuieli publice,
la a căror acoperire, potrivit art. 56 din Constituție, cetățenii sunt
obligați să contribuie prin impozite și taxe, stabilite în condițiile
legii.
Echivalentul taxelor judiciare de timbru este integrat în
valoarea cheltuielilor stabilite de instanța de judecată prin
hotărârea pe care o pronunță în cauză, plata acestora revenind
părții care cade în pretenții. În același sens este, de altfel, și
jurisprudența Curții Europene a Drepturilor Omului, în care s-a
statuat că o caracteristică a principiului liberului acces la justiție

este aceea că nu este un drept absolut (Hotărârea Ashingdane
împotriva Regatului Unit al Marii Britanii, 1985). Astfel, acest
drept, care cere prin însăși natura sa o reglementare din partea
statului, poate fi subiectul unor limitări, atât timp cât nu este
atinsă însăși substanța sa.
De asemenea, Curtea a statuat că, potrivit prevederilor
Ordonanței de urgență a Guvernului nr. 51/2008 privind ajutorul
public judiciar în materie civilă, publicată în Monitorul Oficial al
României, Partea I, nr. 327 din 25 aprilie 2008, justițiabilii pot
obține scutiri, reduceri, amânări sau eșalonări de la plata taxelor
judiciare de timbru.
Neintervenind elemente noi, de natură a justifica
reconsiderarea jurisprudenței Curții Constituționale, soluțiile și
considerentele acestor decizii își păstrează valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 lit. a) din Legea nr. 146/1997 privind taxele
judiciare de timbru, excepție ridicată de Liliana Toma în Dosarul nr. 10.759/200/2009 al Judecătoriei Buzău — Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 547/2.VIII.2011 conține 16 pagini.

Prețul: 3,20 lei

&JUYDGY|525085]
ISSN 1453—4495

