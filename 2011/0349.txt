Anul 179 (XXIII) — Nr. 349

PARTEA I

LEGI, DECRETE, HOTĂRÂRI ȘI ALTE ACTE

Joi, 19 mai 2011

SUMAR

Nr.

Pagina
HOTĂRÂRI ALE CAMEREI DEPUTAȚILOR

12.

13.

14.

— Hotărâre pentru modificarea anexei la Hotărârea
Camerei Deputaților nr. 4/2011 privind stabilirea
componenței numerice a comisiilor permanente ale
Camerei Deputaților ..................................................
— Hotărâre privind modificarea anexei la Hotărârea
Camerei Deputaților nr. 43/2008 pentru aprobarea
componenței nominale a comisiilor permanente ale
Camerei Deputaților ..................................................
— Hotărâre privind modificarea anexei la Hotărârea
Camerei Deputaților nr. 10/2011 pentru aprobarea
componenței nominale a Comisiei pentru afaceri
europene ....................................................................

482.

2
483.
2

479.

480.

— Hotărâre pentru aprobarea plății contribuției
României către Grupul European la Nivel Înalt privind
Securitatea Nucleară și Managementul Deșeurilor
Radioactive (ENSREG) pentru organizarea în anul
2011 a Conferinței Europene privind Securitatea
Nucleară ....................................................................
— Hotărâre privind modificarea Hotărârii Guvernului
nr. 207/2011 pentru aprobarea Normelor metodologice
privind modul de acordare a ajutorului de stat pentru
ameliorarea raselor de animale..................................
— Hotărâre privind aprobarea obiectivelor etapei a XII-a
2011 a Programului de realizare a Sistemului național
antigrindină și de creștere a precipitațiilor pe
perioada 2010—2024 ................................................

Pagina
— Hotărâre privind aprobarea bugetului de venituri și
cheltuieli pe anul 2011 pentru Societatea Națională a
Apelor Minerale — S.A. București, aflată sub
autoritatea Ministerului Economiei, Comerțului și
Mediului de Afaceri ....................................................

6–10

— Hotărâre pentru aprobarea indicatorilor tehnicoeconomici ai obiectivului de investiții ăSistem de
detectare a cutiilor de osii supraîncălzite și a frânelor
strânse” ......................................................................

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3

M.36. — Ordin al ministrului apărării naționale privind
Competențele de aprobare a documentațiilor tehnicoeconomice ale obiectivelor de investiții imobiliare în
Ministerul Apărării Naționale ......................................

HOTĂRÂRI ALE GUVERNULUI ROMÂNIEI
459.

Nr.

ACTE ALE ÎNALTEI CURȚI DE CASAȚIE
ȘI JUSTIȚIE

3

Decizia nr. 4 din 4 aprilie 2011 ..............................................

13–15

ACTE ALE BĂNCII NAȚIONALE A ROMÂNIEI

4
17.

5

12

— Circulară privind ratele dobânzilor plătite la
rezervele minime obligatorii constituite în lei și în dolari
SUA începând cu perioada de aplicare 24 aprilie —
23 mai 2011................................................................

16

2

MONITORUL OFICIAL AL ROMÂNIEI, PARTEA I, Nr. 349/19.V.2011

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
pentru modificarea anexei la Hotărârea Camerei Deputaților
nr. 4/2011 privind stabilirea componenței numerice
a comisiilor permanente ale Camerei Deputaților
În temeiul art. 40 și 41 din Regulamentul Camerei Deputaților, aprobat prin
Hotărârea Camerei Deputaților nr. 8/1994, republicat, cu modificările și
completările ulterioare,
Camera Deputaților adoptă prezenta hotărâre.
Articol unic. — Punctul 11 din anexa la Hotărârea Camerei Deputaților
nr. 4/2011 privind stabilirea componenței numerice a comisiilor permanente ale
Camerei Deputaților, publicată în Monitorul Oficial al României, Partea I, nr. 153 din
2 martie 2011, se modifică și va avea următorul cuprins:
ă11. Comisia juridică, de disciplină și imunități
Numărul convenit: 23 de membri
Grupul parlamentar al P.D.-L.: 8 membri
Grupul parlamentar al P.S.D.: 6 membri
Grupul parlamentar al P.N.L.: 5 membri
Grupul parlamentar al U.D.M.R.: un membru
Grupul parlamentar al minorităților naționale: un membru
Grupul parlamentar al deputaților independenți: 2 membri”
Această hotărâre a fost adoptată de Camera Deputaților în ședința din
17 mai 2011, cu respectarea prevederilor art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 17 mai 2011.
Nr. 12.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților
nr. 43/2008 pentru aprobarea componenței nominale
a comisiilor permanente ale Camerei Deputaților
În temeiul art. 40 alin. (4) și art. 42 din Regulamentul Camerei Deputaților,
aprobat prin Hotărârea Camerei Deputaților nr. 8/1994, republicat, cu modificările
și completările ulterioare,
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților nr. 43/2008 privind
aprobarea componenței nominale a comisiilor permanente ale Camerei
Deputaților, publicată în Monitorul Oficial al României, Partea I, nr. 875 din
23 decembrie 2008, cu modificările ulterioare, se modifică după cum urmează:
— domnul deputat Adrian Gurzău, aparținând Grupului parlamentar al PD-L,
este desemnat în calitatea de membru al Comisiei juridice, de disciplină și
imunități.
Această hotărâre a fost adoptată de Camera Deputaților în ședința din
17 mai 2011, cu respectarea prevederilor art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 17 mai 2011.
Nr. 13.

MONITORUL OFICIAL AL ROMÂNIEI, PARTEA I, Nr. 349/19.V.2011

3

PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților
nr. 10/2011 pentru aprobarea componenței nominale
a Comisiei pentru afaceri europene
În temeiul art. 40 alin. (4), art. 42 și 60 din Regulamentul Camerei Deputaților,
aprobat prin Hotărârea Camerei Deputaților nr. 8/1994, republicat, cu modificările
și completările ulterioare,
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților nr. 10/2011 pentru
aprobarea componenței nominale a Comisiei pentru afaceri europene, publicată în
Monitorul Oficial al României, Partea I, nr. 282 din 21 aprilie 2011, se modifică
după cum urmează:
— domnul deputat Teodor-Marius Spînu, aparținând Grupului parlamentar
al PD-L, este desemnat în calitatea de membru al Comisiei pentru afaceri
europene în locul domnului deputat Viorel Cărare.
Această hotărâre a fost adoptată de Camera Deputaților în ședința din
17 mai 2011, cu respectarea prevederilor art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 17 mai 2011.
Nr. 14.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea plății contribuției României către Grupul European la Nivel Înalt privind
Securitatea Nucleară și Managementul Deșeurilor Radioactive (ENSREG) pentru organizarea în
anul 2011 a Conferinței Europene privind Securitatea Nucleară
În temeiul art. 108 din Constituția României, republicată, și al art. 35 lit. f) din Legea nr. 111/1996 privind desfășurarea în
siguranță, reglementarea, autorizarea și controlul activităților nucleare, republicată, cu modificările și completările ulterioare,
Guvernul României adoptă prezenta hotărâre.
Art. 1. — În anul 2011 se aprobă plata contribuției României
în limita sumei de 1.240 euro către Grupul European la Nivel
Înalt privind Securitatea Nucleară și Managementul Deșeurilor
Radioactive (ENSREG) pentru organizarea Conferinței
Europene privind Securitatea Nucleară.
Art. 2. — (1) Echivalentul în lei al sumei prevăzute la art. 1 se
suportă integral din bugetul aprobat pe anul 2011 Secretariatului

General al Guvernului pentru Comisia Națională pentru
Controlul Activităților Nucleare, la capitolul 51.01 ăAutorități
publice și acțiuni externe”, titlul ăAlte transferuri”.
(2) Echivalentul în lei al sumei prevăzute la alin. (1) se
calculează pe baza raportului de schimb lei/euro în vigoare la
data efectuării plății.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Președintele Comisiei Naționale pentru Controlul Activităților
Nucleare,
Vajda Borbála
Ministrul afacerilor externe,
Teodor Baconschi
Ministrul finanțelor publice,
Gheorghe Ialomițianu
București, 11 mai 2011.
Nr. 459.

4

MONITORUL OFICIAL AL ROMÂNIEI, PARTEA I, Nr. 349/19.V.2011
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 207/2011
pentru aprobarea Normelor metodologice privind modul de acordare a ajutorului de stat
pentru ameliorarea raselor de animale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 207/2011 pentru
aprobarea Normelor metodologice privind modul de acordare a
ajutorului de stat pentru ameliorarea raselor de animale,
publicată în Monitorul Oficial al României, Partea I, nr. 206 din
24 martie 2011, se modifică după cum urmează:
1. La articolul 5, alineatul (2) va avea următorul cuprins:
ă(2) Sunt eligibile pentru ajutor de stat cheltuielile pentru
serviciile prevăzute în prezenta hotărâre, efectuate după
publicarea numărului de înregistrare a cererii de exceptare a
ajutorului aferent perioadei 2011—2013 pe site-ul Direcției
Generale pentru Agricultură și Dezvoltare Rurală din cadrul
Comisiei Europene și după aprobarea cererii inițiale anuale de
solicitare a ajutorului de stat.”
2. La articolul 6, litera b) va avea următorul cuprins:
ăb) de până la 70% din costurile eligibile pentru efectuarea
serviciilor de determinare a calității genetice a raselor de
animale: controlul cantitativ și calitativ al performanțelor de
producție la animale, constituirea bazelor de date, prelucrarea
datelor și estimarea valorii de ameliorare a animalelor, cu
excepția controalelor efectuate de proprietarul animalelor și a
controalelor de rutină privind calitatea laptelui, pentru care nu
se acordă ajutor de stat, diferența de costuri fiind în
responsabilitatea beneficiarilor serviciilor.”
3. La articolul 8, alineatul (1) și părțile introductive ale
alineatelor (2) și (3) vor avea următorul cuprins:
ăArt. 8. — (1) Cererile inițiale anuale de solicitare a
ajutoarelor de stat completate de către prestatorii serviciilor
prevăzute la art. 6, avizate de către ANARZ, se depun în
perioada 1—15 decembrie a anului precedent celui pentru care
se solicită ajutorul de stat la centrele județene ale Agenției de
Plăți și Intervenție pentru Agricultură, respectiv al municipiului
București pe raza cărora/căruia se află sediul social al
solicitantului, cu excepția anului 2011, pentru care termenul de
depunere a cererilor inițiale anuale de solicitare a ajutoarelor de
stat este de 15 zile de la data publicării înregistrării cererii de
exceptare pe site-ul Direcției Generale pentru Agricultură și
Dezvoltare Rurală din cadrul Comisiei Europene.

(2) Cererea inițială anuală de solicitare a ajutoarelor de stat
pentru efectuarea serviciilor de întocmire și menținere a
registrului genealogic al rasei, completată de către prestatorii
serviciilor prevăzute la art. 6 lit. a), al cărei model este prevăzut
în anexa nr. 1, este însoțită de următoarele documente:
.................................................................................................
(3) Cererea inițială anuală de solicitare a ajutoarelor de stat
pentru efectuarea serviciilor de determinare a calității genetice
a raselor de animale, completată de către prestatorii serviciilor
prevăzute la art. 6 lit. b), al cărei model este prevăzut în anexa
nr. 2, este însoțită de următoarele documente:”.
4. La articolul 9, alineatele (1) și (4) vor avea următorul
cuprins:
ăArt. 9. — (1) În 10 zile lucrătoare de la termenul-limită de
depunere a cererilor inițiale anuale de solicitare a ajutorului de
stat, prevăzut la art. 8 alin. (1), centrele județene ale APIA,
respectiv al municipiului București verifică, aprobă și
centralizează cererile și transmit la APIA situațiile centralizatoare
cu sumele solicitate pentru efectuarea serviciilor de întocmire și
menținere a registrului genealogic al rasei și pentru efectuarea
serviciilor de determinare a calității genetice a raselor de
animale, al căror model este prevăzut în anexele nr. 3a și 3b.
...............................................................................................
(4) Centrele județene ale APIA, respectiv al municipiului
București aprobă suma anuală pentru cererile inițiale anuale de
solicitare și notifică în scris fiecărui solicitant suma ce poate fi
încasată sub forma ajutorului de stat.”
5. Titlul anexei nr. 1 va avea următorul cuprins:
ăCE R E R E I N I Ț I A L Ă A N U A L Ă D E S O L I C I T A R E

a ajutoarelor de stat pentru efectuarea serviciilor
de întocmire și menținere a registrului genealogic
al rasei .........................”
6. Titlul anexei nr. 2 va avea următorul cuprins:
ăCE R E R E I N I Ț I A L Ă A N U A L Ă D E S O L I C I T A R E

a ajutoarelor de stat pentru efectuarea serviciilor
de determinare a calității genetice a raselor de animale”

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu

București, 11 mai 2011.
Nr. 479.

5

MONITORUL OFICIAL AL ROMÂNIEI, PARTEA I, Nr. 349/19.V.2011
GUVERNUL ROMÂNIEI

HOTĂRÂRE
privind aprobarea obiectivelor etapei a XII-a 2011 a Programului de realizare
a Sistemului național antigrindină și de creștere a precipitațiilor pe perioada 2010—2024
În temeiul art. 108 din Constituția României, republicată, al art. 8 alin. (2) și al art. 110 alin. (3) din Legea nr. 173/2008
privind intervențiile active în atmosferă, cu modificările ulterioare,
Guvernul României adoptă prezenta hotărâre.
Art. 1. — Se aprobă obiectivele etapei a XII-a 2011 a
Programului de realizare a Sistemului național antigrindină și de
creștere a precipitațiilor pe perioada 2010—2024, aprobat prin
Hotărârea Guvernului nr. 256/2010 privind aprobarea
Programului de realizare a Sistemului național antigrindină și de
creștere a precipitațiilor pe perioada 2010—2024 și a obiectivelor

etapei a XI-a 2010 a Programului de realizare a Sistemului
național antigrindină și de creștere a precipitațiilor, prevăzute în
anexa care face parte integrantă din prezenta hotărâre.
Art. 2. — Fondurile pentru finanțarea obiectivelor prevăzute
la art. 1 se asigură din bugetul aprobat Ministerului Agriculturii și
Dezvoltării Rurale pe anul 2011.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
p. Ministrul mediului și pădurilor,
Cristian Apostol,
secretar de stat
Ministrul finanțelor publice,
Gheorghe Ialomițianu
București, 11 mai 2011.
Nr. 480.
ANEXĂ

OBIECTIVELE

etapei a XII-a 2011 a Programului de realizare a Sistemului național antigrindină și de creștere a precipitațiilor
pe perioada 2010—2024
Nr.
crt.

Denumirea obiectivului

Fondul alocat
(mii lei)

Capitolul bugetar

1.

Proiectarea și execuția lucrărilor pentru ăDezvoltarea capabilității combaterii
căderilor de grindină și extinderea domeniilor de activitate pentru intervenții
active în atmosferă și aplicații în agricultură a Centrului Zonal de Coordonare
Moldova și a Unității de Combatere a Căderilor de Grindină Moldova 1 Iași
cu grupurile de combatere din structură”

1.665

Cap. 80.01
Titlul VII — Alte transferuri
Art. 55.01.05

2.

Proiectarea și execuția lucrărilor pentru Unitatea de Combatere a Căderilor
de Grindină Moldova 2 Vrancea*

1.000

Cap. 80.01
Titlul VII — Alte transferuri
Art. 55.01.05

3.

Centrul Zonal de Coordonare Transilvania
— Proiectarea și execuția lucrărilor pentru Unitatea de Combatere a
Căderilor de Grindină Mureș**
— Proiectarea și execuția lucrărilor pentru Unitatea de Combatere a
Căderilor de Grindină Timiș***

1.000

Cap. 80.01
Titlul VII — Alte transferuri
Art. 55.01.05

TOTAL GENERAL:

3.665

*, **, *** Prin ordin al ministrului agriculturii și dezvoltării rurale se vor delega atribuțiile privind derularea procedurii de achiziție, verificarea execuției și
recepția lucrărilor directorilor executivi ai direcțiilor pentru agricultură județene Vrancea, Mureș și Timiș.
NOTĂ:

Defalcarea activităților și fondurile necesare acestora pentru fiecare obiectiv în parte se aprobă potrivit legislației în vigoare.

6

MONITORUL OFICIAL AL ROMÂNIEI, PARTEA I, Nr. 349/19.V.2011
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2011
pentru Societatea Națională a Apelor Minerale — S.A. București,
aflată sub autoritatea Ministerului Economiei, Comerțului și Mediului de Afaceri
Având în vedere prevederile art. 15 alin. (1) din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea nr. 275/2008, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2011 pentru Societatea Națională a Apelor Minerale — S.A.
București, aflată sub autoritatea Ministerului Economiei,
Comerțului și Mediului de Afaceri, prevăzut în anexa care face
parte integrantă din prezenta hotărâre.
(2) Defalcarea pe trimestre a indicatorilor prevăzuți în anexă
se aprobă de Ministerul Economiei, Comerțului și Mediului de
Afaceri în termen de 60 de zile.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli reprezintă limită maximă și nu
pot fi depășite decât în cazuri justificate, cu aprobarea
Guvernului, la propunerea Ministerului Economiei, Comerțului
și Mediului de Afaceri, cu avizul Ministerului Finanțelor Publice
și al Ministerului Muncii, Familiei și Protecției Sociale.
(2) În cazul în care în execuție se înregistrează nerealizări
ale veniturilor aprobate, Societatea Națională a Apelor Minerale —

S.A. București poate efectua cheltuieli în funcție de realizarea
veniturilor, cu încadrarea în indicatorii de eficiență aprobați.
(3) Cheltuielile cu salariile brute se vor efectua numai cu
respectarea corelației dintre creșterea câștigului mediu lunar
brut și cea a productivității muncii.
Art. 3. — (1) Nerespectarea prevederilor art. 2 constituie
contravenție și se sancționează cu amendă de 5.000 lei.
(2) Contravenția se constată de către organele de control
financiar ale statului, împuternicite potrivit legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC

Contrasemnează:
p. Ministrul economiei, comerțului și mediului de afaceri,
Borbély Károly,
secretar de stat
Ministrul muncii, familiei și protecției sociale, interimar,
Emil Boc
Ministrul finanțelor publice,
Gheorghe Ialomițianu

București, 11 mai 2011.
Nr. 482.

MONITORUL OFICIAL AL ROMÂNIEI, PARTEA I, Nr. 349/19.V.2011

7
ANEXĂ*)

MINISTERUL ECONOMIEI, COMERȚULUI ȘI MEDIULUI DE AFACERI
Societatea Națională a Apelor Minerale — S.A. București
B U G E T U L D E V E N I T U R I Ș I C H E LT U I E L I P E A N U L 2 0 11

— mii lei —

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 349/19.V.2011

MONITORUL OFICIAL AL ROMÂNIEI, PARTEA I, Nr. 349/19.V.2011

9

10

MONITORUL OFICIAL AL ROMÂNIEI, PARTEA I, Nr. 349/19.V.2011

11

MONITORUL OFICIAL AL ROMÂNIEI, PARTEA I, Nr. 349/19.V.2011
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăSistem de detectare a cutiilor de osii supraîncălzite și a frânelor strânse”
În temeiul art. 108 din Constituția României, republicată, și al art. 42 alin. (1) lit. a) și alin. (2) din Legea nr. 500/2002
privind finanțele publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăSistem de detectare a cutiilor de osii
supraîncălzite și a frânelor strânse”, prevăzuți în anexa care face
parte integrantă din prezenta hotărâre.
Art. 2. — Finanțarea obiectivului de investiții menționat la
art. 1 se face din fonduri nerambursabile alocate de Comisia
Europeană prin Fondul European de Dezvoltare Regională și

de la bugetul de stat prin bugetul Ministerului Transporturilor și
Infrastructurii, în limita sumelor prevăzute anual cu această
destinație, conform programelor de investiții publice aprobate
potrivit legii.
Art. 3. — Ministerul Transporturilor și Infrastructurii răspunde
de modul de utilizare a sumelor aprobate potrivit prezentei
hotărâri.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 11 mai 2011.
Nr. 483.
ANEXĂ

I N D I C AT O R I I T E H N I C O - E C O N O M I C I

ai obiectivului de investiții ăSistem de detectare a cutiilor de osii supraîncălzite și a frânelor strânse”
Titular: Ministerul Transporturilor și Infrastructurii
Beneficiar: Compania Națională de Căi Ferate ăC.F.R.” — S.A.
Amplasament: pe raza județelor Ilfov, Călărași, Ialomița, Constanța, Prahova, Iași, Buzău, Vrancea, Bacău, Neamț, Arad,
Dolj, Mehedinți, Caraș-Severin, Timiș, Giurgiu, Teleorman, Olt
Indicatorii tehnico-economici:
Valoarea totală a investiției (inclusiv TVA)
(în prețuri la data de 30 septembrie 2010, 1 euro = 4,2674 lei),
din care:
— construcții+montaj
Eșalonarea investiției:
— Anul I
— Anul II
— Anul III
Capacități:
— stații de detectare a cutiilor de osii supraîncălzite și a frânelor strânse
Durata de realizare a investiției

mii lei

INV/C+M
INV
C+M
INV
C+M
INV
C+M

67.171*)

mii lei
mii lei
mii lei
mii lei
mii lei
mii lei
mii lei
mii lei

28.345

buc.
luni

21
29

30.000
13.000
28.000
11.000
9.171
4.345

Factori de risc
Obiectivul se va proteja antiseismic conform Normativului P 100-1/2006, cu modificările și completările ulterioare.
Finanțarea investiției
Finanțarea obiectivului de investiții se face din fonduri nerambursabile alocate de Comisia Europeană prin Fondul
European de Dezvoltare Regională și de la bugetul de stat prin bugetul Ministerului Transporturilor și Infrastructurii, în limita sumelor
prevăzute anual cu această destinație, conform programelor de investiții publice aprobate potrivit legii.
*) Valoarea se va actualiza potrivit evoluției ulterioare a prețurilor.

12

MONITORUL OFICIAL AL ROMÂNIEI, PARTEA I, Nr. 349/19.V.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind Competențele de aprobare a documentațiilor tehnico-economice ale obiectivelor
de investiții imobiliare în Ministerul Apărării Naționale
Pentru aplicarea dispozițiilor art. 42 din Legea nr. 500/2002 privind finanțele publice, cu modificările și completările
ulterioare, și ale prevederilor Hotărârii Guvernului nr. 335/2011 pentru modificarea limitelor valorice privind competențele de
aprobare a documentațiilor tehnico-economice ale obiectivelor de investiții noi,
în temeiul prevederilor art. 5 alin. (1) lit. t) și ale art. 33 alin. (1) din Legea nr. 346/2006 privind organizarea și funcționarea
Ministerului Apărării Naționale, cu modificările ulterioare,
ministrul apărării naționale emite următorul ordin:
Art. 1. — Se aprobă Competențele de aprobare a
documentațiilor tehnico-economice ale obiectivelor de investiții
imobiliare în Ministerul Apărării Naționale, prevăzute în anexa
care face parte integrantă din prezentul ordin.
Art. 2. — Se abilitează șeful Direcției domenii și infrastructuri
să emită precizări în aplicarea prezentului ordin.
Art. 3. — La data intrării în vigoare a prezentului ordin se
abrogă Ordinul ministrului apărării naționale nr. M. 69/2009

privind Competențele de aprobare a documentațiilor tehnicoeconomice ale obiectivelor de investiții imobiliare în Ministerul
Apărării Naționale, publicat în Monitorul Oficial al României,
Partea I, nr. 469 din 7 iulie 2009.
Art. 4. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 13 mai 2011.
Nr. M.36.
ANEXĂ

COMPETENȚELE DE APROBARE

a documentațiilor tehnico-economice ale obiectivelor de investiții imobiliare în Ministerul Apărării Naționale

Se aprobă de către:
Denumirea documentațiilor
tehnico-economice

Studiile de fezabilitate
aferente obiectivelor
de investiții imobiliare

Ministrul apărării naționale, în calitate de
ordonator principal de credite

Șeful Direcției domenii și infrastructuri, în calitate de ordonator secundar
de credite și șef al structurii de specialitate, autoritate în domeniul investițiilor
imobiliare în Ministerul Apărării Naționale

Pentru valori cuprinse între
5 milioane lei și 28 milioane lei

Pentru valori până la 5 milioane lei, cu avizul prealabil al
ordonatorului principal de credite

NOTĂ:

Studiile de fezabilitate aferente obiectivelor de investiții imobiliare, cu valori mai mari de 28 milioane lei, se aprobă de
Guvernul României.

MONITORUL OFICIAL AL ROMÂNIEI, PARTEA I, Nr. 349/19.V.2011

13

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— COMPLETUL COMPETENT SĂ JUDECE RECURSUL ÎN INTERESUL LEGII —

D E C I Z I A Nr. 4
din 4 aprilie 2011
Dosar nr. 3/2011
Rodica Aida Popa
— vicepreședintele Înaltei Curți de Casație și Justiție, președintele Completului
Lavinia Curelea
— președintele Secției civile și de proprietate intelectuală
Anton Pandrea
— președintele Secției penale
Gabriela Victoria Bîrsan
— președintele Secției de contencios administrativ și fiscal
Adrian Bordea
— președintele Secției comerciale
Viorica Cosma
— judecător la Secția civilă și de proprietate intelectuală, judecător raportor
Adina Nicolae
— judecător la Secția civilă și de proprietate intelectuală
Raluca Moglan
— judecător la Secția civilă și de proprietate intelectuală
Carmen Georgeta Negrilă
— judecător la Secția civilă și de proprietate intelectuală
Alina Macavei
— judecător la Secția civilă și de proprietate intelectuală
Cristina Iulia Tarcea
— judecător la Secția civilă și de proprietate intelectuală
Minodora Condoiu
— judecător la Secția comercială, judecător raportor
Roxana Popa
— judecător la Secția comercială
Iulia Manuela Cârnu
— judecător la Secția comercială
Veronica Carmen Popescu
— judecător la Secția comercială
Viorica Trestianu
— judecător la Secția comercială
Ileana Izabela Dolache
— judecător la Secția comercială
Maria Luiza Păun
— judecător la Secția de contencios administrativ și fiscal, judecător raportor
Nicolae Măniguțiu
— judecător la Secția de contencios administrativ și fiscal
Eugenia Marin
— judecător la Secția de contencios administrativ și fiscal
Iuliana Pușoiu
— judecător la Secția de contencios administrativ și fiscal
Viorica Lungeanu
— judecător la Secția de contencios administrativ și fiscal
Iuliana Rîciu
— judecător la Secția de contencios administrativ și fiscal
Mariana Ghena
— judecător la Secția penală
Sofica Dumitrașcu
— judecător la Secția penală
Completul competent să judece recursul în interesul legii ce formează obiectul Dosarului nr. 4/2011 este legal constituit
conform dispozițiilor art. 3306 alin. 2 din Codul de procedură civilă, modificat și completat prin Legea nr. 202/2010, și ale art. 272
alin. (2) lit. b) din Regulamentul privind organizarea și funcționarea administrativă a Înaltei Curți de Casație și Justiție, republicat,
modificat și completat prin Hotărârea Colegiului de conducere al Înaltei Curți de Casație și Justiție nr. 24/2010.
Ședința completului este prezidată de doamna judecător Rodica Aida Popa, vicepreședintele Înaltei Curți de Casație și
Justiție.
Procurorul general al Parchetului de pe lângă Înalta Curte de Casație și Justiție este reprezentat de doamna procuror-șef
adjunct Antonia Eleonora Constantin.
La ședința de judecată participă prim-magistratul-asistent al Înaltei Curți de Casație și Justiție, doamna Aneta Ionescu,
desemnată în conformitate cu dispozițiile art. 273 din Regulamentul privind organizarea și funcționarea administrativă a Înaltei
Curți de Casație și Justiție, republicat, modificat și completat prin Hotărârea Colegiului de conducere al Înaltei Curți de Casație și
Justiție nr. 24/2010.
Înalta Curte de Casație și Justiție — completul competent să judece recursul în interesul legii a luat în examinare recursul
în interesul legii formulat de procurorul general al Parchetului de pe lângă Înalta Curte de Casație și Justiție privind modalitatea
de stabilire a vârstei standard de pensionare și a stagiului complet de cotizare utilizate pentru determinarea punctajului mediu
anual în operațiunile de calculare a pensiilor din sistemul public, pentru persoane ale căror drepturi s-au deschis începând cu data
de 1 aprilie 2001 și care beneficiază de reducerea vârstei de pensionare potrivit legii.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia și pronunțarea unei decizii prin care să se asigure interpretarea și
aplicarea unitară a legii.
Î N A L T A C U R T E,

deliberând asupra recursului în interesul legii, constată
următoarele:
1. Problema de drept ce a generat practica neunitară
Prin recursul în interesul legii formulat de procurorul general
al Parchetului de pe lângă Înalta Curte de Casație și Justiție
s-a arătat că în practica judiciară nu există un punct de vedere
unitar cu privire la modalitatea de stabilire a vârstei standard de
pensionare și a stagiului complet de cotizare utilizate pentru
determinarea punctajului mediu anual în operațiunile de

calculare a pensiilor din sistemul public, pentru persoane ale
căror drepturi s-au deschis începând cu data de 1 aprilie 2001
și care beneficiază de reducerea vârstei de pensionare potrivit
legii, prin raportare fie la dispozițiile anexei nr. 3 la Legea
nr. 19/2000 privind sistemul public de pensii și alte drepturi de
asigurări sociale, fie la dispozițiile anexei nr. 9 la Ordinul
ministrului muncii și solidarității sociale nr. 340/2001.
2. Examenul jurisprudențial
În urma verificărilor jurisprudenței la nivelul întregii țări s-a
constatat că în soluționarea cauzelor având ca obiect contestații

14

MONITORUL OFICIAL AL ROMÂNIEI, PARTEA I, Nr. 349/19.V.2011

la deciziile de pensionare și stabilirea drepturilor de pensie după
data de 1 aprilie 2001, pentru persoanele care beneficiază de
reducerea vârstei standard de pensionare, ca urmare a
desfășurării de activități încadrate în condiții deosebite sau
speciale de muncă ori într-un grad de invaliditate, practica
judiciară este neunitară.
3. Soluțiile pronunțate de instanțele judecătorești
3.1. Unele instanțe, investite cu soluționarea acestui tip de
contestație, au apreciat că pentru aceste categorii de persoane
verificarea îndeplinirii condițiilor privind vârsta standard de
pensionare și stagiul complet de cotizare se face prin raportare
la data formulării cererii de pensionare, conform dispozițiilor
cuprinse în anexa nr. 3 la Legea nr. 19/2000 privind sistemul
public de pensii și alte drepturi de asigurări sociale, și nu raportat
la prevederile din anexa nr. 9 la Ordinul ministrului muncii și
solidarității sociale nr. 340/2001 pentru aprobarea Normelor de
aplicare a prevederilor Legii nr. 19/2000 privind sistemul public
de pensii și alte drepturi de asigurări sociale, cu modificările și
completările ulterioare, întrucât acesta derogă și modifică
dispozițiile legale. Această orientare a avut în vedere că cele
două norme au aceeași sferă de reglementare, însă conțin
dispoziții contradictorii, situație în care s-au aplicat dispozițiile
normei cu forță juridică superioară, respectiv ale Legii
nr. 19/2000 privind sistemul public de pensii și alte drepturi de
asigurări sociale și ale anexei nr. 3 la lege.
3.2. Alte instanțe, în situația expusă, au considerat,
dimpotrivă, că vârsta standard de pensionare și stagiul complet
de cotizare pentru aceste categorii de persoane se stabilesc în
funcție de data nașterii persoanei asigurate, conform eșalonării
indicate în anexa nr. 9 la Ordinul ministrului muncii și solidarității
sociale nr. 340/2001, cu modificările și completările ulterioare.
Această orientare a avut în vedere dispozițiile pct. 3 din
secțiunea a II-a din cap. B din Normele de aplicare a
prevederilor Legii nr. 19/2000 privind sistemul public de pensii și
alte drepturi de asigurări sociale, cu modificările și completările
ulterioare, aprobate prin Ordinul ministrului muncii și solidarității
sociale nr. 340/2001, cu modificările și completările ulterioare,
conform cărora ăVârstele standard de pensionare și stagiile
minime sau complete de cotizare pentru femei și bărbați sunt
prevăzute în anexa nr. 3 la lege, detaliată în funcție de data
nașterii în anexa nr. 9 la prezentele norme”.
4. Opinia procurorului general
Procurorul general a opinat pentru prima orientare
jurisprudențială, prin argumentele expuse susținând că aceasta
este în acord cu litera și spiritul legii.
5. Raportul asupra recursului în interesul legii
Proiectul de soluție propus prin cele două rapoarte întocmite
în cauză a vizat, de asemenea, prima soluție identificată de
examenul jurisprudențial, respectiv aceea că verificarea
îndeplinirii condițiilor privind vârsta standard de pensionare și
stagiul complet de cotizare, pentru categoriile de persoane care
beneficiază de reducerea vârstei standard de pensionare, se
face prin raportare la data formulării cererii de pensionare,
conform dispozițiilor cuprinse în anexa nr. 3 la Legea nr. 19/2000
privind sistemul public de pensii și alte drepturi de asigurări
sociale.
6. Înalta Curte
Cu titlu prealabil, Înalta Curte subliniază că Legea
nr. 19/2000 privind sistemul public de pensii și alte drepturi de
asigurări sociale a fost abrogată în mod expres prin art. 196
lit. a) din Legea nr. 263/2010 privind sistemul unitar de pensii
publice, publicată în Monitorul Oficial al României, Partea I,
nr. 852 din 20 decembrie 2010.
Cu toate acestea, problema de drept ce a generat practică
neunitară subzistă, pe rolul instanțelor judecătorești
soluționându-se în continuare cauzele asiguraților care s-au
pensionat sub imperiul Legii nr. 19/2000 privind sistemul public

de pensii și alte drepturi de asigurări sociale, și se impune a fi
dezlegată având în vedere dispozițiile tranzitorii conținute în
art. 174 și 178 din noua lege, conform cărora ăLitigiile care se
referă la drepturile ce fac obiectul prezentei legi, aflate pe rolul
instanțelor la data intrării în vigoare a acesteia, se vor judeca
potrivi legii în baza căreia a fost stabilit dreptul”, iar ăcererile
înregistrate și nesoluționate până la data intrării în vigoare a
prezentei legi se vor soluționa conform normelor legale existente
la data deschiderii drepturilor de pensii”.
Revenind asupra problemei de drept, Înalta Curte reține
următoarele:
În sistemul public de pensii generat de Legea nr. 19/2000,
pensia pentru limită de vârstă se acordă asiguraților care
îndeplinesc cumulativ la data pensionării condițiile privind vârsta
standard de pensionare și stagiul minim de cotizare realizat în
sistemul public [art. 41 alin. (1) din Legea nr. 19/2000 privind
sistemul public de pensii și alte drepturi de asigurări sociale].
În raport cu reglementarea cuprinsă în art. 41 alin. (1) din
lege, rezultă că stagiul complet de cotizare nu este o condiție
ce trebuie îndeplinită pentru a putea solicita înscrierea la pensie,
ci este relevant doar la calcularea punctajului mediu anual pe
baza căruia să se stabilească pensia calculată.
Vârsta de pensionare și stagiul de cotizare — două elemente
obiective care trebuie să se aplice tuturor asiguraților — au
cunoscut modificări periodice, prin voința legiuitorului, care a
dorit să crească treptat vârstele standard la care asigurații pot
solicita pensionarea, precum și stagiile minime și complete de
cotizare.
Această eșalonare în timp a vârstelor standard de
pensionare și a stagiilor minime și complete de cotizare a
devenit necesară, deoarece trecerea la vârsta standard de
pensionare și la stagiul de cotizare reglementate în art. 41 din
Legea nr. 19/2000 nu se putea realiza de îndată, ci treptat.
Din interpretarea prevederilor art. 41 din lege, coroborat cu
anexa nr. 3 la lege, rezultă că voința legiuitorului a fost aceea de
a porni în stabilirea vârstei de pensionare și a stagiului de
cotizare de la data la care a fost depusă cererea de pensionare,
iar nu de la data nașterii asiguratului, aceasta fiind și ordinea
logică, atât timp cât valorile vârstei de pensionare și ale stagiului
de cotizare sunt diferite în raport cu perioada de timp, iar nu fixe.
Această creștere treptată a valorilor s-a realizat conform unui
grafic de eșalonare prevăzut în anexa nr. 3 la Legea nr. 19/2000.
Prima coloană din tabel cuprinde intervalele de timp în care
se face eșalonarea (aprilie 2001—martie 2015).
Prin urmare, semnificația întregului tabel este aceea că, în
perioada indicată în prima coloană, vârsta standard de
pensionare, stagiul minim de cotizare și stagiul complet de
cotizare sunt cele indicate în coloanele 2—4.
La data de 10 mai 2001 a intrat în vigoare Ordinul ministrului
muncii și solidarității sociale nr. 340/2001 pentru aprobarea
Normelor de aplicare a prevederilor Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare.
Anexa nr. 3 la Legea nr. 19/2000 privind sistemul public de
pensii și alte drepturi de asigurări sociale, cu modificările și
completările ulterioare, și anexa nr. 9 la Ordinul ministrului
muncii și solidarității sociale nr. 340/2001 sunt perfect
convergente și se suprapun doar cu privire la persoanele care
solicită înscrierea la pensie pentru limită de vârstă, ca urmare a
desfășurării activității în condiții normale (grupa a III-a de muncă
sau grupa obișnuită), dar nu și pentru cei care beneficiază de
reducerea vârstelor standard de pensionare potrivit legii.
Ori de câte ori se solicită înscrierea la pensie anticipată sau
anticipată parțială ori asiguratul beneficiază de vreo reducere a

MONITORUL OFICIAL AL ROMÂNIEI, PARTEA I, Nr. 349/19.V.2011
vârstei standard de pensionare, calculele efectuate în baza celor
două anexe conduc la rezultate diferite.
În argumentarea opiniei împărtășite în jurisprudența
minoritară au fost avute în vedere dispozițiile pct. 3 din secțiunea
a II-a cap. B din Normele de aplicare a prevederilor Legii
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare,
aprobate prin Ordinul ministrului muncii și solidarității sociale
nr. 340/2001, cu modificările și completările ulterioare, conform
cărora ăVârstele standard de pensionare și stagiile minime sau
complete de cotizare pentru femei și bărbați sunt prevăzute în
anexa nr. 3 la lege, detaliată în funcție de data nașterii în anexa
nr. 9 la prezentele norme”.
Astfel, în anexa nr. 9, fiecărei persoane asigurate i s-au
prestabilit, în funcție de data nașterii, un anumit stagiu de
cotizare și o anumită vârstă standard de pensionare, ceea ce
contravine spiritului Legii nr. 19/2000 privind sistemul public de
pensii și alte drepturi de asigurări sociale, cu modificările și
completările ulterioare, care prevede că în orice moment dat toți
asigurații au dreptul să beneficieze de același stagiu de cotizare
și de aceeași vârstă standard de pensionare.
Prin stabilirea unor vârste standard diferite și a unor stagii
complete de cotizare diferite pentru persoane născute la date
diferite, dar care solicită înscrierea la pensie în același interval,
se ajunge la crearea unei discriminări nejustificate pe criteriu de
vârstă.
Vârsta standard de pensionare și stagiul complet de cotizare
sunt elemente obiective, care se aplică în mod egal tuturor
persoanelor care solicită înscrierea la pensie la un moment dat
(în același interval) indiferent de vârsta lor biologică.
Într-adevăr, anexa nr. 9 din Normele de aplicare a
prevederilor Legii nr. 19/2000 privind sistemul public de pensii și
alte drepturi de asigurări sociale, cu modificările și completările
ulterioare, detaliază anexa nr. 3 la lege, dar în niciun caz nu o
modifică.
Din această perspectivă, se poate spune că anexa nr. 9 la
Ordinul ministrului muncii și solidarității sociale nr. 340/2001 a
fost concepută într-o manieră care nu respectă spiritul legii în
aplicarea căruia a fost edictat acesta.
Mai mult decât atât, anexa nr. 9 la Ordinul ministrului muncii
și solidarității sociale
nr. 340/2001 a avut ca scop
implementarea unui program informatic, având la bază data
nașterii persoanelor care solicită pensionarea, care să vină în
sprijinul caselor teritoriale de pensii și a pensionarilor, însă
aceasta a dus la stabilirea unei alte modalități de raportare la

15

vârsta standard de pensionare, comparativ cu anexa nr. 3 la
Legea nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare. De aceea, pentru rațiuni de ordin informatic, această
modalitate de calcul este larg utilizată de casele de pensii.
Aplicarea cu prioritate a dispozițiilor anexei nr. 3 la Legea
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, se
impune și din alte considerente.
Unul, de ordin general, privește posibilitatea instanțelor
învestite cu soluționarea oricărei cauze să facă aplicarea
principiului ierarhiei forței juridice a actelor normative.
Altul privește aspecte de ordin practic, deoarece diferențiază
situația asiguraților care au desfășurat activități încadrate în
condiții speciale de muncă sau în condiții de handicap.
Înalta Curte consideră că trebuie să se țină cont de actul
normativ cu forță juridică superioară, respectiv Legea
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, și nu
ordinul emis în aplicarea legii. Prin urmare, Ordinul ministrului
muncii și solidarității sociale nr. 340/2001 are natura juridică a
unui act normativ adoptat în executarea prevederilor Legii
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, astfel
încât trebuia aplicat numai în limitele actului normativ cu forță
juridică superioară.
Această soluție decurge și din interpretarea dispozițiilor art. 4
alin. (3) din Legea nr. 24/2000 privind normele de tehnică
legislativă pentru elaborarea actelor normative, conform cărora
ăActele normative date în executarea legilor, ordonanțelor sau a
hotărârilor Guvernului se emit în limitele și potrivit normelor care
le ordonă”.
În consecință, urmează a se admite recursul în interesul legii
în sensul că modalitatea de stabilire a vârstei standard de
pensionare și a stagiului complet de cotizare utilizate pentru
determinarea punctajului mediu anual în operațiunile de
calculare a pensiilor din sistemul public, pentru persoane ale
căror drepturi s-au deschis începând cu data de 1 aprilie 2001
și care beneficiază de reducerea vârstei de pensionare potrivit
legii, se realizează prin raportare la dispozițiile anexei nr. 3 la
Legea nr. 19/2000 privind sistemul public de pensii și alte
drepturi de asigurări sociale, în sensul că beneficiază de
reducerea vârstelor standard de pensionare care se determină
în funcție de data formulării cererii de pensionare.

Pentru considerentele arătate, în temeiul art. 3307 cu referire la art. 329 din Codul de procedură civilă, astfel cum a fost
modificat și completat prin Legea nr. 202/2010,
Î N A LTA C U R T E D E C A S A Ț I E Ș I J U S T I Ț I E

În numele legii
D E C I D E:

Admite recursul în interesul legii formulat de procurorul general al Parchetului de pe lângă Înalta Curte de Casație și
Justiție, în sensul că:
Modalitatea de stabilire a vârstei standard de pensionare și a stagiului complet de cotizare utilizate pentru determinarea
punctajului mediu anual în operațiunile de calculare a pensiilor din sistemul public, pentru persoane ale căror drepturi s-au deschis
începând cu data de 1 aprilie 2001 și care beneficiază de reducerea vârstei de pensionare potrivit legii, se realizează prin raportare
la dispozițiile anexei nr. 3 la Legea nr. 19/2000 privind sistemul public de pensii și alte drepturi de asigurări sociale, în sensul că
beneficiază de reducerea vârstelor standard de pensionare care se determină în funcție de data formulării cererii de pensionare.
Obligatorie, potrivit art. 3307 alin. 4 din Codul de procedură civilă.
Pronunțată în ședință publică astăzi, 4 aprilie 2011.
VICEPREȘEDINTELE ÎNALTEI CURȚI DE CASAȚIE ȘI JUSTIȚIE,

Rodica Aida Popa

Prim-magistrat-asistent,
Aneta Ionescu

16

MONITORUL OFICIAL AL ROMÂNIEI, PARTEA I, Nr. 349/19.V.2011

ACTE ALE BĂNCII
NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
constituite în lei și în dolari SUA începând cu perioada
de aplicare 24 aprilie — 23 mai 2011
În baza dispozițiilor art. 5 și art. 8 alin. (3) din Legea nr. 312/2004 privind
Statutul Băncii Naționale a României,
în aplicarea prevederilor art. 15, 16 și 17 din Regulamentul Băncii Naționale
a României nr. 6/2002 privind regimul rezervelor minime obligatorii, cu modificările
și completările ulterioare,
în temeiul art. 48 din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 aprilie—23 mai 2011, rata dobânzii
plătită la rezervele minime obligatorii constituite în lei este de 1,86% pe an, iar rata
dobânzii plătită la rezervele minime obligatorii constituite în dolari SUA este de
0,51% pe an.
Președintele Consiliului de administrație al Băncii Naționale a României,
Mugur Constantin Isărescu
București, 13 mai 2011.
Nr. 17.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 349/19.V.2011 conține 16 pagini.

Prețul: 3,20 lei

&JUYDGY|523104]
ISSN 1453—4495

