PARTEA I

Anul 179 (XXIII) — Nr. 39

Luni, 17 ianuarie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE AUTORITĂȚII NAȚIONALE
PENTRU ADMINISTRARE ȘI REGLEMENTARE
ÎN COMUNICAȚII

7.

— Decizie privind implementarea serviciului universal
în sectorul comunicațiilor electronice ........................

2–16

2

MONITORUL OFICIAL AL ROMÂNIEI, PARTEA I, Nr. 39/17.I.2011

ACTE ALE AUTORITĂȚII NAȚIONALE PENTRU
A D M I N I S T R A R E Ș I R E G L E M E N TA R E Î N C O M U N I C A Ț I I
AUTORITATEA NAȚIONALĂ PENTRU ADMINISTRARE ȘI REGLEMENTARE ÎN COMUNICAȚII

DECIZIE
privind implementarea serviciului universal în sectorul comunicațiilor electronice
Având în vedere Strategia națională privind implementarea serviciului universal în sectorul comunicațiilor electronice,
aprobată prin Ordinul ministrului comunicațiilor și societății informaționale nr. 461/2009,
în temeiul art. 6 alin. (2) lit. d), art. 10 alin. (2) pct. 25 și 26, art. 11 alin. (1) și art. 12 alin. (1) și (3) din Ordonanța de urgență
a Guvernului nr. 22/2009 privind înființarea Autorității Naționale pentru Administrare și Reglementare în Comunicații, aprobată prin
Legea nr. 113/2010, precum și ale art. 4 alin. (3)—(5) și ale art. 13 alin. (2) din Legea nr. 304/2003 pentru serviciul universal și
drepturile utilizatorilor cu privire la rețelele și serviciile de comunicații electronice, republicată,
președintele Autorității Naționale pentru Administrare și Reglementare în Comunicații emite prezenta decizie.
CAPITOLUL I
Dispoziții generale
Art. 1. — (1) Prezenta decizie reglementează modalitățile de
implementare a serviciului universal în sectorul comunicațiilor
electronice, prin stabilirea condițiilor și a procedurii de
desemnare a furnizorilor de serviciu universal, astfel cum
aceștia sunt definiți la art. 2 alin. (1) lit. g) din Legea nr. 304/2003
pentru serviciul universal și drepturile utilizatorilor cu privire la
rețelele și serviciile de comunicații electronice, republicată,
precum și prin stabilirea mecanismului de compensare a
costului net determinat de furnizarea serviciilor din sfera
serviciului universal.
(2) În aplicarea prevederilor prezentei decizii, Autoritatea
Națională pentru Administrare și Reglementare în Comunicații,
denumită în continuare ANCOM, asigură dreptul de acces la
serviciul universal, la un anumit nivel de calitate, indiferent de
localizarea geografică, și la tarife accesibile, cu respectarea
principiului neutralității tehnologice, prin realizarea obiectivelor
prevăzute la pct. 5 din Strategia națională privind implementarea
serviciului universal în sectorul comunicațiilor electronice,
aprobată prin Ordinul ministrului comunicațiilor și societății
informaționale nr. 461/2009.
Art. 2. — (1) Orice persoană are dreptul de acces la serviciile
incluse în sfera serviciului universal, în condițiile stabilite de
prezenta decizie.
(2) Serviciile incluse în sfera serviciului universal, care fac
obiectul prezentei decizii, sunt:
a) furnizarea accesului la rețeaua publică de telefonie, la un
punct fix;
b) accesul la telefoanele publice cu plată;
c) serviciul de informații privind abonații și punerea la
dispoziție a registrelor abonaților.
(3) Pot fi desemnați ca furnizori de serviciu universal:
a) pentru serviciile prevăzute la alin. (2) lit. a) și b),
persoanele care dețin cumulativ calitatea de furnizori de rețele
publice de comunicații electronice și de servicii de telefonie
destinate publicului;
b) pentru serviciul prevăzut la alin. (2) lit. c), furnizorii de
servicii de comunicații electronice destinate publicului.
Art. 3. — (1) În înțelesul prezentei decizii, următorii termeni
se definesc astfel:
a) acces funcțional la internet — asigurarea serviciului de
acces la internet, la un punct fix, care permite o viteză maximă
de transfer a datelor pentru descărcare (download) de cel puțin
144 kbps;

b) cerere rezonabilă — cererea transmisă de un utilizator
final pentru a i se asigura conectarea și accesul la un punct fix
la o rețea publică de telefonie, care întrunește cumulativ
următoarele condiții:
— se solicită furnizarea accesului și conectării la un punct fix
la o rețea publică de telefonie într-o localitate în care niciun
furnizor de rețele și servicii de comunicații electronice nu poate
oferi serviciile de acces la un punct fix la un anumit nivel minim
de calitate;
— nu se solicită furnizarea serviciului de către un anumit
furnizor de servicii de telefonie destinate publicului la puncte
fixe;
— costurile de instalare a serviciului de acces la un punct fix
la rețeaua publică de telefonie nu depășesc echivalentul în lei a
5.000 de euro, la cursul de schimb valutar comunicat de Banca
Națională a României din ziua primirii cererii;
c) serviciu de acces la rețeaua publică de telefonie —
punerea la dispoziția utilizatorilor finali, pe baza unui contract în
formă scrisă și în schimbul unui tarif periodic, de regulă lunar, a
echipamentelor sau serviciilor necesare pentru ca aceștia să
poată beneficia de servicii de telefonie destinate publicului;
d) serviciu de tip ăhomezone” — serviciul de telefonie
destinat publicului la puncte fixe care se bazează pe utilizarea
exclusivă a rețelei publice mobile de telefonie, pentru care nu
este disponibilă procedura de predare a gestiunii apelului de la
o celulă la alta (procedura de ăhand-over”), utilizatorii finali
având posibilitatea să efectueze și să primească apeluri doar
într-o zonă limitată, clar definită;
e) serviciu de informații privind abonații — structura
organizată de date de identificare ale abonaților serviciilor de
telefonie destinate publicului, în formă electronică, accesibilă
publicului printr-un serviciu de consultare prin formarea unui
număr național scurt de forma 118(xyz) din Planul național de
numerotație, alocat furnizorului de serviciu universal, conform
procedurii stabilite de ANCOM, care furnizează utilizatorului
acestui serviciu informații privind numărul sau, după caz,
numerele de telefon sau de fax al/ale abonatului;
f) registru al abonaților — structura organizată de date de
identificare ale abonaților serviciilor de telefonie destinate
publicului, accesibilă publicului în formă electronică sau tipărită,
după caz.
(2) În cuprinsul prezentei decizii sunt, de asemenea,
aplicabile definițiile relevante prevăzute la art. 3 din Legea
nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare, la art. 2
din Ordonanța Guvernului nr. 34/2002 privind accesul la rețelele

MONITORUL OFICIAL AL ROMÂNIEI, PARTEA I, Nr. 39/17.I.2011
publice de comunicații electronice și infrastructura asociată,
precum și interconectarea acestora, aprobată cu modificări și
completări prin Legea nr. 527/2002, cu modificările și
completările ulterioare, la art. 2 alin. (1) din Ordonanța de
urgență a Guvernului nr. 79/2002 privind cadrul general de
reglementare a comunicațiilor, aprobată cu modificări și
completări prin Legea nr. 591/2002, cu modificările și
completările ulterioare, la art. 2 alin. (1) din Legea nr. 304/2003,
republicată, și la art. 2 alin. (1) din Legea nr. 506/2004 privind
prelucrarea datelor cu caracter personal și protecția vieții private
în sectorul comunicațiilor electronice, cu completările ulterioare.
Art. 4. — (1) În domeniul de reglementare al prezentei decizii
sunt aplicabile, în mod corespunzător, dispozițiile legale privind
compensarea serviciilor de interes economic general.
(2) Prevederile alin. (1) nu aduc atingere obligațiilor ce pot fi
impuse de ANCOM în sarcina furnizorilor de rețele sau de
servicii de comunicații electronice desemnați ca având putere
semnificativă pe piață, în conformitate cu legislația specială din
domeniul comunicațiilor electronice.
(3) Obligațiile impuse furnizorilor de serviciu universal,
desemnați în conformitate cu prezenta decizie, sunt
suplimentare față de cele stabilite prin regimul de autorizare
generală.
(4) ANCOM desemnează furnizorii de serviciu universal
pentru serviciile prevăzute la art. 2 alin. (2) prin licitație publică
deschisă sau, ca excepție, din oficiu, în condițiile stabilite în
prezenta decizie.
(5) Furnizorii de serviciu universal vor fi desemnați de
ANCOM, în condițiile alin. (4), pentru o perioadă care se
stabilește prin decizia de desemnare a furnizorului de serviciu
universal.
CAPITOLUL II
Măsuri în vederea realizării obiectivelor stabilite prin
Strategia națională privind implementarea serviciului
universal în sectorul comunicațiilor electronice
SECȚIUNEA 1
Asigurarea accesului și conectarea la un punct fix la rețelele
publice de telefonie și a accesului la un punct fix la serviciile
de telefonie destinate publicului

Art. 5. — ANCOM desemnează furnizorii de serviciu
universal care vor avea obligația de a asigura accesul și
conectarea la un punct fix la rețelele publice de telefonie și a
accesului la un punct fix la serviciile de telefonie destinate
publicului la tarife accesibile și la un anumit nivel de calitate,
pentru acele localități în care, pe baza studiilor efectuate, se
constată că cererile rezonabile nu pot fi satisfăcute în condiții
comerciale.
Art. 6. — (1) Localitățile în care se asigură accesul la un
punct fix la rețele publice de telefonie, potrivit art. 5, se
determină pe baza unui studiu realizat de ANCOM, avându-se
în vedere cererea și gradul de disponibilitate a serviciilor de
telefonie destinate publicului.
(2) Până la stabilirea localităților prevăzute la alin. (1),
furnizorii de servicii de telefonie destinate publicului au obligația
de a transmite ANCOM, în format tabelar, statistica cererilor,
pentru fiecare localitate, în formatul prevăzut în anexa nr. 1, prin
care li s-a solicitat asigurarea conectării și accesului la un punct
fix, la rețeaua publică de telefonie, care nu au putut fi satisfăcute
în condiții comerciale.
(3) Furnizorii de servicii de telefonie destinate publicului au
obligația de a transmite informațiile prevăzute la alin. (2) în
format electronic, în termen de două luni de la data intrării în

3

vigoare a prezentei decizii, pentru toate cererile primite până la
momentul respectiv, indiferent de vechimea acestora, precum
și ulterior, astfel:
a) până la data de 25 iulie, pentru cererile primite în perioada
1 ianuarie—30 iunie;
b) până la data de 25 ianuarie, pentru cererile primite în
perioada 1 iulie—31 decembrie.
(4) ANCOM poate solicita furnizorilor de servicii de telefonie
destinate publicului să transmită copii de pe cererile incluse în
statistica prevăzută la alin. (2).
Art. 7. — (1) Furnizorul de serviciu universal desemnat în
condițiile art. 5 are obligația de a rezolva toate cererile
rezonabile în localitatea în care a fost desemnat, în termenul și
condițiile stabilite de ANCOM.
(2) În cazul în care cererea rezonabilă nu îndeplinește
condiția prevăzută la art. 3 alin. (1) lit. b) a treia liniuță, utilizatorul
final poate opta să suporte costurile suplimentare determinate
de asigurarea conexiunii.
(3) Conexiunea furnizată de furnizorul de serviciu universal
desemnat trebuie să asigure servicii de telefonie destinate
publicului la puncte fixe, inclusiv comunicații prin fax, și accesul
funcțional la internet.
(4) Conexiunea prevăzută la alin. (3) poate fi asigurată
inclusiv prin intermediul unui serviciu de tip ăhomezone”.
(5) Furnizorul de serviciu universal nu poate condiționa
furnizarea serviciilor din sfera serviciului universal pentru care a
fost desemnat de plata unor servicii sau facilități suplimentare,
care nu au legătură cu serviciul furnizat, cu excepția situației în
care acestea au fost solicitate în mod expres de utilizatorul final.
Art. 8. — (1) Furnizorul de serviciu universal desemnat în
condițiile prezentei secțiuni are obligația de a asigura abonaților
următoarele facilități:
a) la cerere, restricționarea selectivă, gratuită, a anumitor
categorii de apeluri sau către anumite categorii de numere;
b) plata eșalonată a tarifului de conectare la rețeaua publică
de telefonie, inclusiv a costurilor suplimentare prevăzute la art. 7
alin. (2).
(2) Furnizorul de serviciu universal transmite ANCOM, în
vederea aprobării, măsurile specifice pe care le aplică în caz de
neplată a facturilor, în termen de 30 de zile de la data
desemnării.
(3) Măsurile aprobate potrivit alin. (2) se publică pe pagina de
internet a furnizorului de serviciu universal și sunt puse la
dispoziția utilizatorilor finali, la cerere.
(4) În toate cazurile, în caz de neplată a facturilor,
suspendarea serviciului nu se poate realiza decât în urma
notificării abonatului aflat în această situație.
(5) Deconectarea serviciului nu poate avea loc mai devreme
de 60 de zile de la suspendare, perioadă în care abonatul poate
iniția și primi apeluri care nu presupun nicio plată din partea
acestuia.
Art. 9. — (1) Tarifele percepute de furnizorul de serviciu
universal se stabilesc pe baza principiilor transparenței și
nediscriminării.
(2) Tarifele practicate de furnizorul de serviciu universal în
localitățile unde a fost desemnat să furnizeze serviciile stabilite
de prezenta secțiune se stabilesc astfel încât abonații să nu fie
discriminați față de alți utilizatori, pe baza localizării geografice.
(3) Prevederile alin. (2) nu aduc atingere dreptului furnizorului
de serviciu universal de a stabili tarife diferite pentru apeluri în
funcție de destinație.

4

MONITORUL OFICIAL AL ROMÂNIEI, PARTEA I, Nr. 39/17.I.2011

(4) Modificarea tarifelor practicate de furnizorul de serviciu
universal pentru serviciile pentru care a fost desemnat potrivit
prezentei secțiuni nu se poate realiza decât cu acordul prealabil
al ANCOM, pe baza unei cereri transmise cu cel puțin 90 de zile
în avans.
Art. 10. — (1) Furnizorul de serviciu universal are obligația de
a respecta și de a publica valorile parametrilor de calitate stabiliți
de ANCOM, precum și de a aplica metodele de evaluare a
respectării acestora.
(2) Furnizorul de serviciu universal are obligația de a
transmite ANCOM toate informațiile necesare în vederea
monitorizării respectării obligațiilor prevăzute la alin. (1).

Art. 11. — Modalitatea de aplicare a dispozițiilor art. 7—10 se
stabilește prin decizia de desemnare a furnizorului de serviciu
universal.
Art. 12. — (1) În cazul în care consideră că furnizarea
serviciilor incluse în sfera serviciului universal în condițiile
prezentei secțiuni poate constitui o sarcină injustă pentru
furnizorul de serviciu universal, ANCOM determină costul net al
furnizării acestor servicii.
(2) Costul net aferent furnizării serviciilor din sfera serviciului
universal în condițiile prezentei secțiuni se determină pe baza
următoarei formule:

unde:
Cnet — reprezintă costul net al furnizării accesului și
conectării la un punct fix la rețeaua publică de telefonie, precum
și a accesului la un punct fix la serviciile de telefonie destinate
publicului înregistrat ca urmare a desemnării ca furnizor de
serviciu universal;
VSU — reprezintă veniturile obținute din vânzarea serviciilor
de acces și conectare la un punct fix la rețeaua publică de
telefonie, precum și a accesului la un punct fix la serviciile de
telefonie destinate publicului generate de furnizarea serviciului
universal;
CSU — reprezintă costurile înregistrate cu furnizarea
serviciilor de acces și conectare la un punct fix la o rețea publică
de telefonie, precum și a accesului la un punct fix la serviciile
de telefonie destinate publicului generate de furnizarea
serviciului universal;
Valte servicii — reprezintă veniturile obținute din vânzarea altor
servicii de comunicații electronice decât cele incluse în sfera
serviciului universal pentru care a fost desemnat către utilizatorii
finali din localitatea în care a fost desemnat furnizorul de serviciu
universal;
Calte servicii — reprezintă costurile generate de furnizarea altor
servicii de comunicații electronice decât cele incluse în sfera
serviciului universal pentru care a fost desemnat către utilizatorii
finali din localitatea pentru care a fost desemnat furnizorul de
serviciu universal;
Bintangibile — reprezintă beneficiile obținute de către furnizorul
de serviciu universal ca urmare a deținerii calității de furnizor de
serviciu universal, precum cele care rezultă din notorietate,
ubicuitate sau garanția calității serviciilor certificată de
respectarea parametrilor de calitate stabiliți prin decizia de
desemnare.
(3) În vederea aplicării dispozițiilor alin. (2), în cazul diferenței
dintre veniturile și costurile rezultate din vânzarea altor servicii
de comunicații electronice, se ia în considerare numai diferența
pozitivă.
(4) Veniturile obținute din vânzarea serviciilor de acces și
conectare la un punct fix la rețeaua publică de telefonie, precum
și a accesului la un punct fix la serviciile de telefonie destinate
publicului generate de furnizarea serviciilor incluse în sfera
serviciului universal includ:
a) taxa de conectare la rețea;
b) abonamentul lunar;
c) veniturile obținute din furnizarea serviciilor de apeluri la
puncte fixe (naționale, internaționale, acces dial-up la internet,

către rețele publice mobile, către servicii diverse, către servicii
cu tarif special, către numere naționale scurte);
d) veniturile obținute din furnizarea serviciilor de terminare a
apelurilor la puncte fixe pentru apelurile efectuate din alte rețele,
naționale sau internaționale, către abonații din localitățile în care
a fost desemnat furnizorul de serviciu universal.
(5) Costurile înregistrate cu furnizarea serviciilor de acces și
conectare la un punct fix la o rețea publică de telefonie, precum
și a accesului la un punct fix la serviciile de telefonie destinate
publicului generate de furnizarea serviciilor din sfera serviciului
universal includ costurile directe determinate de:
a) instalarea liniei de acces;
b) gestionarea abonaților;
c) furnizarea serviciilor de apeluri la puncte fixe (naționale,
internaționale, acces dial-up la internet, către rețele mobile,
către servicii diverse, către servicii cu tarif special, către numere
naționale scurte);
d) furnizarea serviciilor de terminare a apelurilor la puncte
fixe pentru apelurile efectuate din alte rețele (naționale sau
internaționale) către abonații din localitățile în care a fost
desemnat furnizor de serviciu universal;
e) acordarea facilităților pentru utilizatorii finali cu handicap,
în condițiile secțiunii a 4-a.
(6) La determinarea costurilor înregistrate cu furnizarea
serviciilor din sfera serviciului universal se va lua în considerare
o marjă aferentă cheltuielilor indirecte.
(7) Veniturile obținute din vânzarea altor servicii de
comunicații electronice decât cele incluse în sfera serviciului
universal către utilizatorii finali din localitatea pentru care a fost
desemnat furnizorul de serviciu universal includ, printre altele,
veniturile obținute din furnizarea serviciilor de acces la internet,
serviciilor de transmisiuni de date, serviciilor de retransmisie a
programelor audiovizuale și a serviciilor de linii închiriate.
(8) Costurile înregistrate cu furnizarea altor servicii de
comunicații electronice decât cele incluse în sfera serviciului
universal către utilizatorii finali din localitatea pentru care a fost
desemnat furnizorul de serviciu universal includ, printre altele,
costurile generate de furnizarea serviciilor de acces la internet,
serviciilor de transmisiuni de date, serviciilor de retransmisie a
programelor audiovizuale și a serviciilor de linii închiriate.
(9) La determinarea costului net nu se vor lua în considerare
costurile determinate de realizarea de către utilizatorii finali a
apelurilor către numărul unic pentru apeluri de urgență 112.
(10) La determinarea costului net se vor avea în vedere doar
costurile eficiente înregistrate cu furnizarea serviciului universal

MONITORUL OFICIAL AL ROMÂNIEI, PARTEA I, Nr. 39/17.I.2011
și a altor servicii de comunicații electronice către utilizatorii finali
din localitatea pentru care a fost desemnat furnizorul de serviciu
universal. De asemenea, se va lua în considerare și o rată
rezonabilă de recuperare a capitalului investit.
(11) În cazul în care există tarife orientate în funcție de costuri
pentru furnizarea anumitor servicii, acestea vor fi utilizate pentru
determinarea costului net.
(12) Beneficiile intangibile se determină de ANCOM, la
evaluarea cererii de compensare a costului net al furnizării
serviciilor din sfera serviciului universal.
Art. 13. — (1) În scopul aplicării dispozițiilor art. 12, furnizorul
de serviciu universal are obligația de a ține evidența contabilă
separată, în cadrul contabilității interne de gestiune, pentru
activitățile care au legătură cu furnizarea serviciilor din sfera
serviciului universal pentru care a fost desemnat, astfel încât să
asigure o imagine clară și fidelă a activității de furnizare a
serviciilor de comunicații electronice în localitățile în care a fost
desemnat furnizor de serviciu universal, ca și cum aceasta ar fi
realizată de o entitate distinctă.
(2) În cazul în care solicită, potrivit art. 55, compensarea
costului net, furnizorul de serviciu universal are obligația de a
transmite anual ANCOM, în vederea calculării costului net, în
termen de 30 de zile de la data depunerii situațiilor financiare la
organele competente, o situație privind costurile, veniturile și
capitalul angajat aferente furnizării de servicii de comunicații
electronice în localitățile în care a fost desemnat furnizor de
serviciu universal, certificată de un auditor independent care să
asigure un nivel calitativ ridicat al auditului, într-un raport de
constatări faptice adresat atât acționarilor operatorului
desemnat, cât și ANCOM.
(3) Documentul prevăzut la alin. (2) va evidenția în mod
separat costurile și veniturile prevăzute la art. 12 alin. (4) — (9),
precum și capitalul angajat necesar pentru furnizarea acestor
servicii.
(4) Raportul auditorului va indica dacă situația prevăzută la
alin. (2) reflectă, în toate aspectele materiale, informațiile din
documentele contabile și situațiile financiare relevante ale
furnizorului de serviciu universal și că procedurile de colectare
și prelucrare a informațiilor contabile respectă principiile și
criteriile de calcul și evidență separată a costurilor, veniturilor și
capitalului angajat stabilite de ANCOM, în conformitate cu
Standardul internațional privind serviciile conexe 4400 al
Federației Internaționale a Contabililor (IFAC) — Angajamente
pentru realizarea procedurilor convenite privind informațiile
financiare.
(5) Principiile și criteriile de alocare a veniturilor și costurilor
prevăzute la art. 12 alin. (4)—(9) vor fi detaliate în decizia de
desemnare a furnizorului de serviciu universal.
SECȚIUNEA a 2-a
Asigurarea accesului la telefoanele publice cu plată

Art. 14. — (1) ANCOM desemnează furnizorii de serviciu
universal care vor avea obligația de a asigura accesul la
telefoanele publice cu plată, la tarife accesibile și la un anumit
nivel de calitate, în acele locații în care se solicită instalarea unui
telefon public cu plată, iar niciun furnizor de servicii de
comunicații electronice nu poate da curs solicitării în condiții
comerciale.
(2) Autoritățile administrației publice locale ale municipiilor,
orașelor și comunelor pot solicita ANCOM instalarea unor
telefoane publice cu plată, în cazul prevăzut la alin. (1), dacă
sunt îndeplinite, în mod cumulativ, următoarele condiții:
a) asigură cu titlu gratuit folosința unei locații adecvate
instalării și funcționării în condiții corespunzătoare a telefonului

5

public cu plată (inclusiv asigurarea alimentării cu energie
electrică a locației și/sau asigurarea locației necesare instalării
antenei, dacă este cazul);
b) suportă cheltuielile de întreținere a locației (energie
electrică, salubritate etc.);
c) asigură posibilitatea utilizatorilor finali de a efectua apeluri
permanent (24 h/zi, 7 zile/săptămână).
(3) ANCOM poate decide să desemneze un furnizor de
serviciu universal pentru a asigura accesul la telefoanele publice
cu plată, dacă sunt îndeplinite cerințele de la alin. (2), în
următoarele condiții:
a) nu este instalat niciun telefon public cu plată pe o rază de
1.000 m, în cazul localităților urbane;
b) nu este instalat niciun telefon public cu plată, în cazul
localităților rurale sau, în cazul localităților rurale cu mai mult de
1.000 de locuitori, este instalat un singur telefon public cu plată.
Art. 15. — (1) Furnizorul de serviciu universal desemnat în
condițiile art. 14 alin. (1) are obligația de a instala în localitățile
urbane un telefon public cu plată, în aria geografică stabilită.
(2) În cazul localităților rurale, furnizorul de serviciu universal
desemnat are obligația de a instala un telefon public cu plată.
Dacă localitatea respectivă are mai mult de 1.000 de locuitori,
acesta poate instala un al doilea telefon public cu plată.
(3) La determinarea costului net pentru furnizarea serviciilor
din sfera serviciului universal vor fi luate în considerare doar
costurile și veniturile aferente telefoanelor publice cu plată
instalate cu respectarea prezentului articol.
(4) Conexiunea pusă la dispoziție de furnizorul de serviciu
universal desemnat trebuie să asigure posibilitatea de a realiza
toate categoriile de apeluri locale, naționale și internaționale,
precum și apeluri către numărul național unic pentru apeluri de
urgență, fără a folosi niciun mijloc de plată.
Art. 16. — (1) Tarifele percepute de furnizorul de serviciu
universal desemnat în condițiile art. 14 alin. (1) se stabilesc pe
baza principiilor transparenței și nediscriminării.
(2) Tarifele practicate de furnizorul de serviciu universal
pentru apelurile realizate de la telefoanele publice cu plată în
localitățile unde a fost desemnat să furnizeze serviciile stabilite
de prezenta secțiune se stabilesc astfel încât utilizatorii finali să
nu fie discriminați față de alți utilizatori, pe baza localizării
geografice.
(3) Prevederile alin. (2) nu aduc atingere dreptului furnizorului
de serviciu universal de a stabili tarife diferite pentru apeluri în
funcție de destinație.
(4) Modificarea tarifelor practicate de furnizorul de serviciu
universal pentru apelurile prevăzute la alin. (2) nu se poate
realiza decât cu acordul prealabil al ANCOM, pe baza unei cereri
transmise cu cel puțin 90 de zile în avans.
Art. 17. — (1) Furnizorul de serviciu universal desemnat în
condițiile art. 14 alin. (1) are obligația de a respecta și de a
publica valorile parametrilor de calitate stabiliți de ANCOM,
precum și de a aplica metodele de evaluare a respectării
acestora.
(2) Furnizorul de serviciu universal are obligația de a
transmite ANCOM toate informațiile necesare în vederea
monitorizării respectării obligațiilor prevăzute la alin. (1).
Art. 18. — (1) Furnizorul de serviciu universal desemnat în
condițiile prezentei secțiuni poate înceta să furnizeze servicii
prin intermediul telefonului public cu plată instalat în următoarele
condiții:
a) dacă cel puțin una dintre condițiile prevăzute la art. 14
alin. (2) nu mai este îndeplinită;
b) dacă telefonul public cu plată instalat a fost vandalizat în
mod repetat;

6

MONITORUL OFICIAL AL ROMÂNIEI, PARTEA I, Nr. 39/17.I.2011

c) dacă telefonul public cu plată are un grad scăzut de
utilizare.
(2) Încetarea furnizării serviciilor din sfera serviciului
universal în condițiile alin. (1) nu se poate realiza decât cu
acordul prealabil al ANCOM.
Art. 19. — Modalitatea de aplicare a dispozițiilor art. 15—18
se stabilește prin decizia de desemnare a furnizorului de serviciu
universal.
Art. 20. — (1) În cazul în care consideră că furnizarea
serviciilor incluse în sfera serviciului universal în condițiile
prezentei secțiuni poate constitui o sarcină injustă pentru
furnizorul de serviciu universal, ANCOM determină costul net al
furnizării serviciilor.
(2) Costul net aferent asigurării accesului la telefoanele
publice cu plată se determină pe baza următoarei formule:

unde:
Cnet — reprezintă costul net al asigurării accesului la
telefoanele publice cu plată și al asigurării serviciilor de telefonie
destinate publicului de la aceste echipamente, înregistrat ca
urmare a desemnării ca furnizor de serviciu universal;
VSU — reprezintă veniturile obținute din serviciile de
comunicații electronice furnizate prin intermediul telefoanelor
publice cu plată generate de furnizarea serviciului universal și
din alte servicii determinate de existența telefoanelor publice cu
plată;
CSU — reprezintă costurile înregistrate cu furnizarea
serviciilor de comunicații electronice prin intermediul telefoanelor
publice cu plată generate de furnizarea serviciilor din sfera
serviciului universal și a altor servicii determinate de existența
telefoanelor publice cu plată;
Bintangibile — reprezintă beneficiile obținute de către furnizorul
de serviciu universal ca urmare a deținerii acestei calități,
precum cele care rezultă din notorietate, ubicuitate sau garanția
calității serviciilor certificată de respectarea parametrilor de
calitate stabiliți prin decizia de desemnare.
(3) Veniturile obținute din asigurarea accesului la telefoanele
publice cu plată generate de furnizarea serviciilor din sfera
serviciului universal și din alte servicii determinate de existența
telefoanelor publice cu plată includ:
a) veniturile obținute din furnizarea serviciilor de apeluri la
puncte fixe (naționale, internaționale, către rețele publice mobile,
către servicii diverse, către servicii cu tarif special, către numere
naționale scurte), prin intermediul cartelelor preplătite sau al
altor mijloace de plată;
b) veniturile obținute din furnizarea serviciilor de originare a
apelurilor și a serviciilor de terminare a apelurilor, dacă este
cazul;
c) veniturile obținute din materialele publicitare afișate în
locația telefonului public cu plată.
(4) Costurile înregistrate cu furnizarea serviciilor de
comunicații electronice prin intermediul telefoanelor publice cu
plată generate de furnizarea serviciilor din sfera serviciului
universal și din alte servicii determinate de existența telefoanelor
publice cu plată includ costurile directe determinate de:
a) instalarea telefonului public cu plată și întreținerea
acestuia;
b) furnizarea serviciilor de apeluri la puncte fixe (naționale,
internaționale, către rețele publice mobile, către servicii diverse,
către servicii cu tarif special, către numere naționale scurte);
c) acordarea facilităților pentru utilizatorii finali cu handicap,
în condițiile secțiunii a 4-a.

(5) La determinarea costurilor înregistrate cu furnizarea
serviciilor din sfera serviciului universal se va lua în considerare
o marjă aferentă cheltuielilor indirecte.
(6) La determinarea costului net nu se vor lua în considerare
costurile determinate de realizarea de către utilizatorii finali a
apelurilor către numărul unic pentru apeluri de urgență 112.
(7) La determinarea costului net se vor avea în vedere doar
costurile eficiente înregistrate cu furnizarea serviciilor de
comunicații electronice prin intermediul telefoanelor publice cu
plată generate de furnizarea serviciilor din sfera serviciului
universal și din alte servicii determinate de existența telefoanelor
publice cu plată. De asemenea, se va lua în considerare și o
rată rezonabilă de recuperare a capitalului investit.
(8) Beneficiile intangibile se determină de ANCOM, la
evaluarea cererii de compensare a costului net al furnizării
serviciilor din sfera serviciului universal.
Art. 21. — (1) În scopul aplicării dispozițiilor art. 20, furnizorul
de serviciu universal are obligația de a ține evidența contabilă
separată, în cadrul contabilității interne de gestiune, pentru
activitățile care au legătură cu asigurarea accesului la
telefoanele publice cu plată, astfel încât să asigure o imagine
clară și fidelă a performanțelor activității de furnizare a serviciilor
de comunicații electronice și a altor servicii determinate de
existența telefoanelor publice cu plată în localitățile în care a fost
desemnat furnizor de serviciu universal, ca și cum aceasta ar fi
realizată de o entitate distinctă.
(2) În cazul în care solicită, potrivit art. 55, compensarea
costului net, furnizorul de serviciu universal are obligația de a
transmite anual ANCOM, în vederea calculării costului net, în
termen de 30 de zile de la data depunerii situațiilor financiare la
organele competente, o situație privind costurile, veniturile și
capitalul angajat aferente furnizării de servicii de comunicații
electronice și a altor servicii determinate de existența
telefoanelor publice cu plată în localitățile în care a fost
desemnat furnizor de serviciu universal, certificată de un auditor
independent care să asigure un nivel calitativ ridicat al auditului,
într-un raport de constatări faptice adresat atât acționarilor
operatorului desemnat, cât și ANCOM.
(3) Documentul prevăzut la alin. (2) va evidenția în mod
separat costurile și veniturile prevăzute la art. 20 alin. (3)—(6),
precum și capitalul angajat necesar pentru furnizarea acestor
servicii.
(4) Raportul auditorului va indica dacă situația prevăzută la
alin. (2) reflectă, în toate aspectele materiale, informațiile din
documentele contabile și situațiile financiare relevante ale
furnizorului de serviciu universal și că procedurile de colectare
și prelucrare a informațiilor contabile respectă principiile și
criteriile de calcul și evidența separată a costurilor, veniturilor și
capitalului angajat stabilite de ANCOM, în conformitate cu
Standardul internațional privind serviciile conexe 4400 al
Federației Internaționale a Contabililor (IFAC) — Angajamente
pentru realizarea procedurilor convenite privind informațiile
financiare.
(5) Principiile și criteriile de alocare a veniturilor și costurilor
prevăzute la art. 20 alin. (3)—(6) vor fi detaliate în decizia de
desemnare a furnizorului de serviciu universal.
SECȚIUNEA a 3-a
Punerea la dispoziția utilizatorilor finali a unui serviciu
de informații privind abonații și a registrului abonaților

Art. 22. — (1) ANCOM desemnează furnizorii de serviciu
universal care vor avea obligația de a pune la dispoziția
utilizatorilor finali de pe întreg teritoriul României un serviciu de

MONITORUL OFICIAL AL ROMÂNIEI, PARTEA I, Nr. 39/17.I.2011
informații privind abonații și un registru al abonaților, la tarife
accesibile și la un anumit nivel de calitate.
(2) Registrul abonaților și serviciul de informații privind
abonații puse la dispoziție în condițiile prezentei secțiuni vor
conține informații privind abonații serviciilor de telefonie
destinate publicului, furnizate la puncte fixe sau la puncte
mobile, indiferent dacă plata pentru serviciile de telefonie
destinate publicului se realizează în avans sau ulterior furnizării
serviciilor.
Art. 23. — (1) Furnizorii de serviciu universal desemnați
conform prevederilor art. 22 alin. (1) vor avea următoarele
obligații:
a) de a realiza și a administra o bază de date completă, care
să includă numerele de telefon și anumite date de identificare
ale tuturor abonaților serviciilor de telefonie destinate publicului,
în formatul prevăzut la art. 24, în vederea respectării obligațiilor
prevăzute la lit. b) și c);
b) de a pune la dispoziția utilizatorilor finali un registru al
abonaților pe o pagină de internet;
c) de a pune la dispoziția tuturor utilizatorilor finali conectați
la o rețea publică de telefonie, indiferent de tipul rețelei și de
tehnologia utilizată, inclusiv a utilizatorilor de telefoane publice
cu plată, în permanență, un serviciu de informații privind
abonații;
d) de a actualiza, până la data de 15 a fiecărei luni, baza de
date prevăzută la lit. a).
(2) Serviciul de informații privind abonații și registrul
abonaților puse la dispoziție de furnizorii de serviciu universal, în
condițiile prezentei decizii, vor permite exclusiv căutarea
numerelor de telefon și de fax ale abonaților, pe baza
parametrilor prevăzuți la alin. (3). Utilizarea serviciului de
informații privind abonații și a registrului abonaților în alte scopuri
se realizează cu respectarea prevederilor Legii nr. 506/2004, cu
completările ulterioare, și a altor dispoziții legale relevante.
(3) Pentru căutarea numărului sau, după caz, a numerelor
de telefon sau de fax al/ale abonaților serviciilor de telefonie
destinate publicului, utilizatorii serviciului de informații privind
abonații și ai registrului abonaților puse la dispoziție de furnizorii
de serviciu universal, în condițiile prezentei decizii, vor utiliza
următorii parametri:
a) numele abonatului persoană fizică, respectiv denumirea
abonatului persoană juridică, după caz;
b) prenumele abonatului persoană fizică;
c) denumirea filialei sau, după caz, a sucursalei abonatului
persoană juridică;
d) domiciliul abonatului persoană fizică, respectiv sediul
social al abonatului persoană juridică, după caz, cu respectarea
prevederilor alin. (5).
(4) Registrul abonaților pus la dispoziție de către furnizorii de
serviciu universal, în condițiile prezentei decizii, va furniza
utilizatorilor acestui serviciu următoarele informații:
a) numele abonatului persoană fizică, respectiv denumirea
abonatului persoană juridică, după caz;
b) prenumele abonatului persoană fizică;
c) denumirea filialei sau, după caz, a sucursalei abonatului
persoană juridică;
d) domiciliul abonatului persoană fizică, respectiv sediul
social al abonatului persoană juridică, după caz, cu respectarea
prevederilor alin. (5);
e) numărul sau, după caz, numerele de telefon sau de fax
al/ale abonaților serviciilor de telefonie destinate publicului.
(5) Informațiile prevăzute la alin. (3) lit. d) și alin. (4) lit. d) vor
cuprinde:
a) strada;
b) numărul străzii;

7

c) localitatea: satul, orașul sau municipiul;
d) unitatea administrativ-teritorială de bază: comuna sau
orașul;
e) sectorul;
f) județul.
Art. 24. — (1) Câmpurile bazei de date complete prevăzute
la art. 23 alin. (1) lit. a) vor cuprinde următoarele informații cu
privire la abonații serviciilor de telefonie destinate publicului, cu
respectarea prevederilor legale din domeniul protecției datelor
cu caracter personal:
a) numele abonatului persoană fizică, respectiv denumirea
abonatului persoană juridică, după caz (un câmp alfanumeric
de maximum 256 de caractere);
b) prenumele abonatului persoană fizică (un câmp
alfanumeric de maximum 256 de caractere);
c) domiciliul abonatului persoană fizică, respectiv sediul
social al abonatului persoană juridică, după caz, cu respectarea
alin. (2);
d) codul unic de înregistrare al abonatului persoană juridică
(un câmp numeric de maximum 13 caractere sau, după caz,
conform formatului codului unic de înregistrare în vigoare);
e) denumirea filialei sau, după caz, a sucursalei abonatului
persoană juridică (un câmp alfanumeric de maximum 256 de
caractere);
f) numărul sau numerele de telefon al/ale abonatului, după
caz (câte un câmp numeric de maximum 13 caractere pentru
fiecare element);
g) numărul sau numerele de fax al/ale abonatului, după caz
(câte un câmp numeric de maximum 13 caractere pentru fiecare
element).
(2) Informațiile prevăzute la alin. (1) lit. c) vor cuprinde:
a) strada (un câmp alfanumeric de maximum 50 de
caractere);
b) numărul străzii, blocul, scara, apartamentul (un câmp
alfanumeric de maximum 60 de caractere);
c) localitatea: satul, orașul sau municipiul (un câmp
alfanumeric de maximum 25 de caractere);
d) unitatea administrativ-teritorială de bază: comuna sau
orașul (un câmp alfanumeric de maximum 25 de caractere);
e) sectorul (un câmp alfanumeric de maximum 12 caractere);
f) județul (un câmp alfanumeric de maximum 25 de
caractere).
Art. 25. — (1) În vederea îndeplinirii obligațiilor prevăzute la
art. 23 alin. (1), în termen de 14 zile de la data comunicării
deciziei de desemnare, furnizorii de serviciu universal vor
solicita furnizorilor de servicii de telefonie destinate publicului,
care atribuie numere de telefon abonaților, transmiterea tuturor
informațiilor relevante necesare în vederea realizării bazei de
date complete prevăzute la art. 23 alin. (1) lit. a).
(2) ANCOM va transmite furnizorilor de serviciu universal
lista furnizorilor de servicii de telefonie destinate publicului,
titulari de licențe de utilizare a resurselor de numerotație, care
atribuie numere de telefon abonaților, pentru asigurarea
respectării obligației prevăzute la alin. (1).
(3) Furnizorii de serviciu universal pot pune la dispoziția
utilizatorilor finali un registru al abonaților, în formă tipărită,
utilizând informațiile relevante puse la dispoziție de furnizorii de
servicii de telefonie destinate publicului, care atribuie numere
de telefon abonaților, conform prevederilor art. 26 alin. (1) — (6).
Art. 26. — (1) Furnizorii de servicii de telefonie destinate
publicului, care atribuie numere de telefon abonaților, au
obligația de a pune la dispoziția furnizorilor de serviciu universal,
în termen de 6 luni de la primirea unei solicitări, conform art. 25
alin. (1), în condiții echitabile, obiective, nediscriminatorii și la
tarife orientate către costuri, toate informațiile relevante în

8

MONITORUL OFICIAL AL ROMÂNIEI, PARTEA I, Nr. 39/17.I.2011

vederea realizării bazei de date complete prevăzute la art. 23
alin. (1) lit. a) și de a actualiza, până la data de 10 a fiecărei luni,
informațiile transmise.
(2) În vederea îndeplinirii obligațiilor prevăzute la alin. (1),
furnizorii de servicii de telefonie destinate publicului, care
atribuie numere de telefon abonaților, realizează și
administrează, în format TXT, utilizând ca separator de câmpuri
simbolul ăpipe”, baze de date cuprinzând informații cu privire la
abonații proprii, în formatul prevăzut la art. 24.
(3) În vederea îndeplinirii obligațiilor prevăzute la alin. (1),
furnizorii de servicii de telefonie destinate publicului, care
atribuie numere de telefon abonaților, încheie cu furnizorii de
serviciu universal acorduri prin care se stabilesc condițiile în
care se realizează transmiterea informațiilor relevante prevăzute
la alin. (1).
(4) Acordurile prevăzute la alin. (3) vor cuprinde cel puțin
următoarele aspecte:
a) condițiile de interoperabilitate a bazelor de date transmise
în formatul și în termenele stabilite conform prezentei decizii;
b) procedura de transmitere și, respectiv, de actualizare a
informațiilor relevante prevăzute la alin. (1);
c) tarifele pentru punerea la dispoziția furnizorilor de serviciu
universal a informațiilor relevante prevăzute la alin. (1);
d) răspunderea asupra corectitudinii informațiilor relevante
transmise de furnizorii de servicii de telefonie destinate
publicului, care atribuie numere de telefon abonaților;
e) măsurile tehnice și organizatorice necesare pentru
protecția datelor de identificare ale abonaților incluși în bazele
de date împotriva distrugerii accidentale sau ilegale, pierderii,
modificării, dezvăluirii sau accesului neautorizat, precum și
împotriva oricărei forme de prelucrare ilegală, în condițiile Legii
nr. 677/2001, cu modificările și completările ulterioare.
(5) Prin derogare de la prevederile alin. (1) și ale art. 25
alin. (1), furnizorii de servicii de telefonie destinate publicului
nou-intrați pe piață, care atribuie numere de telefon abonaților,
au următoarele obligații:
a) de a solicita furnizorilor de serviciu universal, în termen de
45 de zile de la data începerii atribuirii numerelor de telefon către
abonați, încheierea acordurilor prevăzute la alin. (3);
b) de a pune la dispoziția furnizorilor de serviciu universal,
în condiții echitabile, obiective, nediscriminatorii și la tarife
orientate către costuri, informațiile relevante în vederea realizării
bazei de date complete prevăzute la art. 23 alin. (1) lit. a), în
termen de 6 luni de la data începerii atribuirii numerelor de
telefon către abonați;
c) de a actualiza informațiile transmise furnizorilor de serviciu
universal conform lit. b), până la data de 10 a fiecărei luni.
(6) Furnizorii de serviciu universal au obligația să aplice
principiul nediscriminării în tratamentul informațiilor care le-au
fost puse la dispoziție de furnizorii de servicii de telefonie
destinate publicului, care atribuie numere de telefon abonaților.
(7) Furnizorii de serviciu universal au obligația de a transmite
ANCOM o copie de pe fiecare dintre acordurile prevăzute la
alin. (3), în termen de 10 zile de la data încheierii acestora. De
asemenea, furnizorii de serviciu universal transmit ANCOM
toate informațiile referitoare la modificarea sau la încetarea
acestor acorduri, însoțite de actele doveditoare, după caz, în
termen de 10 zile de la data la care a survenit modificarea sau
încetarea.
Art. 27. — (1) La stabilirea tarifelor pentru punerea la
dispoziția furnizorilor de serviciu universal de către furnizorii de
servicii de telefonie destinate publicului, care atribuie numere
de telefon abonaților, a informațiilor relevante în vederea

realizării bazei de date complete prevăzute la art. 23 alin. (1)
lit. a) vor fi luate în calcul următoarele elemente de cost:
a) costurile aferente creării și transmiterii către furnizorii de
serviciu universal a bazei de date în formatul prevăzut la art. 24;
b) costurile aferente actualizării și transmiterii către furnizorii
de serviciu universal a bazei de date actualizate.
(2) Costurile prevăzute la alin. (1) lit. a) vor cuprinde, după
caz, costurile cu:
a) crearea, implementarea și testarea procedurii de export a
bazei de date în format TXT, utilizând ca separator de câmpuri
simbolul ăpipe”;
b) utilizarea software-ului și a hardware-ului necesare pentru
crearea și gestiunea bazei de date prevăzute la lit. a);
c) utilizarea serverului de comunicații, în cazul transmiterii
on-line a bazei de date prevăzute la lit. a);
d) suportul, respectiv cheltuielile transmiterii acestuia, în
cazul transmiterii pe suport optic a bazei de date prevăzute la
lit. a);
e) manopera.
(3) Costurile prevăzute la alin. (1) lit. b) vor cuprinde, după
caz, costurile cu:
a) utilizarea software-ului și hardware-ului necesare pentru
gestiunea bazei de date prevăzute la alin. (2) lit. a);
b) manopera;
c) utilizarea serverului de comunicații, în cazul transmiterii
on-line a bazei de date actualizate;
d) suportul, respectiv cheltuielile transmiterii acestuia, în
cazul transmiterii pe suport optic a bazei de date actualizate.
(4) În vederea asigurării respectării obligației de orientare
către costuri a tarifelor pentru punerea la dispoziția furnizorilor
de serviciu universal a informațiilor relevante în vederea
realizării bazei de date complete, furnizorii de servicii de
telefonie destinate publicului, care atribuie numere de telefon
abonaților, au obligația de a transmite ANCOM justificarea
fundamentării în funcție de costuri a acestor tarife, pe baza unor
documente contabile, comerciale ori de management intern din
care să reiasă în mod corect și complet baza de determinare a
costurilor, pentru fiecare dintre elementele prevăzute la
alin. (1)—(3), detaliind totodată activitățile componente cuprinse
în fiecare dintre acestea, inclusiv costul unitar, intervalul de timp
alocat, resursele umane implicate, precum și costul total al
fiecărei activități.
(5) Justificarea prevăzută la alin. (4) va fi transmisă ANCOM
în termen de 30 de zile de la data încheierii acordurilor
prevăzute la art. 26 alin. (3) și, acolo unde este cazul, de la data
modificării tarifelor prevăzute în aceste acorduri.
Art. 28. — (1) Furnizorul de serviciu universal desemnat
pentru asigurarea serviciului de informații privind abonații are
obligația de a lua măsurile necesare astfel încât să asigure
tuturor utilizatorilor finali conectați la o rețea publică de telefonie
accesul la serviciul pe care îl oferă, inclusiv de la telefoanele
publice cu plată.
(2) Tarifele cu amănuntul și tarifele de gros percepute de
furnizorul de serviciu universal desemnat în condițiile art. 22
alin. (1) pentru furnizarea serviciului de informații privind abonații
se stabilesc pe baza principiilor transparenței și nediscriminării.
Art. 29. — (1) Accesul la registrul complet al abonaților în
formă electronică se realizează în mod gratuit.
(2) Pentru punerea la dispoziția utilizatorilor finali a unui
registru complet al abonaților în formă tipărită, furnizorul de
serviciu universal poate percepe un tarif rezonabil, stabilit cu
respectarea principiilor transparenței și nediscriminării.
Art. 30. — Modificarea tarifelor practicate de furnizorul de
serviciu universal pentru serviciile pentru care a fost desemnat
în condițiile prezentei secțiuni nu se poate realiza decât cu
acordul prealabil al ANCOM, pe baza unei cereri transmise cu
cel puțin 90 de zile în avans.

MONITORUL OFICIAL AL ROMÂNIEI, PARTEA I, Nr. 39/17.I.2011
Art. 31. — (1) Furnizorul de serviciu universal desemnat în
condițiile art. 22 alin. (1) are obligația de a respecta și de a
publica valorile parametrilor de calitate stabiliți de ANCOM,
precum și de a aplica metodele de evaluare a respectării
acestora.
(2) Furnizorul de serviciu universal are obligația de a
transmite ANCOM toate informațiile necesare în vederea
monitorizării respectării obligațiilor prevăzute la alin. (1).
Art. 32. — Modalitatea de aplicare a dispozițiilor art. 23—31
se stabilește prin decizia de desemnare a furnizorului de serviciu
universal.
Art. 33. — (1) În cazul în care consideră că furnizarea
serviciilor incluse în sfera serviciului universal în condițiile
prezentei secțiuni poate constitui o sarcină injustă pentru
furnizorul de serviciu universal, ANCOM determină costul net al
furnizării serviciilor.
(2) Costul net aferent punerii la dispoziția utilizatorilor finali a
unui serviciu de informații privind abonații și a unui registru al
abonaților se determină pe baza următoarei formule:

unde:
Cnet — reprezintă costul net al punerii la dispoziția
utilizatorilor finali a unui serviciu de informații privind abonații
sau a unui registru al abonaților, înregistrat ca urmare a
desemnării ca furnizor de serviciu universal;
VSU — reprezintă veniturile obținute din furnizarea serviciului
de informații privind abonații sau a registrului abonaților
generate de furnizarea serviciului universal și din servicii conexe
determinate de furnizarea serviciilor din sfera serviciului
universal prevăzute de prezenta secțiune;
CSU — reprezintă costurile înregistrate cu furnizarea
serviciului de informații privind abonații sau a registrului
abonaților generate de furnizarea serviciilor din sfera serviciului
universal și a unor servicii conexe determinate de furnizarea
serviciilor din sfera serviciului universal prevăzute de prezenta
secțiune;
Bintangibile — reprezintă beneficiile obținute de către furnizorul
de serviciu universal ca urmare a deținerii acestei calități,
precum cele care rezultă din notorietate, ubicuitate sau garanția
calității serviciilor certificată de respectarea parametrilor de
calitate stabiliți prin decizia de desemnare.
(3) Veniturile obținute din punerea la dispoziția utilizatorilor
finali a serviciului de informații privind abonații și a unor servicii
conexe includ:
a) veniturile obținute din asigurarea accesului pe piața cu
amănuntul la serviciul de informații privind abonații;
b) veniturile obținute din furnizarea serviciilor de terminare a
apelurilor la serviciul de informații privind abonații;
c) veniturile obținute din publicitatea oferită la acest serviciu;
d) veniturile rezultate din punerea la dispoziția unor terți a
bazelor de date cu abonații furnizorilor de servicii de telefonie
destinate publicului, dacă este cazul;
e) veniturile obținute din punerea la dispoziția utilizatorilor
finali a altor servicii determinate de furnizarea serviciilor din sfera
serviciului universal, precum punerea la dispoziția utilizatorilor
finali a unor registre în formă electronică sau tipărită.
(4) Costurile înregistrate cu furnizarea serviciilor de informații
privind abonații generate de furnizarea serviciilor din sfera
serviciului universal și din servicii conexe determinate de

9

furnizarea serviciilor incluse în sfera serviciului universal cuprind
costurile directe determinate de:
a) costurile pentru obținerea informațiilor relevante de la
furnizorii de servicii de telefonie destinate publicului;
b) costurile asigurării accesului utilizatorilor finali la serviciul
de informații privind abonații, precum echipamentele de rețea,
legăturile de interconectare, sau pentru asigurarea accesului la
rețea etc.;
c) costurile aferente funcționării dispeceratului de apeluri;
d) costurile aferente punerii la dispoziția utilizatorilor finali a
unor servicii conexe determinate de furnizarea serviciilor din
sfera serviciului universal, precum punerea la dispoziția
utilizatorilor finali a unor registre în formă electronică sau tipărită;
e) acordarea facilităților pentru utilizatorii finali cu handicap,
în condițiile secțiunii a 4-a.
(5) Veniturile obținute din punerea la dispoziția utilizatorilor
finali a unui registru al abonaților în formă electronică și a unor
servicii conexe includ:
a) veniturile obținute din publicitatea oferită;
b) veniturile rezultate din punerea la dispoziția unor terți a
bazelor de date cu abonații furnizorilor de servicii de telefonie
destinate publicului, dacă este cazul;
c) veniturile obținute din punerea la dispoziția utilizatorilor
finali a altor servicii determinate de furnizarea serviciilor din sfera
serviciului universal, precum punerea la dispoziția utilizatorilor
finali a unor registre în formă tipărită sau a unui serviciu de
informații privind abonații.
(6) Costurile înregistrate cu punerea la dispoziția utilizatorilor
finali a unui registru al abonaților în formă electronică și a unor
servicii conexe includ costurile directe determinate de:
a) costurile pentru obținerea informațiilor relevante de la
furnizorii de servicii de telefonie destinate publicului;
b) costurile asigurării accesului utilizatorilor finali la registrul
abonaților în formă electronică, precum echipamentele dedicate,
asigurarea accesului la internet etc.;
c) costurile aferente punerii la dispoziția utilizatorilor finali a
unor servicii conexe furnizării serviciilor din sfera serviciului
universal, precum punerea la dispoziția utilizatorilor finali a unor
registre în formă tipărită sau a unui serviciu de informații privind
abonații;
d) acordarea facilităților pentru utilizatorii finali cu handicap,
în condițiile secțiunii a 4-a.
(7) La determinarea costurilor înregistrate cu furnizarea
serviciilor din sfera serviciului universal potrivit prezentului articol
se va lua în considerare o marjă aferentă cheltuielilor indirecte.
(8) La determinarea costului net se vor avea în vedere doar
costurile eficiente înregistrate cu furnizarea serviciilor de
informații privind abonații sau a registrelor abonaților generate
de furnizarea serviciilor din sfera serviciului universal și din alte
servicii conexe. De asemenea, se va lua în considerare și o rată
rezonabilă de recuperare a capitalului investit.
(9) Beneficiile intangibile se determină de ANCOM la
evaluarea cererii de compensare a costului net al furnizării
serviciilor din sfera serviciului universal.
Art. 34. — (1) În scopul aplicării dispozițiilor art. 33, furnizorul
de serviciu universal are obligația de a ține evidența contabilă
separată, în cadrul contabilității interne de gestiune, pentru
activitățile care au legătură cu furnizarea serviciilor de informații
privind abonații sau cu furnizarea registrelor abonaților, astfel
încât să asigure o imagine clară și fidelă a performanțelor
activității de furnizare a serviciilor din sfera serviciului universal

10

MONITORUL OFICIAL AL ROMÂNIEI, PARTEA I, Nr. 39/17.I.2011

și a altor servicii conexe, ca și cum acesta ar fi realizat de o
entitate distinctă.
(2) În cazul în care solicită compensarea costului net, potrivit
art. 55, furnizorul de serviciu universal are obligația de a
transmite anual ANCOM, în vederea calculării costului net, în
termen de 30 de zile de la data depunerii situațiilor financiare la
organele competente, o situație privind costurile, veniturile și
capitalul angajat aferente furnizării serviciilor din sfera serviciului
universal pe care le furnizează potrivit prezentei secțiuni,
certificată de un auditor independent care să asigure un nivel
calitativ ridicat al auditului, într-un raport de constatări faptice
adresat atât acționarilor operatorului desemnat, cât și ANCOM.
(3) Documentul prevăzut la alin. (2) va evidenția în mod
separat costurile și veniturile prevăzute la art. 33 alin. (3)—(7),
precum și capitalul angajat necesar pentru furnizarea acestor
servicii.
(4) Raportul auditorului va indica dacă situația prevăzută la
alin. (2) reflectă, în toate aspectele materiale, informațiile din
documentele contabile și situațiile financiare relevante ale
furnizorului de serviciu universal și dacă procedurile de colectare
și prelucrare a informațiilor contabile respectă principiile și
criteriile de calcul și evidența separată a costurilor, veniturilor și
capitalului angajat, stabilite de ANCOM, în conformitate cu
Standardul internațional privind serviciile conexe 4400 al
Federației Internaționale a Contabililor (IFAC) — Angajamente
pentru realizarea procedurilor convenite privind informațiile
financiare.
(5) Principiile și criteriile de alocare a veniturilor și costurilor
prevăzute la art. 33 alin. (3)—(7) vor fi detaliate în decizia de
desemnare a furnizorului de serviciu universal.
SECȚIUNEA a 4-a
Asigurarea condițiilor echivalente de acces la serviciile incluse
în sfera serviciului universal pentru utilizatorii finali cu handicap

Art. 35. — (1) ANCOM poate impune în sarcina furnizorilor de
serviciu universal, desemnați în condițiile art. 5, art. 14 alin. (1)
și art. 22 alin. (1), obligații privind acordarea de facilități specifice
pentru a se asigura că utilizatorii finali cu handicap beneficiază
de serviciile de telefonie destinate publicului, de accesul la
telefoane publice cu plată și de serviciile de informații privind
abonații și registrele abonaților la un nivel echivalent celui de
care beneficiază ceilalți utilizatori finali.
(2) Obligațiile impuse în sarcina furnizorilor de serviciu
universal desemnați în condițiile art. 5 pot viza:
a) transmiterea gratuită, la cerere, a condițiilor contractuale
de prestare a serviciilor, a facturilor simple sau a oricăror
materiale promoționale tipărite cu fonturi mai mari, în limbaj
Braille sau prin poștă electronică, într-un format care este
compatibil cu majoritatea programelor de citire a documentelor;
b) asigurarea accesului facil în punctele proprii de lucru
pentru persoanele cu deficiențe locomotorii;
c) asigurarea accesului prin mesaje scurte scrise sau
text-relay la numărul unic pentru apeluri de urgență;
d) asigurarea de pachete tarifare speciale pentru persoanele
cu deficiențe de vorbire sau de auz.
(3) Obligațiile impuse în sarcina furnizorilor de serviciu
universal desemnați în condițiile art. 14 alin. (1) pot include
cerințe privind amplasarea telefoanelor publice cu plată în așa
fel încât să fie permanent accesibile persoanelor cu deficiențe
locomotorii sau vizuale.

(4) Furnizorii de serviciu universal desemnați în condițiile
art. 22 alin. (1) pot fi obligați să asigure, printre altele, în anumite
limite, accesul gratuit la serviciul de informații privind abonații
pentru persoanele care se găsesc în imposibilitatea de a
consulta registrul abonaților din cauza deficiențelor de vedere.
Art. 36. — (1) Pentru a beneficia de facilitățile individuale
prevăzute la art. 35, utilizatorii finali cu handicap trebuie să
transmită furnizorului de serviciu universal o cerere, însoțită de
o copie de pe certificatul privind încadrarea în gradul și tipul de
handicap.
(2) Acordarea facilităților prevăzute la art. 35 se realizează în
funcție de necesitățile de protecție a utilizatorului final cu
handicap, care depune o cerere în condițiile alin. (1).
Art. 37. — Obligațiile specifice privind asigurarea facilităților
pentru utilizatorii finali cu handicap se stabilesc prin decizia de
desemnare a furnizorului de serviciu universal.
CAPITOLUL III
Desemnarea prin licitație publică deschisă
Art. 38. — (1) Desemnarea prin licitație publică deschisă a
furnizorilor de serviciu universal, în conformitate cu prevederile
prezentei decizii, se organizează cu respectarea principiilor
liberei concurențe, transparenței, nediscriminării, confidențialității,
eficienței și obiectivității.
(2) Etapele de desfășurare a licitației sunt următoarele:
a) elaborarea documentației licitației și publicarea anunțului
de participare la licitație;
b) obținerea documentației de către persoanele interesate;
c) depunerea ofertelor de către persoanele care au obținut
documentația licitației;
d) evaluarea ofertelor și desemnarea câștigătorului;
e) comunicarea rezultatului licitației.
Art. 39. — (1) Licitația va fi organizată de o comisie
desemnată prin decizie a președintelui ANCOM.
(2) Comisia de licitație va fi formată dintr-un președinte și
minimum 4 membri din cadrul ANCOM, specialiști în domeniile
economic, tehnic și juridic. Comisia de licitație va avea la
dispoziție un secretar care va întocmi procesele-verbale.
(3) Comisia de licitație are următoarele atribuții:
a) elaborarea documentației licitației și publicarea anunțului
de participare la licitație;
b) verificarea documentației depuse de ofertanți;
c) verificarea îndeplinirii condițiilor de eligibilitate a
ofertanților;
d) evaluarea ofertelor și desemnarea câștigătorului;
e) comunicarea rezultatului licitației;
f) elaborarea proiectului deciziei de desemnare a furnizorului
de serviciu universal.
(4) Nu pot fi membri ai comisiei de licitație:
a) soțul/soția ori rudele și afinii, până la gradul al IV-lea
inclusiv, ai persoanelor care fac parte din consiliul de
administrație/organul de conducere sau de supervizare a unuia
dintre ofertanți;
b) persoanele despre care se constată că pot avea un interes
de natură să le afecteze imparțialitatea pe parcursul procedurii
de licitație;
c) persoanele care în exercitarea funcției pe care o dețin în
ANCOM se află în situația existenței unui conflict de interese,
astfel cum acesta este reglementat de Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul

MONITORUL OFICIAL AL ROMÂNIEI, PARTEA I, Nr. 39/17.I.2011
de afaceri, prevenirea și sancționarea corupției, cu modificările
și completările ulterioare.
Art. 40. — (1) În vederea inițierii procedurii de licitație,
ANCOM publică un anunț de participare la licitație cel puțin
într-un cotidian național de mare tiraj și pe pagina sa de internet,
cu minimum 45 de zile înainte de data deschiderii ofertelor.
(2) Anunțul de participare la licitație va conține, în mod
obligatoriu, următoarele informații:
a) serviciile din sfera serviciului universal, precum și
localitățile, în cazul serviciilor prevăzute la art. 5 și art. 14
alin. (1), pentru care se intenționează desemnarea unor furnizori
de serviciu universal;
b) data organizării licitației;
c) locul de unde poate fi procurată documentația licitației;
d) data-limită până la care poate fi procurată documentația
licitației;
e) data-limită pentru solicitarea clarificărilor;
f) data-limită pentru depunerea ofertelor, care nu va fi mai
devreme de 40 de zile de la data publicării anunțului de
participare;
g) locul unde trebuie depuse ofertele;
h) data, ora și locul deschiderii ofertelor.
Art. 41. — (1) ANCOM pune la dispoziția oricărui solicitant,
începând cu data publicării anunțului de participare la licitație,
documentația licitației, care cuprinde:
a) cererea-tip de desemnare ca furnizor de serviciu universal;
b) informații privind datele-limită care trebuie respectate și
formalitățile ce trebuie îndeplinite, dacă este cazul, pentru a
participa la procedura de licitație;
c) documentele care urmează să fie prezentate de ofertant
pentru evaluarea eligibilității solicitanților;
d) cerințele minime de calificare, precum și documentele care
urmează să fie prezentate de ofertanți pentru îndeplinirea
criteriilor de calificare și selecție;
e) caietul de sarcini;
f) instrucțiuni privind modul de elaborare a propunerii tehnice
și a celei financiare;
g) informații detaliate și complete privind criteriile aplicate
pentru desemnarea furnizorului de serviciu universal, inclusiv
grila de punctaj;
h) alte documente necesare în vederea participării la licitație.
(2) ANCOM asigură obținerea documentației licitației și în
format electronic, prin asigurarea accesului direct de pe pagina
proprie de internet.
Art. 42. — Cererea-tip de desemnare ca furnizor de serviciu
universal are formatul prevăzut în anexa nr. 2 și este însoțită de
următoarele documente:
a) certificat constatator emis de Oficiul Național al Registrului
Comerțului privind inexistența unei proceduri de dizolvare
voluntară, judiciară sau ca urmare a aplicării procedurilor de
insolvență, unei proceduri de reorganizare judiciară ori a unei
proceduri de concordat preventiv;
b) copii ale situațiilor financiare anuale pentru ultimii 3 ani
sau pentru toată perioada scursă de la înființare, în cazul în care
aceasta este mai mică de 3 ani, depuse la organele competente
la care se înregistrează, potrivit legislației în vigoare;
c) propunerea tehnică împreună cu descrierea detaliată a
mijloacelor tehnologice, materiale și umane pe baza cărora
solicitantul va asigura furnizarea serviciilor din sfera serviciului
universal pentru care solicită desemnarea;

11

d) propunerea financiară împreună cu justificarea
eventualelor pierderi determinate de furnizarea serviciilor din
sfera serviciului universal pentru care solicită desemnarea;
e) orice alte documente solicitate prin documentația licitației.
Art. 43. — Caietul de sarcini conține cel puțin următoarele:
a) specificațiile tehnice, cerințele economice și calitative
minime de furnizare a serviciilor din sfera serviciului universal;
b) cerințele financiare pe care ofertantul trebuie să le
îndeplinească;
c) obligațiile care incumbă furnizorului de serviciu universal
în urma desemnării;
d) drepturile furnizorului de serviciu universal.
Art. 44. — (1) ANCOM va accepta orice solicitare de
clarificări cu privire la procedura de licitație până la data-limită
prevăzută în anunțul de participare la licitație.
(2) Solicitările de clarificări trebuie întocmite în scris și
depuse la sediul central al ANCOM de către un reprezentant al
solicitantului, sub luare de semnătură, sau transmise prin
serviciul de trimitere recomandată cu confirmare de primire.
(3) ANCOM publică răspunsurile la solicitările primite, însoțite
de întrebările aferente, pe pagina proprie de internet, cu cel
puțin 6 zile lucrătoare înainte de data-limită stabilită pentru
depunerea ofertelor, fără a dezvălui identitatea solicitantului.
Art. 45. — (1) ANCOM poate aduce modificări documentației
licitației, din propria inițiativă sau în urma solicitărilor primite.
(2) Modificările se publică pe pagina de internet a ANCOM,
cu cel puțin 7 zile lucrătoare înainte de data-limită pentru
depunerea ofertelor.
(3) În cazul în care modificările realizate schimbă semnificativ
condițiile prevăzute în documentația licitației, ANCOM poate
decide prelungirea termenului-limită pentru depunerea ofertelor.
Art. 46. — (1) Licitația se desfășoară pe bază de oferte
ferme, definitive, irevocabile și necondiționate, depuse în
conformitate cu documentația licitației.
(2) Ofertele se depun personal de către reprezentantul
solicitantului, în plic închis, sigilat, sub luare de semnătură, sau
prin serviciul de trimitere recomandată cu confirmare de primire.
(3) Oferta are caracter obligatoriu, din punctul de vedere al
conținutului, pe toată perioada de valabilitate stabilită de
ANCOM.
(4) Ofertantul are obligația de a depune oferta la adresa și
până la data și ora-limită pentru depunere stabilite în anunțul de
participare.
(5) Riscurile transmiterii ofertei, inclusiv forța majoră, cad în
sarcina ofertantului.
(6) Oferta depusă la o altă adresă a ANCOM decât cea
stabilită ori după data sau ora-limită pentru depunere se
returnează nedeschisă.
Art. 47. — (1) Mai mulți furnizori de rețele sau de servicii de
comunicații electronice au dreptul de a se asocia și de a depune
o ofertă în comun, fără a fi obligați să își prezinte asocierea într-o
formă legalizată. Aceștia își vor asuma în solidar obligația pentru
oferta comună.
(2) Solicitantul are dreptul de a contracta cu alte persoane
lucrări sau servicii specifice în scopul îndeplinirii cerințelor
tehnice, economice și calitative de furnizare a serviciilor din
sfera
serviciului
universal.
Solicitantul
își
asumă
responsabilitatea pentru toate obligațiile din ofertă.
(3) Solicitantul nu are posibilitatea de a depune oferte
alternative.

12

MONITORUL OFICIAL AL ROMÂNIEI, PARTEA I, Nr. 39/17.I.2011

(4) Ofertantul nu are dreptul, în cadrul aceleiași proceduri:
a) să depună două sau mai multe oferte individuale sau
comune, sub sancțiunea excluderii tuturor ofertelor;
b) să depună ofertă individuală sau comună și să fie
nominalizat ca subcontractant, potrivit alin. (2), în cadrul unei
alte oferte, sub sancțiunea excluderii ofertei individuale ori
comune.
(5) ANCOM poate interzice, prin documentație, participarea
cu oferte individuale la aceeași procedură de licitație a
persoanelor din același grup de operatori economici.
(6) În înțelesul prezentei decizii, grupul de operatori
economici este definit astfel:
a) ofertantul;
b) operatorii economici la care ofertantul implicat, în mod
direct sau indirect, îndeplinește una dintre următoarele condiții:
— deține mai mult de jumătate din capitalul social subscris
sau din active;
— are puterea de a exercita mai mult de jumătate din
drepturile de vot în adunarea generală a asociaților/acționarilor;
— are puterea de a desemna mai mult de jumătate din
numărul membrilor consiliului de administrație, consiliului de
supraveghere, directoratului sau ai oricăror altor structuri care îi
reprezintă legal pe operatorii economici;
— are dreptul să conducă afacerile operatorilor economici
respectivi;
c) operatorii economici care dețin la ofertantul implicat
drepturile sau puterile prevăzute la lit. b);
d) operatorii economici la care un operator economic dintre
cei prevăzuți la lit. c) deține drepturile sau puterile prevăzute la
lit. b);
e) operatorii economici (societățile în comun) la care 2 sau
mai mulți operatori economici dintre cei prevăzuți la lit. a)—c)
dețin în comun drepturile ori puterile prevăzute la lit. b).
Art. 48. — (1) Comisia de licitație evaluează exclusiv ofertele
depuse până la data-limită de depunere a ofertelor.
(2) Comisia de licitație are obligația de a deschide ofertele la
data, ora și în locul indicate în anunțul de participare la licitație.
(3) Licitația se desfășoară în prezența tuturor membrilor
comisiei de licitație.
(4) Orice ofertant are dreptul de a fi reprezentat la
deschiderea ofertelor.
(5) Comisia de licitație are dreptul de a respinge o ofertă în
unul dintre următoarele cazuri:
a) oferta nu conține cererea-tip de desemnare ca furnizor de
serviciu universal sau vreunul dintre documentele prevăzute la
art. 42;
b) oferta nu îndeplinește condițiile de formă prevăzute în
documentația licitației;
c) ofertantul nu și-a îndeplinit sau și-a îndeplinit în mod
defectuos în ultimii 5 ani obligațiile care îi incumbau în calitate
de furnizor de serviciu universal;
d) ofertantul prezintă informații false sau nu prezintă
informațiile solicitate de către ANCOM în scopul demonstrării
îndeplinirii criteriilor de calificare și selecție;
e) ofertantul nu și-a îndeplinit obligațiile de plată către
bugetul ANCOM.
(6) Comisia de licitație poate solicita ofertanților orice
documente, informații suplimentare sau clarificări necesare în
vederea stabilirii ofertei câștigătoare, indicând și termenul în
care acestea trebuie depuse.

(7) Rezultatele deschiderii ofertelor se constată printr-un
proces-verbal, semnat de membrii comisiei de licitație și de
reprezentanții ofertanților prezenți.
Art. 49. — În cazul în care nu a fost depusă nicio ofertă sau
dacă ofertele participanților au fost respinse potrivit art. 48
alin. (1) sau (5), licitația se poate repeta după trecerea a cel
puțin 15 zile de la data stabilită pentru deschiderea ofertelor
precedentei licitații sau se poate proceda la desemnarea din
oficiu a furnizorului de serviciu universal, în conformitate cu
prevederile cap. IV.
Art. 50. — (1) Termenul de analizare a ofertelor de către
comisia de licitație în vederea stabilirii ofertei câștigătoare nu
poate depăși 60 de zile de la data deschiderii ofertelor.
(2) Termenul prevăzut la alin. (1) poate fi prelungit de comisia
de licitație o singură dată, temeinic motivat, pentru o perioadă de
cel mult 30 de zile.
(3) Justificarea prevăzută la alin. (2) se transmite tuturor
ofertanților.
(4) În vederea stabilirii ofertei câștigătoare, comisia de
licitație ia în considerare unul sau mai multe dintre următoarele
criterii:
a) propunerea cea mai avantajoasă din punct de vedere
economic;
b) capacitatea tehnică, economică și financiară a ofertantului;
c) propunerea cea mai avantajoasă din punct de vedere
tehnic;
d) serviciile oferite și capacitatea ofertantului de a le asigura;
e) tarifele la nivel de gros sau la nivel cu amănuntul
practicate, după caz, pentru asigurarea serviciilor din sfera
serviciului universal și a eventualelor servicii suplimentare;
f) calitatea serviciilor;
g) facilitățile puse la dispoziția utilizatorilor finali cu handicap
pentru a le asigura condiții echivalente de acces la serviciile
incluse în sfera serviciului universal;
h) alte criterii prevăzute în caietul de sarcini.
(5) Pe baza criteriilor prevăzute la alin. (4), comisia de licitație
completează grila de punctaj, în conformitate cu documentația
licitației, pentru fiecare ofertant.
(6) Comisia de licitație va declara câștigătoare oferta care a
întrunit cel mai mare număr de puncte, pe baza grilei de punctaj.
(7) Rezultatul licitației se consemnează într-un proces-verbal,
care se aprobă de președintele ANCOM.
(8) ANCOM va transmite simultan tuturor ofertanților o
înștiințare privind rezultatul licitației.
(9) Ofertanții a căror ofertă nu a fost declarată câștigătoare
vor fi informați cu privire la motivele care au stat la baza
respingerii propriei oferte sau cu privire la motivele care au
determinat desemnarea unei alte oferte ca fiind câștigătoare.
Art. 51. — (1) Persoanele interesate pot depune contestație
privind rezultatul licitației, în termen de 5 zile lucrătoare de la
primirea înștiințării prevăzute la art. 50 alin. (8). Contestația
trebuie întocmită în scris și depusă la sediul central al ANCOM
de către un reprezentant al solicitantului, sub luare de
semnătură, sau transmisă prin serviciul de trimitere
recomandată cu confirmare de primire.
(2) În termen de 10 zile lucrătoare de la data depunerii
contestațiilor, o comisie desemnată de președintele ANCOM prin
decizie, cu respectarea condițiilor prevăzute la art. 39, formată
din alte persoane decât cele care au făcut parte din comisia de
licitație, soluționează contestațiile și încheie un proces-verbal,

MONITORUL OFICIAL AL ROMÂNIEI, PARTEA I, Nr. 39/17.I.2011
aprobat de președintele ANCOM. Rezultatul se comunică în
scris contestatarilor.
(3) Pe baza rezultatelor licitației, comisia de licitație sau,
respectiv, comisia de soluționare a contestațiilor elaborează
proiectul deciziei de desemnare a furnizorului de serviciu
universal, pe care îl supune spre aprobare președintelui
ANCOM.
Art. 52. — În cazul în care comisia de licitație sau comisia
de soluționare a contestațiilor constată, în urma analizării
ofertelor, că niciunul dintre ofertanți nu îndeplinește condițiile
pentru a fi desemnat ca furnizor de serviciu universal, licitația
se poate repeta după trecerea a cel puțin 15 zile de la data
procesului-verbal de constatare a rezultatului licitației sau,
respectiv, a procesului-verbal de soluționare a contestației ori
se poate proceda la desemnarea din oficiu a furnizorului de
serviciu universal, în conformitate cu prevederile cap. IV.
CAPITOLUL IV
Desemnarea din oficiu
Art. 53. — (1) ANCOM poate desemna din oficiu un furnizor
de rețele sau de servicii de comunicații electronice ca furnizor de
serviciu universal în cazurile prevăzute la art. 49 și 52.
(2) Desemnarea din oficiu a furnizorului de serviciu universal
se realizează prin decizie a președintelui ANCOM, cu
respectarea procedurii de consultare prevăzute la art. 50 din
Ordonanța de urgență a Guvernului nr. 79/2002, aprobată cu
modificări și completări prin Legea nr. 591/2002, cu modificările
și completările ulterioare.
Art. 54. — (1) În vederea desemnării din oficiu a furnizorului
de serviciu universal, președintele ANCOM stabilește, prin
decizie, o comisie de evaluare care îndeplinește condițiile
prevăzute la art. 39.
(2) Comisia de evaluare propune desemnarea unui furnizor
de rețele sau de servicii de comunicații electronice ca furnizor de
serviciu universal pe baza unuia ori a mai multor criterii dintre
cele prevăzute la art. 50 alin. (4), precum și, dacă este cazul,
pe baza altor criterii relevante, cu respectarea principiului
eficienței, în special din punctul de vedere al costurilor,
obiectivității, transparenței și al nediscriminării.
CAPITOLUL V
Compensarea costului net al furnizării serviciilor din sfera
serviciului universal și mecanismul de finanțare
Art. 55. — (1) Dacă în urma calculării costului net al furnizării
serviciilor din sfera serviciului universal potrivit dispozițiilor
art. 12, 20 sau 33, ANCOM constată că furnizarea serviciilor din
sfera serviciului universal constituie o sarcină injustă pentru
furnizorul de serviciu universal, poate decide, la cererea
acestuia, compensarea costului net determinat de furnizarea
serviciilor pentru care a fost desemnat.
(2) Cererea prevăzută la alin. (1) se transmite anual,
împreună cu situația privind costurile, veniturile și capitalul
angajat aferente furnizării serviciilor din sfera serviciului
universal și a serviciilor conexe, cu respectarea dispozițiilor
art. 13, 21 sau 34.
(3) În toate cazurile, când este vorba despre desemnări prin
licitație publică deschisă, potrivit cap. III, costul net al furnizării
serviciilor din sfera serviciului universal compensat nu poate
depăși suma stabilită în propunerea economică a furnizorului de
serviciu universal.

13

(4) În cazul desemnării din oficiu, se poate compensa costul
net al furnizării serviciilor din sfera serviciului universal
determinat de ANCOM, potrivit alin. (1).
(5) ANCOM decide cu privire la compensarea costului net și,
dacă este cazul, cu privire la suma ce urmează a fi compensată,
în termen de 90 de zile de la primirea unei cereri în condițiile
prezentului articol.
Art. 56. — Compensarea costului net al furnizării serviciilor
din sfera serviciului universal se bazează pe resurse financiare
provenite din contribuțiile furnizorilor de rețele publice de
comunicații electronice și ale furnizorilor de servicii de telefonie
destinate publicului, ce vor fi administrate de ANCOM, fiind
evidențiate în mod distinct în cadrul bugetului de venituri și
cheltuieli al instituției.
Art. 57. — (1) Pentru necesitățile de finanțare a serviciului
universal, ANCOM percepe de la furnizorii de rețele publice de
comunicații electronice și de la furnizorii de servicii de telefonie
destinate publicului cu o cifră de afaceri înregistrată în anul
precedent mai mare sau egală cu 3.000.000 de euro o
contribuție direct proporțională cu cifra lor de afaceri.
(2) În vederea determinării cuantumului contribuției, din cifra
de afaceri se scad în prealabil veniturile provenite din furnizarea
accesului pe piața de gros, inclusiv din serviciile de
interconectare și din serviciile de roaming, precum și din
furnizarea serviciilor de retransmisie a programelor audiovizuale
pe piața cu amănuntul.
(3) Necesarul total de finanțare al serviciului universal se
stabilește anual prin însumarea costurilor nete rezultate în
condițiile prezentei decizii.
(4) Cifra de afaceri este cea prevăzută în situațiile financiare
anuale întocmite pentru anul anterior celui pentru care se
datorează contribuția.
(5) Persoanele obligate la plata contribuției se stabilesc în
funcție de cuantumul cifrei de afaceri calculat în euro la cursul
de schimb valutar mediu al anului în care a fost realizată cifra de
afaceri, comunicat de Banca Națională a României.
(6) Persoanele obligate la plata contribuției sunt cele care au
calitatea de furnizor de rețele publice de comunicații electronice
sau de furnizor de servicii de telefonie destinate publicului la
data de 31 decembrie a anului anterior celui pentru care se
datorează contribuția.
(7) În vederea determinării cuantumului contribuțiilor
individuale datorate de furnizorii prevăzuți la alin. (1), aceștia
sunt obligați să transmită ANCOM, până la data de 30 iunie, o
situație în care să fie evidențiate veniturile realizate în anul
anterior din furnizarea accesului pe piața de gros, inclusiv din
serviciile de interconectare și din serviciile de roaming, precum
și din furnizarea serviciilor de retransmisie a programelor
audiovizuale pe piața cu amănuntul.
(8) În situația în care furnizorii prevăzuți la alin. (1) nu
transmit declarațiile pe propria răspundere în condițiile alin. (7),
la determinarea cuantumului contribuțiilor individuale se ia în
calcul întreaga cifră de afaceri a acestora.
Art. 58. — (1) În vederea determinării furnizorilor obligați la
plata contribuției, precum și în vederea stabilirii cuantumului
contribuției, furnizorii de rețele publice de comunicații electronice
și furnizorii de servicii de telefonie destinate publicului pot solicita
luarea în considerare a veniturilor rezultate exclusiv din
furnizarea de rețele sau servicii de comunicații electronice, în
locul cifrei de afaceri prevăzute în situațiile financiare anuale

14

MONITORUL OFICIAL AL ROMÂNIEI, PARTEA I, Nr. 39/17.I.2011

întocmite pentru anul anterior celui pentru care se datorează
contribuția.
(2) În vederea stabilirii veniturilor rezultate exclusiv din
furnizarea de rețele sau servicii de comunicații electronice,
furnizorii sunt obligați să țină contabilitatea în mod distinct în
ceea ce privește veniturile obținute din aceste activități, în
același mod în care acest lucru s-ar realiza dacă aceste activități
ar fi desfășurate de entități cu personalitate juridică distinctă.
(3) Certificarea veniturilor prevăzute la alin. (2), precum și a
veniturilor realizate din furnizarea accesului pe piața de gros,
inclusiv din serviciile de interconectare și din serviciile de
roaming, precum și din furnizarea serviciilor de retransmisie a
programelor audiovizuale pe piața cu amănuntul, se va realiza
de un auditor independent, în condițiile stabilite de ANCOM.
Art. 59. — Procedura de aplicare a prevederilor art. 57 și 58
se stabilește prin decizie a președintelui ANCOM.
Art. 60. — (1) Cuantumul contribuțiilor individuale datorate
de furnizorii prevăzuți la art. 57 alin. (1) se stabilește anual, prin
decizie a președintelui ANCOM, în termen de 30 de zile de la
data stabilirii necesarului de finanțare determinat potrivit art. 57
alin. (3).
(2) Plata contribuției se efectuează în termen de 45 de zile de
la comunicarea deciziei prevăzute la alin. (1).
Art. 61. — Furnizorilor de serviciu universal li se virează
suma ce constituie costul net al furnizării serviciilor incluse în
sfera serviciului universal pentru care au fost desemnați în
termen de 7 luni de la primirea unei cereri realizate cu
respectarea tuturor condițiilor stabilite la art. 55.
CAPITOLUL VI
Dispoziții speciale, tranzitorii și finale
Art. 62. — Calitatea de furnizor de serviciu universal poate fi
retrasă, prin decizie a președintelui ANCOM, în cazul în care
furnizorul de serviciu universal se face vinovat de
nerespectarea, în mod grav sau repetat, a obligațiilor, condițiilor,
standardelor, regulilor, procedurilor și a termenelor prevăzute în
sarcina furnizorului de serviciu universal prin decizia de
desemnare.

Art. 63. — Calitatea de furnizor de serviciu universal
încetează în următoarele cazuri:
a) ca urmare a încetării dreptului de a furniza rețelele și
serviciile de comunicații electronice pentru care a fost desemnat
furnizor de serviciu universal, potrivit art. 2 alin. (3);
b) la expirarea perioadei pentru care a fost desemnat;
c) ca urmare a retragerii acestei calități de către ANCOM în
condițiile prevăzute la art. 62;
d) în cazul în care furnizorul de serviciu universal se află în
imposibilitatea obiectivă de a furniza serviciile pentru care a fost
desemnat, din motive neimputabile acestuia, pentru o perioadă
mai lungă de 90 de zile de la primirea unei notificări din partea
ANCOM cu privire la limitarea parțială sau totală a accesului
utilizatorilor finali la serviciile furnizate și la cauzele care
determină limitarea.
Art. 64. — Obligațiile impuse furnizorilor de serviciu universal
potrivit dispozițiilor Deciziei președintelui Autorității Naționale de
Reglementare în Comunicații nr. 1.074/EN/2004 privind
implementarea serviciului universal în sectorul comunicațiilor
electronice, cu modificările și completările ulterioare, în urma
aplicării procedurilor de desemnare prin licitație, își produc
efectele, până la încetarea acestora, în limitele și în condițiile
stabilite prin deciziile de desemnare a furnizorilor de serviciu
universal.
Art. 65. — Dispozițiile prevăzute la art. 57—60 se aplică de
la data stabilită prin decizie a președintelui ANCOM.
Art. 66. — Anexele nr. 1 și 2 fac parte integrantă din prezenta
decizie.
Art. 67. — (1) Prezenta decizie se publică în Monitorul Oficial
al României, Partea I, și intră în vigoare la 3 zile de la publicare.
(2) La data intrării în vigoare a prezentei decizii se abrogă
Decizia președintelui Autorității Naționale de Reglementare în
Comunicații nr. 1.074/EN/2004 privind implementarea serviciului
universal în sectorul comunicațiilor electronice, publicată în
Monitorul Oficial al României, Partea I, nr. 750 din 18 august
2004, cu modificările și completările ulterioare.

Președintele Autorității Naționale pentru Administrare și Reglementare în Comunicații,
Marius Cătălin Marinescu
București, 4 ianuarie 2011.
Nr. 7.
ANEXA Nr. 1

S TAT I S T I C A

cererilor de asigurare a conectării și accesului la un punct fix la rețeaua publică de telefonie
care nu au putut fi satisfăcute în condiții comerciale
în perioada ....................... — .......................
depuse la ................................
(denumirea furnizorului)
Nr.
crt.

Județul

Comuna/Orașul/Municipiul
de care aparține localitatea

Localitatea

Numele și prenumele
solicitantului

Adresa

Datele de contact

Data depunerii
cererii

...................................................................................
(numele, prenumele, funcția și semnătura persoanei autorizate,
precum și ștampila furnizorului)

MONITORUL OFICIAL AL ROMÂNIEI, PARTEA I, Nr. 39/17.I.2011

15
ANEXA Nr. 2

CERERE*)
de desemnare ca furnizor
A. Date necesare identificării solicitantului și comunicării eficiente cu acesta

*) Cererea este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 39/17.I.2011

B. Descrierea serviciilor din sfera serviciului universal
pe care solicitantul intenționează să le furnizeze în calitate
de furnizor de serviciu universal:
B.1. Furnizarea accesului și conectarea la un punct fix la
o rețea publică de telefonie și asigurarea accesului la un punct
fix la serviciile de telefonie destinate publicului
B.2. Accesul la telefoanele publice cu plată
B.3. Serviciul de informații privind abonații
B.4. Punerea la dispoziție a registrelor abonaților.
C. Localitatea/localitățile pentru care se solicită
desemnarea ca furnizor de serviciu universal, pentru
furnizarea accesului și conectarea la un punct fix la o rețea
publică de telefonie, a accesului la un punct fix la servicii de
telefonie destinate publicului sau pentru furnizarea
accesului la telefoane publice cu plată (în cazul în care
spațiul nu este suficient, se va prezenta o anexă la cererea
de desemnare):
D. La prezenta cerere de desemnare ca furnizor de
serviciu universal sunt anexate următoarele documente:
certificat constatator emis de Oficiul Național al Registrului
Comerțului privind inexistența unei proceduri de dizolvare

voluntară, judiciară sau ca urmare a aplicării procedurilor de
insolvență, unei proceduri de reorganizare judiciară ori a unei
proceduri de concordat preventiv;
copii ale situațiilor financiare anuale pentru ultimii 3 ani
sau pentru toată perioada scursă de la înființare, în cazul în care
aceasta este mai mică de 3 ani, depuse la organele competente
la care se înregistrează, potrivit legislației în vigoare;
propunerea tehnică împreună cu descrierea detaliată a
mijloacelor tehnologice, materiale și umane pe baza cărora
solicitantul va asigura furnizarea serviciilor din sfera serviciului
universal pentru care solicită desemnarea;
propunerea financiară împreună cu justificarea eventualelor
pierderi determinate de furnizarea serviciilor din sfera serviciului
universal pentru care solicită desemnarea;
alte documente solicitate prin documentația licitației.
E. Subsemnatul, ......................................... reprezentant
legal al solicitantului, declar pe propria răspundere,
cunoscând prevederile art. 292 din Codul penal privind
infracțiunea de fals în declarații, că toate datele și
informațiile cuprinse în prezenta cerere și în documentele
anexate sunt corecte și complete.

Data completării:
Semnătura reprezentantului legal și ștampila solicitantului

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 39/17.I.2011 conține 16 pagini.

Prețul: 3,20 lei

&JUYDGY|449237]
ISSN 1453—4495

