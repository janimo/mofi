Anul 179 (XXIII) — Nr. 441

PARTEA I

LEGI, DECRETE, HOTĂRÂRI ȘI ALTE ACTE

Joi, 23 iunie 2011

SUMAR

Nr.

Pagina
HOTĂRÂRI ALE SENATULUI

39. — Hotărâre privind alegerea unui reprezentant al
societății civile în Consiliul Superior al Magistraturii ......

2

DECIZII ALE CURȚII CONSTITUȚIONALE
Decizia nr. 351 din 22 martie 2011 referitoare la excepția de
neconstituționalitate a dispozițiilor pct. 4 al articolului
unic din Legea nr. 295/2002 pentru aprobarea
Ordonanței Guvernului nr. 5/2001 privind procedura
somației de plată, ale Ordonanței Guvernului
nr. 5/2001, în ansamblul său, precum și, în special, a
dispozițiilor art. 1, art. 4 alin. (2), art. 6 alin. (1), (2) și
(4), art. 8 alin. (1) și (2) și ale art. 10 din această
ordonanță ..................................................................

2–4

HOTĂRÂRI ALE GUVERNULUI ROMÂNIEI
595.

— Hotărâre pentru modificarea și completarea unor
anexe la Hotărârea Guvernului nr. 1.356/2001 privind
atestarea domeniului public al județului Neamț,
precum și al municipiilor, orașelor și comunelor din
județul Neamț ............................................................

5–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
148.

— Ordin al ministrului agriculturii și dezvoltării rurale
pentru modificarea și completarea Ordinului ministrului
agriculturii și dezvoltării rurale nr. 694/2008 privind
condițiile de recunoaștere a organizațiilor de
producători și a grupurilor de producători recunoscute
preliminar în sectorul fructe și legume, precum și
modul de accesare a sprijinului financiar de către
acestea ......................................................................

8–9

Nr.

Pagina

213. — Ordin al președintelui Autorității Naționale pentru
Cetățenie pentru aprobarea Regulamentului privind
organizarea și desfășurarea examenului de promovare
a personalului de specialitate juridică, cu funcții de
execuție, asimilat judecătorilor și procurorilor,
din cadrul Autorității Naționale pentru Cetățenie ......

9–11

1.064. — Ordin al ministrului sănătății privind completarea
Ordinului ministrului sănătății nr. 232/2011 pentru
aprobarea condițiilor privind redistribuirea personalului
de specialitate medico-sanitar și auxiliar sanitar din
cadrul unităților sanitare propuse a fi reorganizate în
cămine pentru persoane vârstnice, care nu a fost
preluat de acestea, în alte unități sanitare..................

11

1.284/27/160. — Ordin al ministrului economiei, comerțului și
mediului de afaceri, al președintelui Autorității Naționale
de Reglementare în Domeniul Energiei și al președintelui
Agenției Naționale pentru Resurse Minerale privind
valorificarea cantităților de gaze naturale pe piața internă
și unele măsuri pentru întărirea disciplinei în sectorul
gazelor naturale ..............................................................

12–15

2.223. — Ordin al președintelui Agenției Naționale de
Administrare Fiscală privind modificarea Ordinului
președintelui Agenției Naționale de Administrare
Fiscală nr. 2.156/2011 pentru instituirea unor măsuri
speciale privind importul produselor energetice de tipul
benzinelor și motorinelor ............................................

16

2

MONITORUL OFICIAL AL ROMÂNIEI, PARTEA I, Nr. 441/23.VI.2011

H O T Ă R Â R I A L E S E N AT U L U I
PARLAMENTUL ROMÂNIEI
S E N AT U L

HOTĂRÂRE
privind alegerea unui reprezentant al societății civile
în Consiliul Superior al Magistraturii
Având în vedere Decizia Curții Constituționale nr. 54 din 25 ianuarie 2011
referitoare la sesizarea de neconstituționalitate a Hotărârii Plenului Senatului nr. 31
din 15 decembrie 2010 privind alegerea celor doi reprezentanți ai societății civile
în Consiliul Superior al Magistraturii,
în temeiul dispozițiilor art. 133 alin. (2) lit. b) și alin. (4) din Constituția
României, republicată, precum și ale art. 19 și 20 din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
Senatul adoptă prezenta hotărâre.
Articol unic. — Senatul alege în calitate de reprezentant al societății civile în
Consiliul Superior al Magistraturii pe doamna Georgiana Camelia Iorgulescu pentru
un mandat de 6 ani, ce va expira la data de 6 ianuarie 2017.
Această hotărâre a fost adoptată de Senat în ședința din 22 iunie 2011, cu
respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 22 iunie 2011.
Nr. 39.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 351
din 22 martie 2011

referitoare la excepția de neconstituționalitate a dispozițiilor pct. 4 al articolului unic
din Legea nr. 295/2002 pentru aprobarea Ordonanței Guvernului nr. 5/2001 privind procedura
somației de plată, ale Ordonanței Guvernului nr. 5/2001, în ansamblul său, precum și, în special,
a dispozițiilor art. 1, art. 4 alin. (2), art. 6 alin. (1), (2) și (4), art. 8 alin. (1) și (2) și ale art. 10
din această ordonanță
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor Ordonanței Guvernului nr. 5/2001 privind
procedura somației de plată, excepție ridicată de Societatea
Comercială ăMedia Mall” — S.R.L. din București în Dosarul
nr. 12.890/300/2010 al Judecătoriei Sectorului 2 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.

MONITORUL OFICIAL AL ROMÂNIEI, PARTEA I, Nr. 441/23.VI.2011
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2010, pronunțată în Dosarul
nr. 12.890/300/2010, Judecătoria Sectorului 2 București a
sesizat Curtea Constituțională cu excepția de
neconstituționalitate a dispozițiilor Ordonanței Guvernului
nr. 5/2001, excepție ridicată de Societatea Comercială ăMedia
Mall” — S.R.L. din București într-o cauză civilă având ca obiect
o somație de plată.
În motivarea excepției de neconstituționalitate autorul
acesteia susține, în esență, că prevederile Ordonanței
Guvernului nr. 5/2001 instituie o procedură extrem de rapidă,
care nu asigură garanțiile procesuale constituționale și
convenționale privind dreptul la apărare, obiectivitatea,
imparțialitatea și previzibilitatea, precum și obligativitatea
instanței de judecată de aflare a adevărului, ătratamentul”
procesual aplicabil eventualului debitor fiind — în mod evident și
nejustificat, cu încălcarea limitelor prevăzute de art. 53 din
Constituție — ătotal defavorabil prin comparație cu partea
adversă, pretinsul creditor”.
Punctual, autorul excepției arată că dispozițiile pct. 4 al
articolului unic din Legea nr. 295/2002, care abrogă art. 11 din
Ordonanța Guvernului nr. 5/2001, ăfac inexistentă egalitatea în
drepturi dintre creditor și debitor, imposibilă exercitarea dreptului
la apărare al debitorului și restrângerea exercițiului drepturilor
acestuia, fără nicio justificare constituțională”.
În continuare, arată că dispozițiile art. 1 alin. (1), ale art. 4
alin. (2) și ale art. 6 alin. (1) și (2) din Ordonanța Guvernului
nr. 5/2001 contravin art. 24 alin. (1), art. 44 alin. (1) și art. 136
alin. (1) și (5) din Constituție, ăîntrucât posibilitatea soluționării
cererii creditorului numai pe baza actelor depuse și a explicațiilor
date de părți împiedică exercitarea dreptului la apărare și
asigurarea dreptului la un proces echitabil, iar emiterea unui titlu
executoriu în urma unui proces sumar și executarea acestuia
încalcă reglementarea constituțională a dreptului la proprietate”.
De asemenea, textele criticate contravin art. 20 alin. (2) din
Constituție, fiind în neconcordanță cu art. 6 paragraful 1 din
Convenția pentru apărarea drepturilor omului și a libertăților
fundamentale, întrucât nu asigură dreptul la un proces echitabil
pentru toate părțile. Totodată, art. 1 alin. (2) încalcă art. 44
alin. (1) și art. 136 alin. (1) și (5) din Constituție, ădeoarece
prevăd actualizarea majorărilor și penalităților cu rata inflației,
indiferent dacă prin cererea creditorului s-a solicitat sau nu acest
lucru”; art. 6 alin. (4) este contrar art. 24 alin. (1), art. 44 alin. (1)
și art. 136 alin. (1) și (5) din Constituție, ăavând în vedere că
înmânarea de îndată a ordonanței echivalează cu pronunțarea
judecătorului înainte de a se administra orice probe”; art. 8
alin. (1) contravine art. 24 alin. (1) și art. 126 alin. (2) din Legea
fundamentală, ăîntrucât se face trimitere la exercitarea căii de
atac sau a unei acțiuni în justiție de sine stătătoare, care nu este
prevăzută de Codul de procedură civilă”, iar alin. (2) al aceluiași
articol stabilește numai competența, iar nu și conținutul cererii în
anulare, precum și limitele în care poate fi atacată ordonanța
emisă de judecător; art. 10 contravine art. 24 alin. (1) și art. 126
alin. (2) din Constituție, ădeoarece nu exclude posibilitatea
formulării contestației la executare alternativ, simultan sau
ulterior cererii de anulare”. Mai arată că executarea silită în
temeiul titlului executoriu emis potrivit ordonanței ăpoate fi privită
ca o atingere adusă patrimoniului debitorului și ca o măsură
nelegală constând în diminuarea acestui patrimoniu pentru
realizarea abuzivă a creditorului”.
Judecătoria Sectorului 2 București opinează că excepția
este neîntemeiată.

3

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile Ordonanței
Guvernului nr. 5/2001 privind procedura somației de plată. În
realitate, astfel cum reiese din considerentele încheierii de
sesizare și din motivarea autorului excepției, obiect al excepției
îl constituie dispozițiile pct. 4 al articolului unic din Legea nr.
295/2002 pentru aprobarea Ordonanței Guvernului nr. 5/2001
privind procedura somației de plată, ale Ordonanței Guvernului
nr. 5/2001, în ansamblul său, precum și, în special, a dispozițiilor
art. 1, art. 4 alin. (2), art. 6 alin. (1), (2) și (4), art. 8 alin. (1) și (2)
și ale art. 10 din această ordonanță. Ordonanța Guvernului nr.
5/2001 privind procedura somației de plată a fost publicată în
Monitorul Oficial al României, Partea I, nr. 422 din 30 iulie 2001
și a fost aprobată cu modificări și completări prin Legea nr.
295/2002, publicată în Monitorul Oficial al României, Partea I,
nr. 380 din 5 iunie 2002. Textele criticate au următorul cuprins:
— Art. 1: ă(1) Procedura somației de plată se desfășoară, la
cererea creditorului, în scopul realizării de bunăvoie sau prin
executare silită a creanțelor certe, lichide și exigibile ce
reprezintă obligații de plată a unor sume de bani, asumate prin
contract constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege și care atestă drepturi și
obligații privind executarea anumitor servicii, lucrări sau orice
alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective.”;
— Art. 4 alin. (2): ă(2) În toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
[...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;

4

MONITORUL OFICIAL AL ROMÂNIEI, PARTEA I, Nr. 441/23.VI.2011

— Art. 8 alin. (1) și (2): ă(1)Împotriva ordonanței prevăzute la
art. 6 alin. (2) debitorul poate formula cererea în anulare, în
termen de 10 zile de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.”;
— Art. 10: ă(1) Cel interesat poate face contestație la
executare, potrivit dispozițiilor Codului de procedură civilă.
(2) Prin contestația la executare debitorul poate invoca
apărări de fond împotriva titlului executoriu, cu excepția cazului
în care a formulat, potrivit art. 8, cerere în anulare împotriva
ordonanței de admitere a cererii creditorului.”
În susținerea neconstituționalității acestor texte de lege,
autorul excepției invocă încălcarea prevederilor constituționale
ale art. 16 alin. (1) privind egalitatea cetățenilor în fața legii și a
autorităților publice, fără privilegii și fără discriminări; art. 21
alin. (1) și (2) referitoare la dreptul persoanei de a se adresa
justiției pentru apărarea drepturilor, libertăților și intereselor
legitime; art. 24 alin. (1) referitor la dreptul la apărare; art. 44
alin. (1) referitor la garantarea dreptului de proprietate; art. 53
privind restrângerea exercițiului unor drepturi sau al unor
libertăți; art. 126 alin. (2) potrivit căruia competența instanțelor
de judecată și procedura de judecată sunt stabilite numai prin
lege; art. 136 alin. (1) și (5) conform cărora proprietatea este
publică și privată, cea privată fiind inviolabilă, în condițiile legii
organice. De asemenea, este invocată încălcarea art. 20
alin. (2) din Constituție, coroborat cu art. 6 paragraful 1 din
Convenția pentru apărarea drepturilor omului și a libertăților
fundamentale, care consacră dreptul persoanei la judecarea în
mod echitabil, în mod public și într-un termen rezonabil a cauzei
sale de către o instanță independentă și imparțială, instituită de
lege.
Examinând excepția de neconstituționalitate, Curtea reține
că dispozițiile considerate a fi neconstituționale au mai făcut
obiectul controlului de constituționalitate, în raport cu critici
identice, Curtea statuând că aceasta este neîntemeiată, în acest
sens fiind, spre exemplu, Decizia nr. 448 din 15 aprilie 2010,
publicată în Monitorul Oficial al României, Partea I, nr. 377 din
8 iunie 2010, Decizia nr. 1.148 din 4 decembrie 2007, publicată
în Monitorul Oficial al României, Partea I, nr. 4 din 3 ianuarie
2008, sau prin Decizia nr. 1.201 din 13 decembrie 2007,

publicată în Monitorul Oficial al României, Partea I, nr. 60 din
25 ianuarie 2008.
Cu acele prilejuri, Curtea a statuat că Ordonanța Guvernului
nr. 5/2001 reglementează o procedură specială și accelerată,
derogatorie de la normele procedurii civile, care urmărește
recuperarea într-un timp cât mai scurt a creanțelor certe, lichide
și exigibile, ce reprezintă obligații contractuale de plată a unor
sume de bani. Acest caracter special al procedurii a determinat
limitarea mijloacelor de probă utilizabile la înscrisuri, în prima
fază, completate ulterior cu explicațiile și lămuririle date de părți,
limitarea fiind deopotrivă valabilă pentru ambele părți, în condiții
identice pentru exercitarea dreptului la apărare. Celelalte
aspecte ale raporturilor juridice dintre părți urmează a fi
rezolvate conform reglementărilor din dreptul comun. Modul în
care instanțele judecătorești admit sau resping cererile de
probațiune reprezintă o problemă de aplicare, iar nu de
constituționalitate a textului de lege. Împotriva hotărârii de
respingere a cererii în anulare debitorul poate declara recurs,
care se judecă conform normelor dreptului comun, iar împotriva
titlului executoriu poate formula contestație la executare, potrivit
normelor Codului de procedură civilă.
De asemenea, referitor la critica de neconstituționalitate
îndreptată împotriva dispozițiilor pct. 4 al articolului unic din
Legea nr. 295/2002, Curtea Constituțională a statuat că, potrivit
art. 721 din Codul de procedură civilă, dispozițiile codului
alcătuiesc procedura de drept comun în materie civilă și
comercială, aplicându-se în materiile prevăzute de alte legi în
măsura în care acestea nu cuprind dispoziții potrivnice.
Totodată, Curtea a constatat că, în urma modificărilor aduse prin
legea de aprobare, Ordonanța Guvernului nr. 5/2001 conține
reglementări în sensul aplicării regulilor procedurale de drept
comun doar în cazuri exprese, acolo unde legiuitorul a
considerat necesară trimiterea directă la prevederile aplicabile
din Codul de procedură civilă, astfel că, din acest punct de
vedere, caracterul superfluu al reglementării abrogate este
evident.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor pct. 4 al articolului unic din Legea nr. 295/2002
pentru aprobarea Ordonanței Guvernului nr. 5/2001 privind procedura somației de plată, ale Ordonanței Guvernului nr. 5/2001, în
ansamblul său, precum și, în special, a dispozițiilor art. 1, art. 4 alin. (2), art. 6 alin. (1), (2) și (4), art. 8 alin. (1) și (2) și ale art. 10
din această ordonanță, excepție ridicată de Societatea Comercială ăMedia Mall” — SRL din București în Dosarul
nr. 12.890/300/2010 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 441/23.VI.2011

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea unor anexe la Hotărârea Guvernului nr. 1.356/2001
privind atestarea domeniului public al județului Neamț, precum și al municipiilor,
orașelor și comunelor din județul Neamț
În temeiul prevederilor art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 1.356/2001 privind
atestarea domeniului public al județului Neamț, precum și al
municipiilor, orașelor și comunelor din județul Neamț, publicată
în Monitorul Oficial al României, Partea I, nr. 628 și 628 bis din
23 august 2002, cu modificările și completările ulterioare, se
modifică și se completează după cum urmează:
1. La anexa nr. 3 ăLista-inventar cuprinzând bunurile
care alcătuiesc domeniul public al municipiului Roman”,
secțiunea I ăBunuri imobile se modifică și se completează
după cum urmează:
a) se abrogă pozițiile: 197, 198, 314, 315 și 334.
b) se modifică următoarele poziții:
— la poziția nr. 202, coloana 2 va avea următorul cuprins:
ăStrada Teiului”;
— la poziția nr. 217, coloana 2 va avea următorul cuprins:
ăStrada Cucutei”;
— la poziția nr. 221, coloana 2 va avea următorul cuprins:
ăFundătura Cânepii”;
— la poziția nr. 225, coloana 2 va avea următorul cuprins:
ăstrada Izvor”;
— la poziția nr. 238, coloana 2 va avea următorul cuprins:
ătrecătoarea Salciei”;
— la poziția nr. 240, coloana 2 va avea următorul cuprins:
ătrecătoarea Moldovei”;
— la poziția nr. 241, coloana 2 va avea următorul cuprins:
ătrecătoarea Izvor”;
— la poziția nr. 296, coloana 2 va avea următorul cuprins:
ăstrada Mihail Jora”;
— la poziția nr. 305, coloana 3 va avea următorul cuprins:
ăS = 29.600 mp”;
— la poziția nr. 307, coloana 2 va avea următorul cuprins:
ăstrada Martir Horia”;
— la poziția nr. 311, coloana 2 va avea următorul cuprins:
ăstrada Panait Moșoiu”;
— la poziția nr. 331, coloana 2 va avea următorul cuprins:
ăpiața Roman Vodă”;
— la poziția nr. 333, coloana 2 va avea următorul cuprins:
ăstrada Soldat Porojan”;
— la poziția nr. 344, coloana 2 va avea următorul cuprins:
ăscuarul Republicii”;
— la poziția nr. 363, coloana 2 va avea următorul cuprins:
ăstrada Mihail Zirra”;
c) după poziția nr. 393 se introduc opt noi poziții, pozițiile
nr. 394—401, prevăzute în anexa nr. 1.

2. La anexa nr. 14 ăLista-inventar cuprinzând bunurile
care alcătuiesc domeniul public al comunei Borca”,
secțiunea I ăBunuri imobile” se modifică și se completează
după cum urmează:
a) la poziția nr. 34, coloana 3 va avea următorul cuprins:
ă29,55 km”, iar coloana 5 va avea următorul cuprins: ă576.314”;
b) după poziția nr. 143 se introduc trei noi poziții, pozițiile
nr. 144—146, prevăzute în anexa nr. 2.
3. La anexa nr. 18 ăLista-inventar cuprinzând bunurile
care alcătuiesc domeniul public al comunei Brusturi”, la
secțiunea I ăBunuri imobile” se modifică următoarele
poziții:
— la poziția nr. 35, coloana 2 va avea următorul cuprins:
ăTeren de sport”;
— la poziția nr. 36, coloana 2 va avea următorul cuprins:
ăTeren aferent stației de tratare a apei + puțuri”;
— la poziția nr. 37, coloana 2 va avea următorul cuprins:
ăTeren aferent stației de epurare”;
— la poziția nr. 38, coloana 2 va avea următorul cuprins:
ăTeren aferent rezervor apă + drum acces”, iar coloana 3 va
avea următorul cuprins: ăSuprafața = 4.500 mp, sat Brusturi,
tarlaua 20, parcela 244, învecinat cu: N — drum de acces la
izlaz comunal, E — limită loturi proprietari, S — limită loturi
proprietari și V — limită loturi proprietari”.
4. La anexa nr. 37 ăLista-inventar cuprinzând bunurile
care alcătuiesc domeniul public al comunei Hangu”,
secțiunea I ăBunuri imobile” se completează cu o nouă
poziție, poziția nr. 64, prevăzută în anexa nr. 3.
5. La anexa nr. 53 ăLista-inventar cuprinzând bunurile
care alcătuiesc domeniul public al comunei Războieni”, la
secțiunea I ăBunuri imobile” se modifică și se completează
după cum urmează:
a) la poziția nr. 43, coloana 3 va avea următorul cuprins:
ă20,472 km”, iar coloana 5 va avea următorul cuprins:
ă503.678,11”;
b) după poziția nr. 56 se introduce o nouă poziție, poziția
nr. 57, prevăzută în anexa nr. 4.
6. La anexa nr. 77 ăInventarul bunurilor care aparțin
domeniului public al comunei Dochia”, secțiunea I ăBunuri
imobile” se completează cu trei noi poziții, pozițiile 47—49,
prevăzute în anexa nr. 5.
Art. II. — Anexele nr. 1—5 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
p. Ministrul administrației și internelor,
Ioan Dascălu,
secretar de stat
București, 8 iunie 2011.
Nr. 595.

6

MONITORUL OFICIAL AL ROMÂNIEI, PARTEA I, Nr. 441/23.VI.2011
ANEXA Nr. 1

Completări la Lista-inventar cuprinzând bunurile care alcătuiesc domeniul public al municipiului Roman
Nr.
crt.

Codul
de
clasificare

Denumirea bunului

Elementele de identificare

Anul dobândirii
sau, după caz,
al dării în folosință

Valoarea
de inventar
— lei —

Situația juridică actuală

0

1

2

3

4

5

6

81.873

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

160.729

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

69.485

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

13.897

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

13.897

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

13.897

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

13.897

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

138.911

Domeniul public
al municipiului Roman,
conform Hotărârii
Consiliului Local Roman
nr. 39/31.03.2011

394.

395.

396.

397.

398.

399.

400.

401.

—

1.3.7.1.

1.3.7.2.

1.3.7.1.

1.3.7.1.

1.3.7.1.

1.3.7.1.

1.3.7.2.

Teren groapă de
gunoi

Strada Mărului

S = 74.426 mp
Str. Colectorului

S = 8.100 mp, L = 900 m, de la
Str. Narciselor la Str. Ocniței

Str. Sublocotenent S = 3.500 mp, L = 430 m, de la
Fănel Ciupitu
str. V. Lupu la Str. Victoriei

Aleea Matei Millo

Aleea Florilor

Aleea Moldovei

S = 700 mp, L = 100 m, de la
str. Matei Millo la Zăvoi

S = 700 mp, L = 100 m, de la
str. Matei Millo la Zăvoi

S = 700 mp, L = 100 m, de la
str. Matei Millo la Zăvoi

Aleea Luncii

S = 700 mp, L = 100 m, de la
str. Matei Millo la Zăvoi

Strada Speranței

S = 1.400 mp, L = 200 m, de la
bd. Roman Mușat la stația de
salvare

1964

2011

2011

2011

2011

2011

2011

2011

ANEXA Nr. 2

Completări la Lista-inventar cuprinzând bunurile care alcătuiesc domeniul public al comunei Borca
Nr.
crt.

Codul
de
clasificare

Denumirea bunului

Elementele de identificare

Anul dobândirii
sau, după caz,
al dării în folosință

Valoarea
de inventar
— lei —

Situația juridică actuală

0

1

2

3

4

5

6

48.758

Domeniul public
al comunei Borca,
conform Hotărârii
Consiliului Local Borca
nr. 7/25.02.2011

144.

1.3.7.1.

Drum comunal 196
Borca—Soci

De la km 0+000 la km 2+500

2011

7

MONITORUL OFICIAL AL ROMÂNIEI, PARTEA I, Nr. 441/23.VI.2011
0

1

2

Drum comunal 197
Borca—Sabasa

145.

1.3.7.1.

146.

Drum comunal 198
1.3.7.1. Sabasa—Pârâul
Cârjei

3

De la km 0+000 la km 1+750

De la km 0+000 la km 4+000

4

2011

2011

5

6

34.130

Domeniul public
al comunei Borca,
conform Hotărârii
Consiliului Local Borca
nr. 7/25.02.2011

78.012

Domeniul public
al comunei Borca,
conform Hotărârii
Consiliului Local Borca
nr. 7/25.02.2011

ANEXA Nr. 3

Completări la Lista-inventar cuprinzând bunurile care alcătuiesc domeniul public al comunei Hangu
Nr.
crt.

Codul
de
clasificare

Denumirea bunului

Elementele de identificare

Anul dobândirii
sau, după caz,
al dării în folosință

Valoarea
de inventar
— lei —

Situația juridică actuală

0

1

2

3

4

5

6

Teren

Situat în comuna Hangu,
județul Neamț, cu următoarele
vecinătăți:
N — teren NCP 50070
S — NCP 50110
E — NCP 50110
V — cale de acces
Suprafața = 400 mp

11.575

Domeniul public
al comunei Hangu,
conform Hotărârii
Consiliului Local Hangu
nr. 24/25.03.2011

64.

—

1959

ANEXA Nr. 4

Completări la Lista-inventar cuprinzând bunurile care alcătuiesc domeniul public al comunei Războieni
Nr.
crt.

Codul
de
clasificare

Denumirea bunului

Elementele de identificare

Anul dobândirii
sau, după caz,
al dării în folosință

Valoarea
de inventar
— lei —

Situația juridică actuală

0

1

2

3

4

5

6

40.422,80

Domeniul public
al comunei Războieni,
conform Hotărârii
Consiliului Local
Războieni
nr. 6/25.02.2011

57.

1.3.7.1

Drum comunal
DC 195

Din DJ 155 P Războienii de Jos
— DJ 208 G (pct. Pană)
L = 1,673 km

1860

ANEXA Nr. 5

Completări la inventarul bunurilor care aparțin domeniului public al comunei Dochia
Nr.
crt.

Codul
de
clasificare

Denumirea bunului

Elementele de identificare

Anul dobândirii
sau, după caz,
al dării în folosință

Valoarea
de inventar
— lei —

Situația juridică actuală

0

1

2

3

4

5

6

Drum agricol
de exploatație —
ăVăleni”

Drum de interes local și utilitate
agricolă, deschis circulației
publice — îmbrăcăminte din
pământ stabilizat, în lungime
de 4,600 km, lățime de 5 m,
de la limita intravilanului sat
Dochia până la intersecția
cu DN 15D Piatra-Neamț

În curs de
evaluare

Domeniul public
al comunei Dochia,
conform Hotărârii
Consiliului Local Dochia
nr. 31/15.03.2011

47.

1.3.7.1

1965

8
0

MONITORUL OFICIAL AL ROMÂNIEI, PARTEA I, Nr. 441/23.VI.2011
1

48.

49.

2

1.3.7.1

Drum agricol de
exploatație —
ăDeal Mărgineni”

1.3.7.1

Drum agricol de
exploatație —
ăHârtop”

3

4

Drum de interes local și utilitate
agricolă, deschis circulației
publice — îmbrăcăminte din
pământ stabilizat, în lungime
de 3,370 km, lățime de 4 m,
de la intersecția DJ 157
cu DJ 157H
Drum de interes local și utilitate
agricolă, deschis circulației
publice — îmbrăcăminte din
pământ stabilizat, în lungime
de 0,900 km, lățime de 4 m,
de la limita intravilanului satului
Bălușești până la limita de hotar
cu comuna Bârgăoani

1965

1965

5

6

În curs de
evaluare

Domeniul public
al comunei Dochia,
conform Hotărârii
Consiliului Local Dochia
nr. 31/15.03.2011

În curs de
evaluare

Domeniul public
al comunei Dochia,
conform Hotărârii
Consiliului Local Dochia
nr. 31/15.03.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru modificarea și completarea Ordinului ministrului agriculturii și dezvoltării rurale nr. 694/2008
privind condițiile de recunoaștere a organizațiilor de producători și a grupurilor de producători
recunoscute preliminar în sectorul fructe și legume, precum și modul de accesare a sprijinului
financiar de către acestea
În baza art. 7 alin. (5) din Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia, cu modificările și completările ulterioare,
în temeiul art. 8 din Hotărârea Guvernului nr. 1.078/2008 privind acordarea de sprijin financiar grupurilor de producători
recunoscute preliminar și organizațiilor de producători în sectorul fructe și legume,
ministrul agriculturii și dezvoltării rurale emite următorul ordin:
Art. I. — Ordinul ministrului agriculturii și dezvoltării rurale
nr. 694/2008 privind condițiile de recunoaștere a organizațiilor
de producători și a grupurilor de producători recunoscute
preliminar în sectorul fructe și legume, precum și modul de
accesare a sprijinului financiar de către acestea, publicat în
Monitorul Oficial al României, Partea I, nr. 796 din 27 noiembrie
2008, cu modificările și completările ulterioare, se modifică și se
completează după cum urmează:
1. La articolul 3 litera l), punctul 6 se modifică și va avea
următorul cuprins:
ă6. oricare dintre cele 5 instrumente de prevenire și de
gestionare a situațiilor de criză enumerate la art. 18 alin. (3);”.
2. La articolul 18 alineatul (3), după litera c) se introduc
două noi litere, literele d) și e), cu următorul cuprins:
ăd) retragerile de pe piață;
e) recoltarea înainte de coacere și nerecoltarea.”
3. După articolul 41 se introduc două noi articole,
articolele 411 și 412, cu următorul cuprins:
ăArt. 411. — (1) Gestionarea măsurii prevăzute la art. 18 alin. (3)
lit. d) se face în conformitate cu titlul III, cap. III, secțiunea 2 și
cu titlul III, cap. IV, secțiunea 2 din Regulamentul (CE)
nr. 1.580/2007 al Comisiei din 21 decembrie 2007 de stabilire a
normelor de aplicare a regulamentelor (CE) nr. 2.200/96, (CE)
nr. 2.201/96 și (CE) nr. 1.182/2007 ale Consiliului în sectorul
fructelor și legumelor, cu modificările și completările ulterioare,
și în conformitate cu titlul III, cap. III, secțiunea 2 și cu titlul III,
cap. V, secțiunea 2 din Regulamentul de punere în aplicare (UE)
nr. 543/2011 al Comisiei din 7 iunie 2011 de stabilire a normelor
de aplicare a Regulamentului (CE) nr. 1.234/2007 al Consiliului

în ceea ce privește sectorul fructelor și legumelor și sectorul
fructelor și legumelor prelucrate.
(2) APIA elaborează procedurile necesare aplicării măsurii
prevăzute la art. 18 alin. (3) lit. d).
(3) Cantitățile de produse retrase sunt distribuite gratuit:
a) în conformitate cu art. 103d alin. (4) lit. a) din
Regulamentul (CE) nr. 1.234/2007 al Consiliului din
2 2 octombrie 2007 de instituire a unei organizări comune a
piețelor agricole și privind dispoziții specifice referitoare la
anumite produse agricole («Regulamentul unic OCP»), către
asociații sau fundații care furnizează servicii sociale pentru
diverse categorii de persoane aflate în risc de excluziune socială
și asigură masa beneficiarilor și/sau derulează activități de
preparare și distribuire de hrană și ajutoare alimentare;
b) în conformitate cu art. 103d alin. (4) lit. b) din
Regulamentul (CE) nr. 1.234/2007, către unități penitenciare,
școli, instituții publice de educație și tabere de vacanță pentru
copii, precum și către instituții/unități/centre publice de asistență
socială, care beneficiază de aceste cantități suplimentar față de
cantitățile pe care le achiziționează în mod obișnuit din aceste
produse.
(4) În conformitate cu art. 80 alin. (1) din Regulamentul (CE)
nr. 1.580/2007, cu modificările și completările ulterioare, și cu
art. 79 alin. (1) din Regulamentul de punere în aplicare (UE)
nr. 543/2011, cuantumul maxim aferent sprijinului pentru
retragerile de pe piață este prevăzut în anexa nr. 6.
(5) Entitățile publice sau private notifică MADR/APIA intenția
primirii de produse retrase de pe piață, iar APIA comunică
organizațiilor de producători aceste notificări.

MONITORUL OFICIAL AL ROMÂNIEI, PARTEA I, Nr. 441/23.VI.2011
(6) Notificarea către MADR/APIA se consideră autorizare, în
conformitate cu art. 81 alin. (2) din Regulamentul (CE)
nr. 1.580/2007, cu modificările și completările ulterioare, și în
conformitate cu art. 80 alin. (2) din Regulamentul de punere în
aplicare (UE) nr. 543/2011.
(7) Destinațiile permise pentru produsele retrase sunt
distribuția gratuită, distrugerea, utilizarea sub formă de hrană
proaspătă sau procesată pentru animale, compostare, în
conformitate cu prevederile art. 81 alin. (1) din Regulamentul
(CE) nr. 1.580/2007, cu modificările și completările ulterioare, și
cu prevederile art. 80 alin. (1) din Regulamentul de punere în
aplicare (UE) nr. 543/2011.
Art. 412. — (1) Organizațiile de producători notifică APIA cu
privire la fiecare măsură de recoltare înainte de coacere și de
nerecoltare prevăzută la art. 18 alin. (3) lit. e).
(2) Notificarea cuprinde o listă a produselor care vor fi
recoltate înainte de coacere sau nerecoltate, o estimare a

9

suprafeței care face obiectul măsurii pentru fiecare produs, locul
unde produsele pot fi supuse controalelor fizice, precum și
analiza menționată la art. 86 alin. (2) paragraful al doilea din
Regulamentul (CE) nr. 1.580/2007, cu modificările și
completările ulterioare, și la art. 85 alin. (2) paragraful al doilea
din Regulamentul de punere în aplicare (UE) nr. 543/2011.
(3) APIA elaborează procedurile necesare aplicării măsurii
prevăzute la art. 18 alin. (3) lit. e).”
4. După anexa nr. 5 se introduce o nouă anexă, anexa
nr. 6, al cărei cuprins este prevăzut în anexa care face parte
integrantă din prezentul ordin.
5. Articolul 79 se modifică și va avea următorul cuprins:
ăArt. 79. — Anexele nr. 1—6 fac parte integrantă din
prezentul ordin.”
Art. II. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără
București, 20 iunie 2011.
Nr. 148.
ANEXĂ
(Anexa nr. 6 la Ordinul nr. 694/2008)

CUANTUMUL MAXIM

aferent sprijinului pentru retragerile de pe piață
Produs

Cuantumul maxim aferent sprijinului (lei/100 kg)

Castraveți

30,16

MINISTERUL JUSTIȚIEI
AUTORITATEA NAȚIONALĂ PENTRU CETĂȚENIE

ORDIN
pentru aprobarea Regulamentului privind organizarea și desfășurarea examenului de promovare
a personalului de specialitate juridică, cu funcții de execuție, asimilat judecătorilor și procurorilor,
din cadrul Autorității Naționale pentru Cetățenie
Având în vedere Nota de informare nr. 221/SRUS/2011 referitoare la aprobarea Regulamentului privind organizarea și
desfășurarea examenului de promovare a personalului de specialitate juridică, cu funcții de execuție, asimilat judecătorilor și
procurorilor, din cadrul Autorității Naționale pentru Cetățenie,
în temeiul dispozițiilor art. 43—47, precum și ale art. 87 alin. (1) din Legea nr. 303/2004 privind statutul judecătorilor și
procurorilor, republicată, cu modificările și completările ulterioare, și ale dispozițiilor art. 9 alin. (2) și ale art. 12 alin. (3) din Ordonanța
de urgență a Guvernului nr. 5/2010 pentru înființarea, organizarea și funcționarea Autorității Naționale pentru Cetățenie, aprobată
cu modificări prin Legea nr. 112/2010,
președintele Autorității Naționale pentru Cetățenie emite următorul ordin:
Art. 1. — Se aprobă Regulamentul privind organizarea și
desfășurarea examenului de promovare a personalului de
specialitate juridică, cu funcții de execuție, asimilat judecătorilor
și procurorilor, din cadrul Autorității Naționale pentru Cetățenie,
prevăzut în anexa care face parte integrantă din prezentul
ordin.

Art. 2. — Direcția administrativ-economică, prin Serviciul
resurse umane și salarizare, va duce la îndeplinire dispozițiile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Președintele Autorității Naționale pentru Cetățenie,
Nicoleta Ecaterina Eucarie
București, 7 iunie 2011.
Nr. 213.

10

MONITORUL OFICIAL AL ROMÂNIEI, PARTEA I, Nr. 441/23.VI.2011
ANEXĂ

REGULAMENT

privind organizarea și desfășurarea examenului de promovare a personalului de specialitate juridică,
cu funcții de execuție, asimilat judecătorilor și procurorilor, din cadrul Autorității Naționale pentru Cetățenie
CAPITOLUL I
Dispoziții generale
Art. 1. — Prezentul regulament se aplică personalului de
specialitate juridică, cu funcții de execuție, asimilat judecătorilor
și procurorilor, din cadrul Autorității Naționale pentru Cetățenie,
potrivit Legii nr. 303/2004 privind statutul judecătorilor și
procurorilor, republicată, cu modificările și completările
ulterioare, denumit în continuare personal de specialitate juridică
asimilat.
Art. 2. — Promovarea în funcții de execuție a personalului
de specialitate juridică asimilat se face pe bază de examen
organizat anual sau ori de câte ori este necesar de Direcția
administrativ-economică — Serviciul resurse umane și
salarizare din cadrul Autorității Naționale pentru Cetățenie,
denumită în continuare compartiment pentru resurse umane.
Art. 3. — (1) Data, locul, modul de organizare a examenului,
precum și tematica pentru proba scrisă teoretică, aprobate de
conducerea Autorității Naționale pentru Cetățenie, la propunerea
compartimentului pentru resurse umane, se comunică tuturor
persoanelor interesate prin intermediul conducătorilor
compartimentelor în care acestea își desfășoară activitatea, se
afișează la sediul Autorității Naționale pentru Cetățenie și se
publică pe pagina de internet a instituției, cu cel puțin 60 de zile
înainte de data stabilită pentru examen.
(2) Cererile de înscriere la examen se depun, în termen de
15 zile de la afișarea datei examenului, la compartimentul pentru
resurse umane.
(3) În cererea de înscriere la examen, candidatul va preciza
gradul profesional pentru care solicită susținerea examenului,
precum și materia sau, după caz, materiile la care optează să
susțină examenul.
CAPITOLUL II
Condiții pentru înscrierea la examen
Art. 4. — (1) Pentru a participa la examenul de promovare în
funcții de execuție, personalul de specialitate juridică asimilat
trebuie să îndeplinească, până în ziua organizării examenului
inclusiv, condițiile minime de vechime prevăzute la art. 44
alin. (1) din Legea nr. 303/2004 privind statutul judecătorilor și
procurorilor, republicată, cu modificările și completările
ulterioare, în funcția de personal de specialitate juridică asimilat,
să aibă la ultima evaluare calificativul ăFoarte bine” și să nu fi
fost sancționat disciplinar în ultimii 3 ani.
(2) La calcularea vechimii prevăzute la alin. (1) se ia în
considerare și perioada în care personalul de specialitate
juridică asimilat a fost judecător sau procuror.
CAPITOLUL III
Organizarea și desfășurarea examenului
Art. 5. — (1) Examenul de promovare a personalului de
specialitate juridică asimilat constă în întocmirea unei lucrări
scrise, cu caracter teoretic și practic, și în susținerea unei probe
scrise teoretice.
(2) Lucrarea scrisă va fi întocmită pe o temă la alegerea
candidatului, din următoarele materii: drept civil, drept penal,
drept comercial, drept administrativ, drept financiar și fiscal,
dreptul muncii, dreptul familiei, drept internațional privat,
jurisprudența Înaltei Curți de Casație și Justiție, jurisprudența
Curții Constituționale, jurisprudența Curții Europene a Drepturilor
Omului, jurisprudența Curții de Justiție a Uniunii Europene,
procedura civilă, procedura penală.
(3) Proba scrisă teoretică va fi susținută la una dintre
materiile prevăzute la alin. (2), la alegerea candidatului.

Art. 6. — (1) La propunerea compartimentului pentru resurse
umane, președintele Autorității Naționale pentru Cetățenie
numește, prin ordin:
a) comisia de organizare a examenului;
b) comisia pentru soluționarea contestațiilor privind
rezultatele verificării condițiilor de participare la examen;
c) comisiile pentru verificarea lucrărilor scrise;
d) comisiile pentru soluționarea contestațiilor privind notarea
lucrărilor scrise.
(2) Din comisiile prevăzute la alin. (1) lit. c) și d) fac parte
specialiști — personal de specialitate juridică asimilat din cadrul
Autorității Naționale pentru Cetățenie, care au cel puțin gradul
profesional pentru care candidatul susține examenul.
(3) Membrii comisiilor prevăzute la alin. (1) lit. c) și d) se
stabilesc în funcție de numărul candidaților, precum și în funcție
de materiile pentru care aceștia au optat.
(4) Nu pot fi numite în comisiile prevăzute la alin. (1)
persoanele care au soțul sau soția, rude ori afini până la gradul
al patrulea inclusiv în rândul candidaților. Dacă incompatibilitatea
se ivește ulterior desemnării membrilor comisiilor, persoana în
cauză are obligația să se retragă și să comunice de îndată
această situație comisiei de organizare a examenului, în
vederea înlocuirii sale.
(5) Comisia de organizare a examenului este formată din
persoane din cadrul compartimentului pentru resurse umane.
Art. 7. — Comisia de organizare a examenului are, în
principal, următoarele atribuții:
a) primește cererile de înscriere la examen, verifică
îndeplinirea condițiilor necesare pentru participarea la examen
și respinge cererile candidaților care nu îndeplinesc condițiile
prevăzute de lege pentru participarea la examen;
b) asigură publicitatea rezultatelor verificării condițiilor de
participare la examen;
c) asigură publicitatea rezultatelor obținute de candidați la
lucrările scrise;
d) îndeplinește orice sarcini specifice necesare pentru buna
desfășurare a examenului.
Art. 8. — (1) Verificarea îndeplinirii condițiilor pentru
participarea la examen se face în termen de 5 zile lucrătoare de
la data expirării termenului de înscriere la examen, prevăzut la
art. 3 alin. (2).
(2) Rezultatele verificării îndeplinirii condițiilor pentru
participarea la examen se comunică candidaților prin intermediul
conducătorilor compartimentelor în care aceștia își desfășoară
activitatea, se afișează la sediul Autorității Naționale pentru
Cetățenie și se publică pe site-ul instituției.
Art. 9. — (1) Candidații ale căror cereri de înscriere la
examen au fost respinse pot face contestație în termen de 48 de
ore de la afișarea rezultatelor verificării îndeplinirii condițiilor
pentru participarea la examen.
(2) Contestațiile depuse de candidați cu privire la rezultatul
verificării îndeplinirii condițiilor pentru participarea la examen se
soluționează în termen de două zile lucrătoare.
(3) Rezultatele contestațiilor se comunică candidaților prin
intermediul conducătorilor compartimentelor în care aceștia își
desfășoară activitatea, se afișează la sediul Autorității Naționale
pentru Cetățenie și se publică pe site-ul instituției.
Art. 10. — (1) Lucrările scrise întocmite de candidați vor fi
depuse la compartimentul pentru resurse umane la data stabilită
pentru examen.
(2) Lucrarea scrisă va avea între 10 și 20 de pagini, font
Times New Roman, corp 14, interlinie la 1 1/2 rânduri.
Art. 11. — (1) Examinarea lucrărilor scrise se va face în
maximum 5 zile lucrătoare de la data examenului.

MONITORUL OFICIAL AL ROMÂNIEI, PARTEA I, Nr. 441/23.VI.2011
(2) Lucrările scrise se notează cu ăAdmis” sau ăRespins”.
Art. 12. — (1) Rezultatele obținute la lucrările scrise întocmite
de candidați se afișează la sediul Autorității Naționale pentru
Cetățenie și se publică pe site-ul instituției.
(2) Candidatul declarat respins poate face contestație, în
termen de 48 de ore de la afișarea rezultatelor, care se depune
la compartimentul pentru resurse umane.
(3) Contestațiile se soluționează în maximum 3 zile
lucrătoare de la expirarea termenului de depunere.
(4) Soluția comisiei de contestații este definitivă.
(5) Rezultatele obținute de candidați în urma soluționării
contestațiilor se afișează la sediul Autorității Naționale pentru
Cetățenie și se publică pe site-ul instituției.
Art. 13. — (1) Proba scrisă teoretică se susține în termen de
48 de ore de la afișarea rezultatelor obținute în urma soluționării
contestațiilor privind notarea lucrărilor scrise întocmite de
candidați.
(2) Proba scrisă teoretică constă în două subiecte teoretice
din materia pentru care candidatul a optat.
(3) Comisiile de verificare a lucrărilor scrise au obligația de a
elabora 3 variante de subiecte de examen.
(4) Fiecare dintre variantele cu subiectele de examen este
introdusă într-un plic sigilat și semnat de membrii comisiilor de
verificare a lucrărilor scrise, cu cel puțin două ore înainte de
desfășurarea probei scrise.
(5) Timpul alocat pentru desfășurarea probei scrise teoretice
va fi stabilit de către membrii comisiilor de verificare a lucrărilor
scrise și nu poate depăși 3 ore din momentul comunicării
subiectelor.

11

Art. 14. — Rezultatele obținute la proba scrisă teoretică se
afișează la sediul Autorității Naționale pentru Cetățenie și se
publică pe site-ul instituției.
Art. 15. — Pentru a fi declarat admis la proba scrisă teoretică,
candidatul trebuie să obțină cel puțin nota 6,00.
Art. 16. — Candidații nemulțumiți de notele obținute la proba
scrisă teoretică pot face contestație în termen de 48 de ore de
la afișarea rezultatelor. Contestațiile se soluționează în
maximum 3 zile lucrătoare de la expirarea termenului de
depunere.
Art. 17. — Rezultatele obținute în urma soluționării
contestațiilor privind notarea probei scrise teoretice se afișează
la sediul Autorității Naționale pentru Cetățenie și se publică pe
site-ul instituției.
CAPITOLUL IV
Dispoziții finale
Art. 18. — În termen de cel mult 30 de zile de la afișarea
rezultatelor finale, compartimentul pentru resurse umane va lua
măsuri pentru acordarea coeficientului de multiplicare imediat
superior personalului de specialitate juridică asimilat declarat
admis la examenul de promovare.
Art. 19. — Plata membrilor comisiilor prevăzute la art. 6
alin. (1) se face potrivit dispozițiilor legale referitoare la
salarizarea judecătorilor, procurorilor și a altor categorii de
personal din sistemul justiției, cu respectarea prevederilor legii
privind salarizarea unitară a personalului plătit din fonduri
publice.

MINISTERUL SĂNĂTĂȚII

ORDIN
privind completarea Ordinului ministrului sănătății nr. 232/2011 pentru aprobarea condițiilor
privind redistribuirea personalului de specialitate medico-sanitar și auxiliar sanitar
din cadrul unităților sanitare propuse a fi reorganizate în cămine pentru persoane vârstnice,
care nu a fost preluat de acestea, în alte unități sanitare
Având în vedere:
— Referatul de aprobare al Direcției organizare și politici salariale nr. Cs.A. 7.138/2011,
— art. 4 din Hotărârea Guvernului nr. 212/2011 pentru aprobarea Programului de interes național ăDezvoltarea rețelei
naționale de cămine pentru persoanele vârstnice”, cu modificările ulterioare,
în baza prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 232/2011 pentru
aprobarea condițiilor privind redistribuirea personalului de
specialitate medico-sanitar și auxiliar sanitar din cadrul unităților
sanitare propuse a fi reorganizate în cămine pentru persoane
vârstnice, care nu a fost preluat de acestea, în alte unități
sanitare, publicat în Monitorul Oficial al României, Partea I, nr. 199
din 22 martie 2011, cu modificările și completările ulterioare, se
completează după cum urmează:
— După articolul 181 se introduce un nou articol,
articolul 182, cu următorul cuprins:

ăArt. 182. — (1) Situațiile de excepție de la prevederile
prezentului ordin se soluționează de direcția de sănătate
publică, până la data de 4 iulie 2011, pe baza opțiunii personale
și a dispoziției de redistribuire emise de direcția de sănătate
publică.
(2) Direcțiile de sănătate publică au obligația de a transmite
la Ministerul Sănătății, până la data de 8 iulie 2011, numărul
personalului redistribuit în condițiile alin. (1), pe unități sanitare
și categorii de personal.”
ART. II. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 23 iunie 2011.
Nr. 1.064.

12

MONITORUL OFICIAL AL ROMÂNIEI, PARTEA I, Nr. 441/23.VI.2011

MINISTERUL ECONOMIEI,
COMERȚULUI ȘI MEDIULUI
DE AFACERI
Nr. 1.284 din 22 iunie 2011

AUTORITATEA NAȚIONALĂ DE
REGLEMENTARE ÎN DOMENIUL
ENERGIEI
Nr. 27 din 22 iunie 2011

AGENȚIA NAȚIONALĂ PENTRU
RESURSE MINERALE
Nr. 160 din 22 iunie 2011

ORDIN
privind valorificarea cantităților de gaze naturale pe piața internă și unele măsuri
pentru întărirea disciplinei în sectorul gazelor naturale
În baza prevederilor Hotărârii Guvernului nr. 1.634/2009 privind organizarea și funcționarea Ministerului Economiei,
Comerțului și Mediului de Afaceri, cu modificările ulterioare, ale Hotărârii Guvernului nr. 1.428/2009 privind organizarea și
funcționarea Autorității Naționale de Reglementare în Domeniul Energiei, cu completările ulterioare, și ale Hotărârii Guvernului
nr. 1.419/2009 privind organizarea și funcționarea Agenției Naționale pentru Resurse Minerale,
în temeiul prevederilor Legii petrolului nr. 238/2004, cu modificările și completările ulterioare, ale Legii gazelor nr. 351/2004,
cu modificările și completările ulterioare, și ale prevederilor Ordonanței de urgență a Guvernului nr. 53/2011 pentru instituirea unor
măsuri în domeniul gazelor naturale,
ministrul economiei, comerțului și mediului de afaceri, președintele Autorității Naționale de Reglementare în
Domeniul Energiei și președintele Agenției Naționale pentru Resurse Minerale emit următorul ordin:
Art. 1. — (1) Până la realizarea convergenței prețului
producției interne cu prețul gazelor naturale din import, pentru
asigurarea accesului nediscriminatoriu al tuturor consumatorilor
la sursele de gaze naturale din producția internă, furnizarea
gazelor naturale la consumator se realizează în amestec,
denumit în continuare amestec de gaze naturale, constituit din
cantități de gaze naturale din producția internă
curentă/înmagazinare și de gaze naturale din import
curent/înmagazinare, determinat astfel încât să asigure
acoperirea integrală a necesarului de consum la nivel național.
(2) În sensul prezentului ordin, gazele naturale din producția
internă reprezintă atât gazele naturale din producția internă
curentă, cât și gazele naturale din producția internă
înmagazinate în depozitele de înmagazinare subterană.
(3) Ponderea cantităților de gaze naturale din producția
internă curentă/înmagazinare și de gaze naturale din import
curent/înmagazinare în amestecul de gaze naturale se
determină lunar și este stabilită distinct pentru următoarele
categorii de consumatori, după cum urmează:
a) pentru consumatorii casnici și producătorii de energie
termică, numai pentru cantitatea de gaze naturale utilizată la
producerea de energie termică în centralele de cogenerare și în
centralele termice destinată consumului populației, structura
amestecului de gaze naturale se stabilește de Autoritatea
Națională de Reglementare în Domeniul Energiei (ANRE), astfel
încât să asigure menținerea nemodificată a prețurilor finale
reglementate pentru consumatorii casnici și pentru producătorii
de energie termică pentru cantitatea de gaze naturale utilizată la
producerea de energie termică în centralele de cogenerare și în
centralele termice destinată consumului populației, până la data
de 31 martie 2012, față de prețurile finale reglementate de la
data de 30 iunie 2011, potrivit prevederilor legale în vigoare;
b) pentru consumatorii noncasnici de gaze naturale, cu
excepția producătorilor de energie termică, pentru cantitatea de
gaze naturale utilizată la producerea de energie termică în
centralele de cogenerare și în centralele termice destinată
consumului populației, structura amestecului de gaze naturale
se determină de Direcția de Dispecerizare București, din cadrul
Societății Naționale de Transport Gaze Naturale ăTransgaz” —
S.A. Mediaș, în condițiile acoperirii integrale și echilibrate a

cererii pieței interne, și se avizează în condițiile prezentului ordin
de către ANRE.
(4) Pentru consumatorul din piața reglementată, obligația
respectării structurii amestecului de gaze naturale revine
furnizorului care desfășoară activitatea de furnizare
reglementată.
(5) Pentru consumatorul eligibil, obligația respectării structurii
amestecului de gaze naturale revine furnizorului, dacă acesta
asigură întregul necesar de consum al consumatorului, respectiv
al consumatorului eligibil în cazul în care acesta își asigură
necesarul de consum din achiziții de la mai mulți furnizori.
(6) Direcția de Dispecerizare București are obligația de a
urmări respectarea structurilor amestecurilor de gaze naturale
stabilite/avizate conform prevederilor prezentului ordin, de către
toți producătorii, furnizorii licențiați și consumatorii eligibili din
sectorul gazelor naturale.
Art. 2. — (1) Pentru determinarea structurilor lunare de
amestec prevăzute la art. 1 alin. (3), cu 15 zile înainte de
începerea lunii de livrare, producătorii, furnizorii licențiați și
consumatorii eligibili din sectorul gazelor naturale au obligația
de a transmite Direcției de Dispecerizare București următoarele
informații:
— în cazul producătorului de gaze naturale — cantitățile de
gaze naturale destinate consumurilor tehnologice specifice
operațiunilor petroliere desfășurate de către titularul de acord
petrolier, precum și cele din producția internă curentă disponibile
pentru piață;
— în cazul producătorilor de gaze naturale/furnizorilor/
consumatorilor eligibili — cantitățile de gaze naturale din
producția internă/import destinate injecției/extracției în/din
depozitele de înmagazinare subterană;
— în cazul furnizorului de gaze naturale — necesarul de
consum al clienților din portofoliul său, defalcat pentru
consumatorii din piața reglementată și pentru consumatorii
eligibili. În cadrul necesarului pentru consumatorii din piața
reglementată va fi prezentată distinct cererea pentru
consumatorii casnici și pentru producătorii de energie termică.
În cadrul cererii pentru producătorii de energie termică se va
prezenta distinct cantitatea de gaze naturale utilizată la
producerea de energie termică în centralele de cogenerare și în
centralele termice destinată consumului populației. În cadrul
necesarului pentru consumatorii eligibili, cererea va fi prezentată

MONITORUL OFICIAL AL ROMÂNIEI, PARTEA I, Nr. 441/23.VI.2011
distinct pentru fiecare client, cu excepția consumatorilor casnici,
pentru care cererea va fi prezentată cumulat. De asemenea, se
va preciza dacă consumatorul eligibil face parte din categoria
producătorilor de energie termică. Pentru producătorii de
energie termică, în cadrul cererii se va prezenta distinct
cantitatea de gaze naturale utilizată la producerea de energie
termică în centralele de cogenerare și în centralele termice
destinată consumului populației;
— în cazul celorlalți furnizori licențiați, precum și al
consumatorilor eligibili care își asigură consumul propriu din
achiziții directe din import — necesarul pentru consum;
— în cazul consumatorilor eligibili producători de energie
termică care își asigură necesarul de consum de la mai mulți
furnizori — cantitatea de gaze naturale utilizată la producerea de
energie termică destinată consumului populației.
(2) Direcția de Dispecerizare București are obligația de a
analiza informațiile transmise.
(3) În situația în care din informațiile primite se constată că
necesarul de consum înaintat de un producător, furnizor licențiat
sau consumator eligibil din sectorul gazelor naturale este
subevaluat sau supraevaluat în raport cu datele statistice, că
există suprapuneri de consumatori în portofoliile furnizorilor sau
apreciază ca incorectă dimensionarea necesarului de consum,
Direcția de Dispecerizare București are obligația fie să solicite
reconsiderarea necesarului, fie să îl modifice. Modificările
efectuate de Direcția de Dispecerizare București vor fi notificate
producătorului, furnizorului, respectiv consumatorului eligibil
vizat.
(4) Pe baza datelor și informațiilor primite și după analizarea
acestora, Direcția de Dispecerizare București întocmește un
raport de fundamentare care va conține următoarele:
— cererea de gaze naturale pentru consumatorii casnici și
producătorii de energie termică, numai pentru cantitatea de gaze
naturale utilizată la producerea de energie termică în centralele
de cogenerare și în centralele termice destinată consumului
populației;
— producția de gaze naturale disponibilă pentru consum
curent și pentru înmagazinare, defalcată pe producători;
— programul de injecție/extracție defalcat pe producție
internă și import și pe beneficiari.
(5) Raportul prevăzut la alin. (4) va fi înaintat ANRE cu cel
puțin 12 zile înainte de începerea lunii de livrare.
(6) Datele privind necesarul de consum al producătorilor de
energie termică pentru cantitatea de gaze naturale utilizată la
producerea de energie termică în centralele de cogenerare și în
centralele termice destinată consumului populației, transmise
de către Direcția de Dispecerizare București în cadrul raportului
prevăzut la alin. (4), vor fi validate de către ANRE, conform unei
proceduri elaborate de către aceasta, în termen de 15 zile de la
intrarea în vigoare a prezentului ordin.
(7) În situația în care ANRE constată că necesarul de
consum înaintat de un producător, furnizor licențiat sau
consumator eligibil din sectorul gazelor naturale este subevaluat
sau supraevaluat în raport cu datele statistice sau apreciază ca
incorectă dimensionarea necesarului de consum, aceasta are
dreptul fie să solicite reconsiderarea necesarului, fie să îl
modifice. Modificările efectuate de ANRE vor fi notificate
producătorului, furnizorului, respectiv consumatorului eligibil
vizat.
(8) În termen de 3 zile de la primirea raportului prevăzut la
alin. (4), ANRE stabilește structura amestecului de gaze naturale
pentru consumatorii casnici și producătorii de energie termică,
numai pentru cantitatea de gaze naturale utilizată la producerea

13

de energie termică în centralele de cogenerare și în centralele
termice destinată consumului populației, necesarul de consum
și sursele pentru acoperirea acestuia și le transmite Direcției de
Dispecerizare București. În cadrul surselor, ANRE va prezenta
distinct cantitățile de gaze naturale care provin din producția
internă/înmagazinare, respectiv din import curent/înmagazinare.
(9) Pe baza datelor și informațiilor prevăzute la alin. (1),
precum și a structurii amestecului de gaze naturale pentru
consumatorii casnici și producătorii de energie termică, numai
pentru cantitatea de gaze naturale utilizată la producerea de
energie termică în centralele de cogenerare și în centralele
termice destinată consumului populației, împreună cu cererea
de gaze naturale care a stat la baza stabilirii acesteia, Direcția
de Dispecerizare București întocmește un raport de
fundamentare privind cererea de gaze naturale și sursele de
acoperire a acesteia, în care va propune structura amestecului
de gaze naturale pentru consumatorii noncasnici de gaze
naturale, cu excepția producătorilor de energie termică, pentru
cantitatea de gaze naturale utilizată la producerea de energie
termică în centralele de cogenerare și în centralele termice
destinată consumului populației.
(10) Raportul prevăzut la alin. (9) va conține și sursele de
acoperire a cererii de gaze naturale pentru consumatorii casnici
și producătorii de energie termică, numai pentru cantitatea de
gaze naturale utilizată la producerea de energie termică în
centralele de cogenerare și în centralele termice destinată
consumului populației.
(11) Raportul prevăzut la alin. (9) este înaintat ANRE cu cel
puțin 7 zile înaintea începerii lunii de livrare, în vederea avizării
acestuia.
(12) ANRE analizează raportul de fundamentare prevăzut la
alin. (9) și avizează structura amestecului de gaze pentru
consumatorii noncasnici de gaze naturale, cu excepția
producătorilor de energie termică, pentru cantitatea de gaze
naturale utilizată la producerea de energie termică în centralele
de cogenerare și în centralele termice care este destinată
consumului populației în cel mult două zile lucrătoare de la
transmiterea acestuia.
(13) După avizare, raportul de fundamentare prevăzut la
alin. (9) este returnat Direcției de Dispecerizare București.
(14) În termen de 3 zile anterioare începerii lunii de livrare,
Direcția de Dispecerizare București va face cunoscut tuturor
producătorilor, furnizorilor licențiați și consumatorilor eligibili din
sectorul gazelor naturale structura de amestec pentru
consumatorii casnici și producătorii de energie termică, numai
pentru cantitatea de gaze naturale utilizată la producerea de
energie termică în centralele de cogenerare și în centralele
termice destinată consumului populației, și structura de amestec
pentru consumatorii noncasnici de gaze naturale, cu excepția
producătorilor de energie termică, pentru cantitatea de gaze
naturale utilizată la producerea de energie termică în centralele
de cogenerare și în centralele termice care este destinată
consumului populației.
(15) Structurile de amestec prevăzute la alin. (14) se
afișează pe pagina de internet a Societății Naționale de
Transport Gaze Naturale ăTransgaz” — S.A. Mediaș și pe
pagina de internet a ANRE, după stabilirea/avizarea de către
ANRE a celor două structuri de amestec.
Art. 3. — (1) Consumatorul întreruptibil reprezintă
consumatorul care poate contribui decisiv la menținerea
funcționării în deplină siguranță a Sistemului național de
transport al gazelor naturale și a sistemelor de distribuție, prin
acceptarea reducerii consumului, până la oprire, în conformitate

14

MONITORUL OFICIAL AL ROMÂNIEI, PARTEA I, Nr. 441/23.VI.2011

cu prevederile stipulate la art. 4 alin. (1) din Directiva Consiliului
European 2004/67/CE privind normele de garantare a securității
aprovizionării cu gaz natural, în scopul asigurării protecției
aprovizionării consumatorilor casnici, în următoarele situații:
a) în cazul întreruperii parțiale a aprovizionării cu gaze
naturale pe o perioadă ce urmează a fi stabilită ținându-se
seama de condițiile naționale;
b) când se înregistrează temperaturi extrem de joase într-o
perioadă de vârf determinată la scară națională;
c) în situația perioadelor climatice cele mai reci, constatate
statistic la fiecare 20 de ani, când cererea de gaze este extrem
de mare.
(2) Poate opta pentru calitatea de consumator întreruptibil
acel consumator eligibil care îndeplinește cumulativ următoarele
condiții:
— are un consum orar constant de minimum 30.000 m3 în
intervalul octombrie—martie;
— poate fi întrerupt în mod operativ și în termen de cel mult
24 de ore fără a-i fi afectată securitatea tehnică a instalațiilor și
echipamentelor.
(3) Exercitarea opțiunii pentru statutul de consumator
întreruptibil nu exonerează consumatorii eligibili de respectarea
contractelor în derulare încheiate cu terții.
(4) În prealabil încheierii contractului pentru prestarea
serviciilor întreruptibile de transport al gazelor naturale prin
Sistemul național de transport al gazelor naturale, consumatorii
eligibili au obligația certificării îndeplinirii condițiilor prevăzute la
alin. (2), operațiune care se realizează în baza procedurii
elaborate de către Societatea Națională de Transport Gaze
Naturale ăTransgaz” — S.A. Mediaș și avizate de ANRE, afișată
pe site-ul Societății Naționale de Transport Gaze Naturale
ăTransgaz” — S.A. Mediaș și al emitenților prezentului ordin.
Art. 4. — (1) În vederea menținerii în condiții de siguranță
atât a parametrilor funcționali ai Sistemului național de transport
al gazelor naturale, cât și a unui echilibru stabil surse—
consumuri, precum și a realizării programului de înmagazinare
subterană a gazelor naturale, atât în faza de injecție, cât și în
faza de extracție, furnizorii (inclusiv societățile de distribuție) și
consumatorii eligibili de gaze naturale au obligația fermă de a
contracta și de a obține nominalizările cantitative din import,
pentru acoperirea necesarului de consum, conform structurilor
amestecurilor de gaze naturale stabilite/avizate de ANRE și
comunicate Direcției de Dispecerizare București.
(2) Producătorii de gaze naturale sunt obligați să pună la
dispoziția pieței cantitățile de gaze naturale din producția internă
cel puțin la nivelul datelor și cantităților transmise Direcției de
Dispecerizare București, în condițiile art. 2 alin. (1), pentru
asigurarea surselor de acoperire a cererii de gaze naturale
corespunzătoare celor două structuri stabilite/avizate de ANRE.
(3) În cazul în care constată că parametrii funcționali ai
Sistemului național de transport al gazelor naturale și siguranța
sa în funcționare sunt afectați ca urmare a apariției uneia dintre
situațiile menționate la art. 3 alin. (1) și/sau este serios afectat
echilibrul surse—consumuri și nu există soluții alternative pentru
remediere, Dispeceratul Național de Gaze Naturale va dispune
limitarea/întreruperea furnizării gazelor naturale către
consumatorii întreruptibili conform prevederilor contractului
pentru prestarea serviciilor întreruptibile de transport al gazelor
naturale prin Sistemul național de transport al gazelor naturale,
indiferent de contractele de achiziție pe care aceștia le au în
derulare, în vederea asigurării cu prioritate a furnizării gazelor
naturale către consumatorii casnici.

Art. 5. — (1) Titularii de acorduri petroliere au obligația de a
disponibiliza întreaga producție de gaze naturale pentru
asigurarea componentelor din producția internă în structurile
amestecurilor de gaze naturale stabilite/avizate de ANRE.
(2) Titularii de acorduri petroliere/Furnizorii licențiați au
obligația de a pune la dispoziția pieței cu prioritate cantitățile de
gaze naturale din producția internă și/sau din înmagazinare,
astfel încât să fie integral asigurat necesarul de consum și
respectarea structurii amestecului lunar pentru consumatorii
casnici și producătorii de energie termică, numai pentru
cantitatea de gaze naturale utilizată la producerea de energie
termică în centralele de cogenerare și în centralele termice
destinată consumului populației, așa cum este stabilit de ANRE
în conformitate cu art. 2 alin. (8).
(3) Fac excepție de la prevederile alin. (1):
a) cantitățile de gaze naturale reinjectate în zăcăminte,
exceptate de la plata redevenței, în condițiile legii;
b) cantitățile de gaze naturale destinate consumurilor
tehnologice specifice operațiunilor petroliere desfășurate de
titularii de acorduri petroliere.
(4) Consumurile tehnologice specifice exceptate conform
alin. (3) se stabilesc pe baza unor studii de fundamentare
aprobate de Agenția Națională pentru Resurse Minerale.
Elaborarea studiilor este în responsabilitatea titularilor de
acorduri petroliere.
(5) Titularii de acorduri petroliere vor raporta lunar Agenției
Naționale pentru Resurse Minerale, pentru avizare, consumurile
tehnologice realizate, în termen de cel mult 3 zile lucrătoare de
la terminarea lunii de livrare. Agenția Națională pentru Resurse
Minerale avizează consumurile tehnologice ale titularilor de
acorduri petroliere în termen de 3 zile lucrătoare și comunică
nivelul acceptat titularilor de acorduri petroliere Direcției de
Dispecerizare București și ANRE.
Art. 6. — Obligația de a respecta structurile amestecurilor de
gaze naturale stabilite/avizate de ANRE revine:
a) furnizorului, pentru cantitățile de gaze naturale furnizate
în regim reglementat;
b) furnizorului, pentru cantitățile de gaze naturale furnizate
consumatorului eligibil, dacă acesta asigură întregul necesar de
consum al consumatorului;
c) consumatorului eligibil, dacă acesta își asigură necesarul
de consum din achiziții de la mai mulți furnizori;
d) operatorilor licențiați din sectorul gazelor naturale, pentru
cantitățile de gaze naturale destinate consumului propriu, cu
excepția situațiilor prevăzute la art. 5 alin. (3);
e) titularilor de acorduri petroliere, pentru cantitățile de gaze
naturale utilizate pentru consumul propriu, la toate locurile de
consum, la sediul principal, precum și la sediile filialelor,
sucursalelor, agențiilor, reprezentanțelor, punctelor de lucru și
la celelalte sedii secundare, în derularea tuturor activităților, cu
excepția operațiunilor petroliere și a consumurilor tehnologice
specifice acestora.
Art. 7. — Titularii de acord petrolier care desfășoară activități
de exploatare, precum și furnizorii licențiați de gaze naturale au
obligația să asigure livrările către societățile comerciale de
distribuție a gazelor naturale, livrările către consumatorii eligibili
și livrările destinate realizării programului de înmagazinare
subterană a gazelor naturale.
Art. 8. — (1) În funcție de soluția tehnică de alimentare a
consumatorilor eligibili — racordare directă la Sistemul național
de transport al gazelor naturale sau în rețelele de distribuție,
aceștia pot încheia fie contracte cu serviciile incluse, fie

MONITORUL OFICIAL AL ROMÂNIEI, PARTEA I, Nr. 441/23.VI.2011
contracte separate pentru prestarea serviciilor de transport,
respectiv de distribuție a gazelor naturale și înmagazinare.
(2) Serviciile de transport și distribuție a gazelor naturale vor
fi prestate numai în situația și pentru perioada pentru care titularii
de acorduri petroliere, furnizorii licențiați și/sau consumatorii
eligibili fac dovada către Direcția de Dispecerizare București a
nominalizărilor obținute de la furnizorii de gaze naturale din
producția internă curentă/înmagazinare și din import
curent/înmagazinare, după caz, conform structurilor stabilite/
avizate de ANRE.
(3) În situația nerespectării condițiilor prevăzute la alin. (2), la
sesizarea Direcției de Dispecerizare București, Societatea
Națională de Transport Gaze Naturale ăTransgaz” — S.A.
Mediaș va sista prestarea serviciilor de transport, iar societățile
de distribuție vor sista prestarea serviciilor de distribuție a
gazelor naturale.
Art. 9. — Direcția de Dispecerizare București va înainta zilnic
ANRE un raport operativ privind modul de respectare a
achizițiilor de gaze naturale din producția internă
curentă/înmagazinare și din import curent/înmagazinare de
către furnizorii licențiați și consumatorii eligibili, conform cotelor
procentuale ale amestecurilor intern-import stabilite/avizate la
începutul lunii de livrare.
Art. 10. — (1) După stabilirea structurii de amestec internimport pentru consumatorii casnici și producătorii de energie
termică, numai pentru cantitatea de gaze naturale utilizată la
producerea de energie termică în centralele de cogenerare și în
centralele termice destinată consumului populației, ordinea de
prioritate pe care Direcția de Dispecerizare București o va avea
în vedere în stabilirea amestecului de gaze naturale pentru
consumatorii noncasnici de gaze naturale, cu excepția
producătorilor de energie termică, pentru cantitatea de gaze
naturale utilizată la producerea de energie termică în centralele
de cogenerare și în centralele termice care este destinată
consumului populației, este:
— cantitățile de gaze naturale din producția internă curentă
rămasă;
— asigurarea programului de injecție/extracție în/din
depozite;
— cantitățile de gaze naturale din import necesare acoperirii
consumului estimat.
(2) În situația în care Direcția de Dispecerizare București
constată că cel puțin una dintre următoarele situații:
— existența unui consum efectiv înregistrat diferit de cel
estimat la începutul lunii de livrare;
— modificarea semnificativă a consumului unui consumator
industrial în cursul lunii de livrare;
— modificarea prognozelor de consum în cursul lunii de
livrare față de prognozele transmise Direcției de Dispecerizare
București pentru stabilirea/avizarea structurilor de amestec la
începutul lunii de livrare;
— modificarea surselor de gaze naturale disponibile pe piață
determină o variație mai mare de ± 5% a consumurilor/ surselor
lunii curente față de consumurile/sursele estimate la începutul
lunii de livrare, aceasta va recalcula structura amestecului de
gaze naturale pentru consumatorii noncasnici de gaze naturale,
cu excepția producătorilor de energie termică, pentru cantitatea
de gaze naturale utilizată la producerea de energie termică în
centralele de cogenerare și în centralele termice destinată
Ministrul economiei, comerțului
și mediului de afaceri,
Ion Ariton

15

consumului populației, aferentă întregii luni de livrare, și o va
propune spre avizare ANRE.
(3) Recalcularea structurii de amestec menționată la alin. (2)
și avizarea acesteia de către ANRE se realizează până cel târziu
la data de 20 a lunii de livrare.
(4) Direcția de Dispecerizare București are dreptul de a
solicita, în cursul lunii de livrare, furnizorilor licențiați și
consumatorilor eligibili prognozele de consum pentru perioada
rămasă până la sfârșitul lunii de livrare.
Art. 11. — (1) În termen de 5 zile de la încheierea lunii de
livrare, producătorii, furnizorii licențiați și consumatorii eligibili
din sectorul gazelor naturale vor înainta Direcției de
Dispecerizare București situațiile detaliate privind atât sursele
de gaze naturale (cantitățile de gaze naturale din producția
internă/înmagazinare și din import/înmagazinare), cât și
cantitățile efective consumate pe parcursul lunii de livrare, pe
baza cărora aceasta va definitiva balanțele surse — consumuri
ale lunii de livrare.
(2) În termen de 10 zile de la încheierea lunii de livrare,
Direcția de Dispecerizare București va înainta ANRE un raport
privind sursele de gaze naturale, consumurile realizate, cu
respectarea structurilor amestecurilor de gaze naturale
stabilite/avizate și cantitățile injectate/extrase în/din depozitele
de înmagazinare subterană de către beneficiarii acestora.
Art. 12. — Nerespectarea prevederilor prezentului ordin de
către titularii de acorduri petroliere, operatorii licențiați și
consumatorii eligibili din sectorul gazelor naturale atrage
sancționarea acestora în condițiile prevăzute de Legea petrolului
nr. 238/2004, cu modificările și completările ulterioare, și de
Legea gazelor nr. 351/2004, cu modificările și completările
ulterioare.
Art. 13. — Titularii de acorduri petroliere, operatorii licențiați
și consumatorii eligibili din sectorul gazelor naturale, ANRE,
Agenția Națională pentru Resurse Minerale și Direcția de
Dispecerizare București din cadrul Societății Naționale de
Transport Gaze Naturale ăTransgaz” — S.A. Mediaș vor duce la
îndeplinire prevederile prezentului ordin.
Art. 14. — La data intrării în vigoare a prezentului ordin se
abrogă Ordinul ministrului economiei și comerțului, al
președintelui Autorității Naționale de Reglementare în Domeniul
Gazelor Naturale și al președintelui Agenției Naționale pentru
Resurse Minerale nr. 102.136/530/97/2006 privind valorificarea
cantităților de gaze naturale pe piața internă și măsuri pentru
întărirea disciplinei în sectorul gazelor naturale, publicat în
Monitorul Oficial al României, Partea I, nr. 489 din 6 iunie 2006,
cu modificările și completările ulterioare.
Art. 15. — Pentru luna iunie 2011, Direcția de Dispecerizare
București din cadrul Societății Naționale de Transport Gaze
Naturale ăTransgaz” — S.A. Mediaș va înainta ANRE
raportul privind structura amestecului de gaze naturale
pentru toți operatorii licențiați conform prevederilor Ordinului
ministrului economiei și comerțului, al președintelui Autorității
Naționale de Reglementare în Domeniul Gazelor Naturale și
al președintelui Agenției Naționale pentru Resurse Minerale
nr. 102.136/530/97/2006.
Art. 16. — Prezentul ordin se publică în Monitorul Oficial al
României, Partea I.

Președintele Autorității Naționale de
Reglementare în Domeniul Energiei,
Iulius Dan Plaveti

Președintele Agenției Naționale
pentru Resurse Minerale,
Alexandru Pătruți

16

MONITORUL OFICIAL AL ROMÂNIEI, PARTEA I, Nr. 441/23.VI.2011

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind modificarea Ordinului președintelui Agenției Naționale de Administrare Fiscală
nr. 2.156/2011 pentru instituirea unor măsuri speciale privind importul produselor energetice
de tipul benzinelor și motorinelor
Ținând cont de prevederile art. 12 alin. (3) din Hotărârea Guvernului nr. 109/2009 privind organizarea și funcționarea
Agenției Naționale de Administrare Fiscală, cu modificările și completările ulterioare,
în temeiul prevederilor art. 20668 din Legea nr. 571/2003 privind Codul fiscal, cu modificările si completările ulterioare,
președintele Agenției Naționale de Administrare Fiscală emite următorul ordin:
Art. I. — Punctul 3 al anexei ăLista direcțiilor județene
pentru accize și operațiuni vamale și a birourilor vamale de
frontieră prin care se pot efectua formalități vamale de
import aferente benzinelor și motorinelor” la Ordinul
președintelui Agenției Naționale de Administrare Fiscală
nr. 2.156/2011 pentru instituirea unor măsuri speciale
privind importul produselor energetice de tipul benzinelor și

motorinelor, publicat în Monitorul Oficial al României, Partea I,
nr. 398 din 7 iunie 2011, se modifică și va avea următorul
cuprins:
ă3. Direcția Județeană pentru Accize și Operațiuni Vamale
Constanța (rutier, feroviar, fluvial, maritim)”
Art. II. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 16 iunie 2011.
Nr. 2.223.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 441/23.VI.2011 conține 16 pagini.

Prețul: 3,20 lei

&JUYDGY|524026]
ISSN 1453—4495

