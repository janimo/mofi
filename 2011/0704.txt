Anul 179 (XXIII) — Nr. 704

PARTEA I

LEGI, DECRETE, HOTĂRÂRI ȘI ALTE ACTE

Miercuri, 5 octombrie 2011

SUMAR

Nr.

Pagina

956.

HOTĂRÂRI ALE SENATULUI
48.

— Hotărâre privind bugetul Senatului pe
anul 2012 ..................................................................

2–6
960.

ORDONANȚE ȘI HOTĂRÂRI
ALE GUVERNULUI ROMÂNIEI
81.

910.

954.

— Ordonanță de urgență privind trecerea Agenției
Naționale de Cadastru și Publicitate Imobiliară din
subordinea Ministerului Administrației și Internelor în
subordinea Ministerului Dezvoltării Regionale și
Turismului, precum și pentru modificarea unor acte
normative....................................................................
— Hotărâre privind stabilirea unor măsuri pentru
aplicarea regulamentelor (UE) nr. 1.015/2010
și nr. 1.016/2010
ale
Comisiei,
prin
care
se implementează
Directiva
2009/125/CE
a
Parlamentului European și a Consiliului din
21 octombrie 2009 de instituire a unui cadru pentru
stabilirea cerințelor în materie de proiectare ecologică
aplicabile produselor cu impact energetic ..................
— Hotărâre pentru modificarea art. 3 din Hotărârea
Guvernului nr. 187/2000 privind imitațiile de produse
alimentare care prezintă riscul de a pune în pericol
sănătatea sau securitatea consumatorilor..................

Nr.

7–8

Pagina
— Hotărâre privind aprobarea Normelor metodologice
pentru aplicarea prevederilor Legii nr. 104/2008 privind
prevenirea și combaterea producerii și traficului ilicit
de substanțe dopante cu grad mare de risc ..............

11–13

— Hotărâre privind trecerea unei construcții, aflată în
administrarea Ministerului Administrației și Internelor —
Inspectoratul Județean al Poliției de Frontieră Galați,
din domeniul public al statului în domeniul privat al
acestuia, în vederea scoaterii din funcțiune și casării,
și pentru actualizarea anexei nr. 1 la Hotărârea
Guvernului nr. 1.705/2006 pentru aprobarea
inventarului centralizat al bunurilor din domeniul public
al statului ....................................................................

14

DECIZII ALE PRIMULUI-MINISTRU
112.

9–10

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
209.

10

— Decizie privind aplicarea mobilității pentru domnul
Ion Anghel din funcția publică de secretar general în
cadrul Ministerului Agriculturii și Dezvoltării Rurale în
funcția publică, temporar vacantă, de secretar general
în cadrul Ministerului Muncii, Familiei și Protecției
Sociale ......................................................................

— Ordin al președintelui Agenției Naționale pentru
Resurse Minerale privind aprobarea unor licențe de
concesiune pentru explorare ......................................

15–16

2

MONITORUL OFICIAL AL ROMÂNIEI, PARTEA I, Nr. 704/5.X.2011

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind bugetul Senatului pe anul 2012
În temeiul prevederilor art. 64 alin. (1) și ale art. 67 din Constituția României,
republicată, precum și ale art. 36 lit. l) și ale art. 204 alin. (1) din Regulamentul
Senatului, aprobat prin Hotărârea Senatului nr. 28/2005, cu modificările și
completările ulterioare,
Senatul adoptă prezenta hotărâre.
Art. 1. — (1) Bugetul Senatului pe anul 2012, finanțat din resurse de la
bugetul de stat, se stabilește la suma de 107.534 mii lei, din care:
a) Cheltuieli curente

94.976 mii lei

din care:
— cheltuieli de personal

69.611 mii lei

— bunuri și servicii

22.120 mii lei

— transferuri între unități ale administrației publice

1.450 mii lei

— alte transferuri

1.076 mii lei

— asistență socială

719 mii lei

b) Cheltuieli de capital

12.558 mii lei

(2) Detalierea bugetului pe anul 2012, pe structura clasificației bugetului de
stat, se prezintă în anexa nr. 1, care face parte integrantă din prezenta hotărâre.
Art. 2. — (1) Bugetul de venituri și cheltuieli pentru activități finanțate integral
din venituri proprii desfășurate pe lângă Senat cuprinde, la venituri, suma de
150 mii lei, iar la cheltuieli, suma de 170 mii lei.
(2) Veniturile realizate de Senat vor fi reținute integral de către acesta pentru
acoperirea unor cheltuieli curente și de capital aferente activităților finanțate din
venituri proprii, organizate cu aprobarea Biroului permanent. Eventualele
disponibilități înregistrate la sfârșitul anului se vor reporta în anul următor, pentru
a fi cheltuite cu aceleași destinații. Biroul permanent al Senatului poate aproba
utilizarea încasărilor și pentru alte destinații, în condițiile legii.
(3) Numărul de personal salarizat din venituri proprii se aprobă de Biroul
permanent al Senatului, în funcție de necesități și de veniturile realizate.
(4) Cheltuielile prevăzute în bugetul activităților finanțate din venituri proprii
pot fi depășite numai în cazul obținerii unor venituri suplimentare.
(5) Detalierea bugetului de venituri și cheltuieli pentru activități finanțate
integral din venituri proprii ale Senatului pe anul 2012, pe structura clasificației
bugetului de stat, se prezintă în anexa nr. 2, care face parte integrantă din prezenta
hotărâre.
Art. 3. — Bugetul Senatului, adoptat prin prezenta hotărâre, va fi transmis
Ministerului Finanțelor Publice, în vederea includerii lui în proiectul bugetului de
stat pe anul 2012.
Această hotărâre a fost adoptată de Senat în ședința din 3 octombrie 2011,
cu respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ

București, 3 octombrie 2011.
Nr. 48.

3

MONITORUL OFICIAL AL ROMÂNIEI, PARTEA I, Nr. 704/5.X.2011

ANEXA Nr. 1*)

B U G E T U L P E A N U L 2012
— mii lei —

*) Anexa nr. 1 este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 704/5.X.2011

5

MONITORUL OFICIAL AL ROMÂNIEI, PARTEA I, Nr. 704/5.X.2011

ANEXA Nr. 2*)

B U G E T U L P E A N U L 2012

(sumele alocate pentru activități finanțate integral din venituri proprii)
— mii lei —

*) Anexa nr. 2 este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 704/5.X.2011

MONITORUL OFICIAL AL ROMÂNIEI, PARTEA I, Nr. 704/5.X.2011

7

ORDONANȚE ȘI HOTĂRÂRI
ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind trecerea Agenției Naționale de Cadastru și Publicitate Imobiliară din subordinea
Ministerului Administrației și Internelor în subordinea Ministerului Dezvoltării Regionale și
Turismului, precum și pentru modificarea unor acte normative
Având în vedere că prin Legea nr. 14/2009 pentru ratificarea Acordului de împrumut (Proiect privind completarea sprijinului
financiar acordat de Uniunea Europeană pentru restructurarea agriculturii) dintre România și Banca Internațională pentru
Reconstrucție și Dezvoltare, semnat la București la 28 decembrie 2007, cu modificările ulterioare, statul român și-a asumat
responsabilitatea realizării cadastrului general în scopul înscrierii din oficiu în cartea funciară a proprietăților imobiliare,
întrucât prin intrarea în vigoare a Ordonanței Guvernului nr. 4/2010 privind instituirea Infrastructurii naționale pentru
informații spațiale în România, aprobată cu modificări și completări prin Legea nr. 190/2010, Agenția Națională de Cadastru și
Publicitate Imobiliară asigură președinția Consiliului Infrastructurii naționale pentru informații spațiale în România (Consiliul INIS),
componenta prin care România contribuie la implementarea Directivei 2007/2/CE a Parlamentului European și a Consiliului din
14 martie 2007 de instituire a unei infrastructuri pentru informații spațiale în Comunitatea Europeană (INSPIRE) (Directiva
INSPIRE), prin dezvoltarea unui geoportal național care trebuie să asigure prestarea serviciilor prevăzute la art. 9 alin. (1) din
Ordonanța Guvernului nr. 4/2010, aprobată cu modificări și completări prin Legea nr. 190/2010, prin crearea și actualizarea evidenței
parcelelor de terenuri la nivel național,
având în vedere direcțiile de acțiune care revin Guvernului prin Programul de guvernare 2009—2012, referitoare la
introducerea cadastrului unitar pe cheltuiala statului, intabularea tuturor suprafețelor agricole și forestiere, sprijinirea autorităților
executive ale administrației publice locale pentru întocmirea registrelor parcelare ale terenurilor, realizarea infrastructurii de date
spațiale în vederea asigurării suportului informațional necesar adoptării unor decizii fundamentate cu privire la limitele unităților
administrativ-teritoriale, clarificarea regimului proprietății prin finalizarea cât mai rapidă a procesului de retrocedare a proprietăților,
înscrierea corectă a proprietății în cartea funciară, sub aspect tehnic și juridic, în baza realității din teren, clarificarea legislației în
domeniile cadastrului și cărții funciare,
având în vedere intercondiționarea activităților Ministerului Dezvoltării Regionale și Turismului cu cele ale Agenției Naționale
de Cadastru și Publicitate Imobiliară pentru realizarea obiectivelor comune privind politicile sectoriale pentru planificarea dezvoltării
regionale și înregistrarea sistematică în cadastru și cartea funciară, precum și necesitatea de corelare a politicilor de dezvoltare
teritorială cu cele de administrare a terenurilor, acestea contribuind la dezvoltarea economică și socială, conservarea mediului și
creșterea calității vieții, prin implementare de politici armonizate ce privesc dezvoltarea terenului și furnizarea de servicii complexe
mediului de afaceri și cetățenilor,
neadoptarea în regim de urgență a prezentei ordonanțe de urgență ar conduce la blocarea proiectelor de dezvoltare a
infrastructurii în lipsa unor înscrieri corecte, sub aspect tehnic și juridic, ale proprietăților în cărțile funciare,
întrucât toate aceste aspecte vizează interesul public și constituie situații urgente și extraordinare a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Agenția Națională de Cadastru și Publicitate
Imobiliară, denumită în continuare Agenția Națională, instituție
publică cu personalitate juridică, trece din subordinea
Ministerului Administrației și Internelor în subordinea Ministerului
Dezvoltării Regionale și Turismului.
Art. 2. — (1) Personalul și patrimoniul Agenției Naționale se
preiau integral, iar Ministerul Dezvoltării Regionale și Turismului
se substituie în toate drepturile și obligațiile Ministerului
Administrației și Internelor privind activitatea Agenției Naționale.
(2) Personalul Agenției Naționale și al instituțiilor sale
subordonate beneficiază în continuare de salariile și de
drepturile avute la data intrării în vigoare a prezentei ordonanțe
de urgență, potrivit prevederilor legale în vigoare.
(3) În termen de 30 de zile de la intrarea în vigoare a
prezentei ordonanțe de urgență, Ministerul Dezvoltării Regionale
și Turismului preia de la Ministerul Administrației și Internelor,
pe baza protocolului de predare-preluare, structura de personal,
prevederile bugetare pe anul 2011, execuția bugetară până la
momentul predării-preluării și patrimoniul stabilit pe baza

situațiilor financiare întocmite potrivit art. 28 alin. (1) din Legea
contabilității nr. 82/1991, republicată, cu modificările și
completările ulterioare.
Art. 3. — (1) Se autorizează Ministerul Finanțelor Publice să
introducă, la propunerea ordonatorilor principali de credite,
modificările ce decurg din aplicarea prevederilor prezentei
ordonanțe de urgență în structura bugetului de stat și în volumul
și structura bugetului Ministerului Dezvoltării Regionale și
Turismului și bugetului Ministerului Administrației și Internelor.
(2) Până la introducerea modificărilor prevăzute la alin. (1)
în bugetul de stat și în bugetele ordonatorilor principali de
credite, finanțarea Agenției Naționale va fi asigurată din bugetul
Ministerului Administrației și Internelor.
(3) Ministerul Administrației și Internelor și Ministerul
Dezvoltării Regionale și Turismului introduc modificările
corespunzătoare în numărul maxim de posturi finanțate pe anul
2011.
Art. 4. — Imobilele aflate în proprietatea publică a statului și
în administrarea Ministerului Administrației și Internelor pentru

8

MONITORUL OFICIAL AL ROMÂNIEI, PARTEA I, Nr. 704/5.X.2011

Agenția Națională trec în administrarea Ministerului Dezvoltării
Regionale și Turismului pentru Agenția Națională.
Art. 5. — În termen de 30 de zile de la data intrării în vigoare
a prezentei ordonanțe de urgență, Ministerul Dezvoltării
Regionale și Turismului și Ministerul Administrației și Internelor
vor supune spre aprobare Guvernului proiectele de hotărâri
pentru modificarea Hotărârii Guvernului nr. 1.631/2009 privind
organizarea și funcționarea Ministerului Dezvoltării Regionale și
Turismului, cu modificările și completările ulterioare, a Hotărârii
Guvernului nr. 416/2007 privind structura organizatorică și
efectivele Ministerului Administrației și Internelor, cu modificările
și completările ulterioare, precum și a Hotărârii Guvernului
nr. 1.210/2004 privind organizarea și funcționarea Agenției
Naționale de Cadastru și Publicitate Imobiliară, republicată, cu
modificările ulterioare.
Art. 6. — În termen de 30 de zile de la data intrării în vigoare
a prezentei ordonanțe de urgență, Ministerul Dezvoltării
Regionale și Turismului supune spre aprobare Guvernului
proiectul de hotărâre privind nominalizarea și transmiterea
imobilelor aflate în proprietatea publică a statului din
administrarea Ministerului Administrației și Internelor pentru
Agenția Națională de Cadastru și Publicitate Imobiliară în
administrarea Ministerului Dezvoltării Regionale și Turismului
pentru Agenția Națională de Cadastru și Publicitate Imobiliară.
Art. 7. — Legea cadastrului și a publicității imobiliare
nr. 7/1996, republicată în Monitorul Oficial al României, Partea I,
nr. 201 din 3 martie 2006, cu modificările și completările
ulterioare, se modifică după cum urmează:
1. La articolul 3, alineatul (1) va avea următorul cuprins:
ăArt. 3. — (1) Agenția Națională de Cadastru și Publicitate
Imobiliară, denumită în continuare Agenția Națională, se
organizează ca instituție publică cu personalitate juridică, unica
autoritate în domeniu, aflată în subordinea Ministerului
Dezvoltării Regionale și Turismului.”
2. La articolul 8, alineatul (3) va avea următorul cuprins:
ă(3) Tarifele și încasările prevăzute la alin. (2) lit. a) și b) nu
sunt purtătoare de TVA, în conformitate cu prevederile art. 127
alin. (4)—(6) din Legea nr. 571/2003 privind Codul fiscal, cu
modificările și completările ulterioare.”
3. La articolul 8, alineatul (4) se abrogă.
4. În cuprinsul legii, sintagma ăMinisterul Administrației
și Internelor” se înlocuiește cu sintagma ăMinisterul
Dezvoltării Regionale și Turismului”, iar sintagma ăordin al
ministrului administrației și internelor” se înlocuiește cu
sintagma ăordin al ministrului dezvoltării regionale și

turismului”, cu excepția prevederilor cuprinse la art. 7 și
art. 64 alin. (2) lit. b) și c).
Art. 8. — Ordonanța de urgență a Guvernului nr. 30/2007
privind organizarea și funcționarea Ministerului Administrației și
Internelor, publicată în Monitorul Oficial al României, Partea I,
nr. 309 din 9 mai 2007, aprobată cu modificări prin Legea
nr. 15/2008, cu modificările și completările ulterioare, se
modifică după cum urmează:
1. La articolul 1 alineatul (2), litera i) se abrogă.
2. La articolul 3 alineatul (1) litera a), punctul 22 va avea
următorul cuprins:
ă22. asigură, prin structurile de specialitate din subordine,
aplicarea strategiei și a programului de guvernare în domeniul
managementului funcției publice și al funcționarilor publici,
formarea și perfecționarea pregătirii profesionale specializate în
administrația publică, activitatea de evidență a persoanelor,
precum și activitatea de prevenire și gestionare a situațiilor de
urgență civilă.”
3. La articolul 13, alineatul (1) va avea următorul cuprins:
ăArt. 13. — (1) În domeniul administrației publice, instituțiile
publice și organele de specialitate ale administrației publice
centrale din subordinea Ministerului Administrației și Internelor
sunt: Autoritatea Națională de Reglementare pentru Serviciile
Comunitare de Utilități Publice, Agenția Națională a
Funcționarilor Publici, Inspectoratul General pentru Situații de
Urgență, Direcția Generală de Pașapoarte, Direcția Regim
Permise de Conducere și Înmatriculare a Vehiculelor și Arhivele
Naționale.”
Art. 9. — Ordonanța Guvernului nr. 4/2010 privind instituirea
Infrastructurii naționale pentru informații spațiale în România,
publicată în Monitorul Oficial al României, Partea I, nr. 66 din
29 ianuarie 2010, aprobată cu modificări și completări prin
Legea nr. 190/2010, se modifică după cum urmează:
1. În cuprinsul ordonanței, sintagma ăMinisterul
Administrației și Internelor, prin Agenția de Cadastru și
Publicitate Imobiliară” se înlocuiește cu sintagma
ăMinisterul Dezvoltării Regionale și Turismului, prin Agenția
Națională de Cadastru și Publicitate Imobiliară”.
2. Articolul 21 va avea următorul cuprins:
ăArt. 21. — Ministerul Dezvoltării Regionale și Turismului
transmite Comisiei Europene actele normative naționale
adoptate pentru conformarea cu prevederile Directivei
INSPIRE.”
Art. 10. — Prezenta ordonanță de urgență intră în vigoare la
15 zile de la data publicării în Monitorul Oficial al României,
Partea I.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul administrației și internelor,
Constantin-Traian Igaș
Ministrul muncii, familiei și protecției sociale,
Sulfina Barbu
Ministrul finanțelor publice,
Gheorghe Ialomițianu
București, 28 septembrie 2011.
Nr. 81.

MONITORUL OFICIAL AL ROMÂNIEI, PARTEA I, Nr. 704/5.X.2011

9

GUVERNUL ROMÂNIEI

HOTĂRÂRE
privind stabilirea unor măsuri pentru aplicarea regulamentelor (UE) nr. 1.015/2010 și nr. 1.016/2010
ale Comisiei, prin care se implementează Directiva 2009/125/CE a Parlamentului European
și a Consiliului din 21 octombrie 2009 de instituire a unui cadru pentru stabilirea cerințelor
în materie de proiectare ecologică aplicabile produselor cu impact energetic
În scopul asigurării aplicării în România a prevederilor:
a) Regulamentului (UE) nr. 1.015/2010 al Comisiei din 10 noiembrie 2010 de implementare a Directivei 2009/125/CE a
Parlamentului European și a Consiliului cu privire la cerințele de proiectare ecologică aplicabile mașinilor de spălat rufe de uz
casnic;
b) Regulamentului (UE) nr. 1.016/2010 al Comisiei din 10 noiembrie 2010 de implementare a Directivei 2009/125/CE a
Parlamentului European și a Consiliului cu privire la cerințele de proiectare ecologică aplicabile mașinilor de spălat vase de uz
casnic,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Prezenta hotărâre stabilește cadrul legal și
instituțional necesar aplicării directe a prevederilor:
a) Regulamentului (UE) nr. 1.015/2010 al Comisiei din
10 noiembrie 2010 de implementare a Directivei 2009/125/CE a
Parlamentului European și a Consiliului cu privire la cerințele de
proiectare ecologică aplicabile mașinilor de spălat rufe de uz
casnic, publicat în Jurnalul Oficial al Uniunii Europene, seria L,
nr. 293 din 11 noiembrie 2010;
b) Regulamentului (UE) nr. 1.016/2010 al Comisiei din
10 noiembrie 2010 de implementare a Directivei 2009/125/CE a
Parlamentului European și a Consiliului cu privire la cerințele de
proiectare ecologică aplicabile mașinilor de spălat vase de uz
casnic, publicat în Jurnalul Oficial al Uniunii Europene, seria L,
nr. 293 din 11 noiembrie 2010.
Art. 2. — Se desemnează Ministerul Economiei, Comerțului
și Mediului de Afaceri ca autoritate națională competentă pentru
coordonarea aplicării dispozițiilor regulamentelor Comisiei
prevăzute la art. 1.
Art. 3. — Se desemnează Autoritatea Națională pentru
Protecția Consumatorilor, denumită în continuare ANPC, ca
autoritate națională competentă pentru supravegherea pieței,
pentru categoriile de produse care fac obiectul prevederilor
regulamentelor Comisiei prevăzute la art. 1.
Art. 4. — Supravegherea pieței acoperă întregul teritoriu al
României.
Art. 5. — (1) Pentru exercitarea activității de supraveghere a
pieței, bugetul de stat asigură finanțarea pentru dezvoltarea
structurilor de specialitate și infrastructura necesară
supravegherii pieței.
(2) Resursele financiare necesare pentru exercitarea
activității de supraveghere a pieței se suportă de către ANPC, în
limita fondurilor alocate anual de la bugetul de stat cu această
destinație, prin bugetul Ministerului Economiei, Comerțului și
Mediului de Afaceri.
(3) Autoritatea națională competentă pentru supravegherea
pieței prevăzută la art. 3 stabilește varianta cea mai potrivită în
ceea ce privește aplicarea procedurii de verificare specifice
fiecăruia dintre regulamentele Comisiei prevăzute la art. 1, în

funcție de bugetul aprobat și de numărul de produse identificate
pe piață.
Art. 6. — Informațiile care trebuie furnizate de producători în
scopul evaluării conformității și/sau al informării consumatorilor,
prevăzute la pct. 1 din anexa I la Regulamentul (UE)
nr. 1.015/2010 și la pct. 1 din anexa I la Regulamentul (UE)
nr. 1.016/2010, trebuie să fie disponibile în limba română.
Art. 7. — (1) Constituie contravenție și se sancționează cu
amendă de la 30.000 lei la 50.000 lei și retragerea de pe piață
sau interzicerea introducerii pe piață a produselor neconforme
săvârșirea de către persoanele juridice a următoarelor fapte:
a) nerespectarea prevederilor art. 4, ale pct. 2 din anexa I,
precum și ale anexei II din Regulamentul (UE) nr. 1.015/2010;
b) nerespectarea prevederilor art. 4, ale pct. 2 din anexa I,
precum și ale anexei II din Regulamentul (UE) nr. 1.016/2010.
(2) Constituie contravenție și se sancționează cu amendă de
la 10.000 lei la 20.000 lei și suspendarea comercializării
produselor neconforme săvârșirea de către persoanele juridice
a următoarelor fapte:
a) nerespectarea prevederilor pct. 1 din anexa I la
Regulamentul (UE) nr. 1.015/2010;
b) nerespectarea prevederilor pct. 1 din anexa I la
Regulamentul (UE) nr. 1.016/2010;
c) nerespectarea prevederilor art. 6.
Art. 8. — Constatarea contravențiilor și aplicarea sancțiunilor
prevăzute la art. 7 se fac de către reprezentanții împuterniciți ai
ANPC.
Art. 9. — (1) Contravențiilor prevăzute la art. 7 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(2) Contravenientul poate achita în termen de cel mult 48 de
ore de la data încheierii procesului-verbal ori, după caz, de la
data comunicării acestuia jumătate din minimul amenzii
prevăzute la art. 7, agentul constatator făcând mențiune despre
această posibilitate în procesul-verbal de constatare și
sancționare a contravenției.

10

MONITORUL OFICIAL AL ROMÂNIEI, PARTEA I, Nr. 704/5.X.2011

Art. 10. — Prevederile art. 7 referitoare la contravențiile și
sancțiunile pentru nerespectarea dispozițiilor comunitare din
regulamentele Comisiei prevăzute la art. 1, care se aplică de la
o dată ulterioară datei intrării în vigoare a prezentei hotărâri, se

implementează de la data la care aceste dispoziții devin
aplicabile.
Art. 11. — Prezenta hotărâre intră în vigoare la 30 de zile de
la data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Președintele Autorității Naționale pentru Protecția
Consumatorilor,
Constantin Cerbulescu
Ministrul finanțelor publice,
Gheorghe Ialomițianu

București, 14 septembrie 2011.
Nr. 910.

GUVERNUL ROMÂNIEI

HOTĂRÂRE
pentru modificarea art. 3
din Hotărârea Guvernului nr. 187/2000
privind imitațiile de produse alimentare
care prezintă riscul de a pune în pericol sănătatea
sau securitatea consumatorilor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 3 din Hotărârea Guvernului nr. 187/2000 privind
imitațiile de produse alimentare care prezintă riscul de a pune în pericol sănătatea
sau securitatea consumatorilor, republicată în Monitorul Oficial al României,
Partea I, nr. 643 din 9 septembrie 2008, se modifică și va avea următorul cuprins:
ăArt. 3. — Nerespectarea prevederilor art. 1 constituie contravenție și se
sancționează cu amendă de la 1.000 lei la 3.000 lei.”
PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Ion Ariton
Președintele Autorității Naționale
pentru Protecția Consumatorilor,
Constantin Cerbulescu

București, 28 septembrie 2011.
Nr. 954.

11

MONITORUL OFICIAL AL ROMÂNIEI, PARTEA I, Nr. 704/5.X.2011
GUVERNUL ROMÂNIEI

HOTĂRÂRE
privind aprobarea Normelor metodologice
pentru aplicarea prevederilor Legii nr. 104/2008
privind prevenirea și combaterea producerii și traficului ilicit
de substanțe dopante cu grad mare de risc
În temeiul art. 108 din Constituția României, republicată, și al art. 27 din
Legea nr. 104/2008 privind prevenirea și combaterea producerii și traficului ilicit
de substanțe dopante cu grad mare de risc, republicată,
Guvernul României adoptă prezenta hotărâre.
Art. 1. — Se aprobă Normele metodologice pentru aplicarea prevederilor
Legii nr. 104/2008 privind prevenirea și combaterea producerii și traficului ilicit de
substanțe dopante cu grad mare de risc, republicată, prevăzute în anexa care face
parte integrantă din prezenta hotărâre.
Art. 2. — Prezenta hotărâre intră în vigoare la 60 de zile de la data publicării
în Monitorul Oficial al României, Partea I.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Președintele Agenției Naționale
Anti-Doping,
Graziela Elena Vâjială
Ministrul sănătății,
Ritli Ladislau
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 28 septembrie 2011.
Nr. 956.
ANEXĂ

NORME METODOLOGICE

pentru aplicarea prevederilor Legii nr. 104/2008 privind prevenirea și combaterea producerii și traficului ilicit
de substanțe dopante cu grad mare de risc
CAPITOLUL I
Dispoziții generale
Art. 1. — Prezentele norme metodologice stabilesc dispoziții
în aplicarea Legii nr. 104/2008 privind prevenirea și combaterea
producerii și traficului ilicit de substanțe dopante cu grad mare
de risc, republicată.
Art. 2. — Autorizarea activităților desfășurate în sălile de
culturism și/sau de fitness, efectuate de persoane juridice,
întreprinderi individuale și întreprinderi familiale, se face de către
Agenția Națională Anti-Doping.
Art. 3. — (1) Autorizarea este procedura de abilitare a
persoanelor juridice, întreprinderilor individuale și întreprinderilor
familiale pentru a desfășura activități în sălile de culturism și/sau
de fitness, care se materializează prin eliberarea de către
Agenția Națională Anti-Doping a certificatului de funcționare din
punctul de vedere al reglementărilor antidoping, denumit în
continuare certificat, act administrativ individual.
(2) Prin titular al certificatului se înțelege persoana juridică,
întreprinderea individuală sau întreprinderea familială pentru
care a fost eliberat certificatul.

(3) Modelul certificatului se aprobă prin ordin al președintelui
Agenției Naționale Anti-Doping.
Art. 4. — (1) Persoana juridică, întreprinderea individuală sau
întreprinderea familială care solicită autorizarea activităților
desfășurate în sălile de culturism ori de fitness trebuie să facă
dovada deținerii de către unul dintre angajații acesteia a
atestatului de absolvire a cursului de instruire antidoping,
prevăzut la art. 9 alin. (6) din Legea nr. 104/2008, republicată.
(2) Cursul de instruire antidoping prevăzut la alin. (1) vizează
cunoașterea legislației naționale și internaționale care
reglementează activitatea antidoping, cunoașterea substanțelor
dopante cu grad mare de risc, precum și cunoașterea efectelor
secundare ale utilizării substanțelor dopante cu grad mare de risc.
CAPITOLUL II
Autorizarea activităților desfășurate în sălile
de culturism și/sau de fitness
Art. 5. — (1) Activitatea în sălile de culturism și/sau de fitness
se desfășoară pe baza certificatului eliberat de către Agenția
Națională Anti-Doping.
(2) Certificatul eliberat de Agenția Națională Anti-Doping este
valabil pe o perioadă de 3 ani.

12

MONITORUL OFICIAL AL ROMÂNIEI, PARTEA I, Nr. 704/5.X.2011

(3) Prelungirea perioadei de valabilitate a certificatului emis
de Agenția Națională Anti-Doping se realizează prin depunerea
unei cereri de către solicitant în termen de 30 de zile de la data
expirării termenului prevăzut la alin. (2), cu respectarea
prevederilor art. 9.
(4) O copie a certificatului se va afișa la sala de culturism
și/sau fitness, într-un loc accesibil și vizibil publicului.
Art. 6. — Pentru eliberarea certificatului, persoanele juridice,
întreprinderile individuale sau întreprinderile familiale ce
desfășoară activități sportive de culturism ori de fitness depun la
Agenția Națională Anti-Doping o cerere prin care solicită
autorizarea.
Art. 7. — (1) Pentru eliberarea certificatului, persoanele
juridice, întreprinderile individuale sau întreprinderile familiale
solicitante vor achita o taxă de autorizare.
(2) Nivelul taxei de autorizare se stabilește prin ordin al
președintelui Agenției Naționale Anti-Doping, în condițiile legii.
Art. 8. — (1) Cererile de autorizare se depun și se
înregistrează la sediul Agenției Naționale Anti-Doping.
(2) Modelul formularului-tip al cererii de autorizare, precum și
modul de înregistrare al acesteia se aprobă prin ordin al
președintelui Agenției Naționale Anti-Doping.
(3) Formularului-tip al cererii de autorizare se eliberează
solicitantului atât pe suport hârtie, cât și în format electronic.
Art. 9. — La cererea de autorizare adresată Agenției
Naționale Anti-Doping persoana juridică, întreprinderea
individuală sau întreprinderea familială trebuie să anexeze:
a) copia certificată pentru conformitate cu originalul a
certificatului unic de înregistrare sau a altui document echivalent
stabilit prin actele normative în vigoare;
b) certificatul de cazier judiciar al administratorilor sau
reprezentanților;
c) declarația pe propria răspundere a persoanei autorizate
de către persoana juridică, întreprinderea individuală sau
întreprinderea familială să semneze cererea, prin care se atestă
că datele prevăzute în aceasta și în documentele anexate
corespund realității și că are cunoștință că falsul în declarații se
pedepsește potrivit legii penale;
d) copia certificată pentru conformitate cu originalul a
statutului de funcționare și, după caz, a actelor modificatoare
ale acestuia, din care să rezulte că desfășoară activități sportive
de culturism și/sau de fitness;
e) dovada achitării taxei de autorizare;
f) lista actualizată cu suplimentele alimentare distribuite în
sală, care va cuprinde următoarele specificații:
1. denumirea comercială a produsului;
2. denumirea societății producătoare și/sau distribuitoare;
3. lista ingredientelor;
4. copia certificatului de notificare emis de instituția competentă;
g) copia atestatului de absolvire a cursului de instruire
organizat de către Agenția Națională Anti-Doping.
Art. 10. — (1) Autorizarea funcționării sălilor de culturism și
fitness din punctul de vedere al reglementărilor antidoping se
realizează prin emiterea certificatului.
(2) Respingerea cererii de autorizare trebuie să fie motivată
și se dispune prin ordin al președintelui Agenției Naționale
Anti-Doping, care se comunică solicitantului.
(3) Ordinul prevăzut la alin. (2) poate fi atacat în fața instanței
de contencios administrativ, în condițiile Legii contenciosului
administrativ nr. 554/2004, cu modificările și completările ulterioare.
Art. 11. — În situația în care intervin modificări ale
elementelor de identificare a persoanei juridice, întreprinderii
individuale sau întreprinderii familiale autorizate, aceasta este
obligată, sub sancțiunea suspendării certificatului, să le notifice
în scris Agenției Naționale Anti-Doping, în termen de 15 zile de
la data producerii lor.
Art. 12. — Eliberarea unui nou certificat în caz de pierdere
sau distrugere ori în caz de furt se face la cererea scrisă a
titularului acestuia, adresată Agenției Naționale Anti-Doping.

Art. 13. — Persoanele juridice, întreprinderile individuale sau
întreprinderile familiale cărora le-a fost retras certificatul pot
solicita autorizarea activităților de culturism și/sau fitness, cu
condiția îndeplinirii procedurilor de autorizare prevăzute de
prezentele norme metodologice, inclusiv achitarea taxei de
autorizare corespunzătoare.
CAPITOLUL III
Suspendarea și retragerea certificatului
Art. 14. — Agenția Națională Anti-Doping dispune
suspendarea certificatului sau, după caz, retragerea acestuia în
cazul în care constată încălcarea dispozițiilor Legii nr. 104/2008,
republicată, și ale prezentelor norme metodologice.
Art. 15. — (1) Suspendarea certificatului are ca efect sistarea
temporară a desfășurării activității de către titularul său, pe
perioada dispusă prin ordinul de suspendare.
(2) Reluarea activității după suspendarea certificatului se
face numai la cererea scrisă a titularului acestuia și numai după
ce personalul abilitat al Agenției Naționale Anti-Doping constată
că au fost înlăturate cauzele care au condus la suspendarea
acestuia.
(3) La expirarea perioadei de suspendare, persoanele
juridice, întreprinderile individuale sau întreprinderile familiale
solicită în termen de 10 zile lucrătoare, în scris, Agenției
Naționale Anti-Doping verificarea, prin personalul abilitat, a
remedierii deficiențelor care au determinat suspendarea.
(4) Dacă persoanele juridice, întreprinderile individuale sau
întreprinderile familiale nu solicită constatarea remedierii acestor
deficiențe și reluarea activității, în termenul prevăzut la alin. (3),
Agenția Națională Anti-Doping va dispune retragerea
certificatului.
Art. 16. — Suspendarea certificatului se dispune în
următoarele situații:
a) în cazul prevăzut la art. 16 alin. (2) din Legea nr. 104/2008,
republicată;
b) în lipsa notificării Agenției Naționale Anti-Doping cu privire
la schimbările intervenite în datele de identificare a titularului
certificatului;
c) în cazul prevăzut la art. 15 alin. (2) din Legea nr. 104/2008,
republicată.
Art. 17. — Retragerea certificatului se dispune în următoarele
situații:
a) în cazul prevăzut la art. 16 alin. (3) din Legea nr. 104/2008,
republicată;
b) în cazul în care persoana autorizată nu mai îndeplinește
una sau mai multe dintre condițiile necesare în vederea
autorizării;
c) de drept, în cazul comercializării și deținerii substanțelor cu
grad mare de risc;
d) în cazul în care nu se mai respectă dispozițiile art. 4
alin. (1);
e) în cazul comercializării de suplimente alimentare care
conțin substanțe dopante cu grad mare de risc în sălile de
culturism și fitness;
f) în cazul comercializării de suplimente alimentare care sunt
contaminate cu substanțe dopante cu grad mare de risc,
conform rezultatelor analizelor de laborator, în sălile de culturism
și fitness;
g) în cazurile în care Agenția Națională Anti-Doping constată
că documentele prevăzute la art. 9 lit. d) și g) nu sunt conforme
cu realitatea sau contravin unor dispoziții legale în vigoare;
h) în cazul condamnării definitive pentru o infracțiune care a
avut loc în sălile de culturism și fitness, în legătură cu
substanțele dopante cu grad mare de risc a unui angajat al
persoanei juridice, al întreprinderii individuale autorizate sau a
unui membru al întreprinderii familiale autorizate.
Art. 18. — (1) Suspendarea sau retragerea certificatului se
dispune prin ordin de către președintele Agenției Naționale
Anti-Doping, la propunerea organelor cu atribuții de control în
materie, în baza constatărilor acestora.

MONITORUL OFICIAL AL ROMÂNIEI, PARTEA I, Nr. 704/5.X.2011
(2) Ordinul de suspendare sau de retragere prevăzut la
alin. (1) se comunică titularului și poate fi atacat în condițiile Legii
nr. 554/2004, cu modificările și completările ulterioare.
(3) Ordinul de suspendare ori, după caz, de retragere a
certificatului produce efecte de la data comunicării.
(4) Perioada de suspendare a certificatului se calculează de
la data comunicării ordinului de suspendare prevăzut la alin. (1).
Art. 19. — Agenția Națională Anti-Doping publică în Monitorul
Oficial al României, Partea a III-a, denumirea sau numele
titularului certificatului, adresa acestuia, data emiterii
certificatului, precum și ordinele de suspendare și pe cele de
retragere a certificatelor.
CAPITOLUL IV
Supravegherea respectării regimului juridic
al substanțelor dopante cu grad mare de risc
Art. 20. — (1) Supravegherea respectării regimului juridic al
substanțelor dopante cu grad mare de risc de către Agenția
Națională Anti-Doping se exercită prin verificarea documentelor
și prin controale.
(2) Controalele se efectuează de către personalul anume
împuternicit din cadrul Agenției Naționale Anti-Doping, în baza
unui plan anual de control.
(3) Personalul împuternicit din cadrul Agenției Naționale
Anti-Doping are drept de acces în sălile de culturism și/sau de
fitness, pe baza legitimației de serviciu și în baza ordinului de
control emis de președintele Agenției Naționale Anti-Doping.
Art. 21. — (1) Agenția Națională Anti-Doping are dreptul să
efectueze teste doping în rândul practicanților de culturism și de
fitness, cu scopul stabilirii gradului de utilizare a substanțelor
dopante cu grad mare de risc în sportul recreativ. Testarea
doping se efectuează numai cu acordul expres, în scris, al
practicantului de culturism sau de fitness și cu respectarea
principiului confidențialității datelor personale ale acestuia.
(2) Cu ocazia controlului, personalul împuternicit din cadrul
Agenției Naționale Anti-Doping urmărește:
a) existența și valabilitatea certificatului emis de către Agenția
Națională Anti-Doping;
b) concordanța dintre soldul scriptic și soldul faptic al produselor
comercializate în cadrul sălilor de culturism sau de fitness;
c) sortimentele de suplimente alimentare care sunt vândute
practicanților de culturism și fitness sau ce substanțe sunt
utilizate de către aceștia;
d) existența notificării emise de autoritățile competente
pentru suplimentele alimentare puse în vânzare;
e) respectarea prevederilor art. 3 și 4 din Ordonanța
Guvernului nr. 59/2006 privind utilizarea suplimentelor nutritive
de către sportivi, aprobată cu modificări și completări prin Legea
nr. 511/2006.
(3) Procedura de control se stabilește prin ordin al
președintelui Agenției Naționale Anti-Doping.
CAPITOLUL V
Preluarea, păstrarea, depozitarea și distrugerea
substanțelor dopante cu grad mare de risc
Art. 22. — (1) Substanțele și bunurile ridicate de către
organul constatator în vederea confiscării vor fi predate în
termen de 30 de zile, pe bază de proces-verbal, responsabilului
desemnat prin ordin al președintelui Agenției Naționale
Anti-Doping.
(2) În termen de 24 de ore de la primire, substanțele și
bunurile confiscate vor fi depuse la Camera pentru produse cu
substanțe interzise (CPSI) a Agenției Naționale Anti-Doping.
(3) Organul constatator al contravențiilor prevăzute la
art. 13—17 din Legea nr. 104/2008, republicată, potrivit art. 18
din același act normativ, care procedează la ridicarea în vederea
confiscării a substanțelor dopante cu grad mare de risc, va lua
măsurile necesare pentru păstrarea acestora în condiții optime,
de securitate și de conservare, până la predarea lor în vederea
depozitării în CPSI.

13

Art. 23. — Condițiile tehnice ale CPSI, modul de acces la
CPSI și procedura de păstrare și depozitare a substanțelor
confiscate se stabilesc prin ordin al președintelui Agenției
Naționale Anti-Doping.
Art. 24. — Gestiunea procedurii de distrugere a substanțelor
dopante cu grad mare de risc se realizează de către Agenția
Națională Anti-Doping prin Direcția de combatere a traficului ilicit
de substanțe interzise.
Art. 25. — (1) Distrugerea substanțelor dopante cu grad
mare de risc se efectuează periodic, prin incinerare sau prin alte
mijloace adecvate, de către o societate comercială autorizată, în
prezența unei comisii formate din reprezentanții Consiliului de
prevenire și combatere a traficului ilicit de substanțe dopante cu
grad mare de risc, denumit în continuare Consiliul, prevăzut la
art. 4 din Legea nr. 104/2008, republicată.
(2) Comisia este formată din 3 membri, dintre care un
președinte desemnat de președintele Consiliului și 2 membri
desemnați prin votul majorității simple a Consiliului.
Art. 26. — (1) Comisia pentru distrugerea substanțelor
dopante cu grad mare de risc are următoarele atribuții:
a) verifică mențiunile cuprinse în procesul-verbal de predareprimire a substanțelor dopante cu grad mare de risc confiscate,
încheiat între autoritatea publică din care face parte agentul
constatator care a dispus confiscarea și Agenția Națională
Anti-Doping;
b) verifică mențiunile cuprinse în procesul-verbal de predareprimire a substanțelor dopante cu grad mare de risc confiscate,
încheiat între Agenția Națională Anti-Doping și societatea
autorizată să efectueze incinerarea acestora;
c) consemnează într-un proces-verbal distrugerea
substanțelor dopante cu grad mare de risc, pe baza proceselorverbale menționate la lit. a) și b).
(2) Păstrarea, clasarea și arhivarea documentelor prevăzute
la alin. (1) se realizează conform dispozițiilor Legii Arhivelor
Naționale nr. 16/1996, cu modificările și completările ulterioare.
Art. 27. — Formularele proceselor-verbale prevăzute la
art. 26 alin. (1) se aprobă prin ordin al președintelui Agenției
Naționale Anti-Doping.
Art. 28. — Substanțele dopante cu grad mare de risc se
distrug periodic doar în baza titlului executoriu conform
dispozițiilor art. 37 din Ordonanța Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare, unei ordonanțe emise de procuror sau
unei hotărâri judecătorești definitive pronunțate de o instanță
penală.
CAPITOLUL VI
Dispoziții finale
Art. 29. — (1) Persoanele juridice, întreprinderile individuale
ori întreprinderile familiale care desfășoară activități sportive de
culturism și/sau de fitness sunt obligate să solicite eliberarea
certificatului în termen de 6 luni de la data intrării în vigoare a
prezentelor norme metodologice.
(2) Agenția Națională Anti-Doping va elibera certificatele în
termen de 90 de zile lucrătoare de la data înregistrării cererii la
Agenția Națională Anti-Doping, cu condiția ca documentația
anexată să fie completă, potrivit prevederilor art. 9.
(3) În cazul în care Agenția Națională Anti-Doping constată o
neregularitate a documentației anexate cererii de autorizare, se
vor aplica prevederile art. 6 alin. (4) din Ordonanța de urgență a
Guvernului nr. 27/2003 privind procedura aprobării tacite,
aprobată cu modificări și completări prin Legea nr. 486/2003, cu
modificările și completările ulterioare, termenul prevăzut la
alin. (2) urmând să curgă de la data completării documentației.
(4) Dacă persoana juridică, întreprinderea individuală sau
întreprinderea familială nu completează documentația în termen
de 30 de zile lucrătoare de la data comunicării neregularităților
constatate, cererea de autorizare se respinge prin ordin al
președintelui Agenției Naționale Anti-Doping.

14

MONITORUL OFICIAL AL ROMÂNIEI, PARTEA I, Nr. 704/5.X.2011
GUVERNUL ROMÂNIEI

HOTĂRÂRE
privind trecerea unei construcții, aflată în administrarea Ministerului Administrației și Internelor —
Inspectoratul Județean al Poliției de Frontieră Galați, din domeniul public al statului în domeniul
privat al acestuia, în vederea scoaterii din funcțiune și casării, și pentru actualizarea anexei nr. 1
la Hotărârea Guvernului nr. 1.705/2006 pentru aprobarea inventarului centralizat al bunurilor
din domeniul public al statului
Având în vedere prevederile art. 2 alin. (1) din Hotărârea Guvernului nr. 1.705/2006 pentru aprobarea inventarului
centralizat al bunurilor din domeniul public al statului, cu modificările și completările ulterioare,
în temeiul art. 108 din Constituția României, republicată, al art. 10 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, al art. 21 și 22 din Ordonanța Guvernului nr. 81/2003
privind reevaluarea și amortizarea activelor fixe aflate în patrimoniul instituțiilor publice, aprobată prin Legea nr. 493/2003, cu
modificările și completările ulterioare, al art. 2 din Ordonanța Guvernului nr. 112/2000 pentru reglementarea procesului de scoatere
din funcțiune, casare și valorificare a activelor corporale care alcătuiesc domeniul public al statului și al unităților administrativteritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă actualizarea valorii de inventar a
imobilului aparținând domeniului public al statului, aflat în
administrarea Ministerului Administrației și Internelor și
înregistrat la poziția cu nr. M.F.P. 121.162 în inventarul
centralizat al bunurilor din domeniul public al statului, potrivit
datelor prevăzute în anexa nr. 1.
Art. 2. — Se aprobă trecerea din domeniul public al statului
în domeniul privat al acestuia a construcției situate în municipiul
Galați, bd. Dunărea nr. 63, județul Galați, aflată în administrarea
Ministerului Administrației și Internelor — Inspectoratul Județean
al Poliției de Frontieră Galați, având datele de identificare
prevăzute în anexa nr. 2.

Art. 3. — Trecerea în domeniul privat al statului a construcției
prevăzute la art. 2 se face în vederea scoaterii din funcțiune și
casării.
Art. 4. — După scoaterea din funcțiune și casarea
construcției, Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Finanțelor Publice, va opera modificarea
corespunzătoare a anexei nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și
completările ulterioare.
Art. 5. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 28 septembrie 2011.
Nr. 960.
ANEXA Nr. 1

D AT E L E D E I D E N T I F I C A R E

a imobilului aflat în domeniul public al statului și în administrarea Ministerului Administrației și Internelor —
Inspectoratul Județean al Poliției de Frontieră Galați, a cărui valoare de inventar se actualizează
Nr.
M.F.P.

Codul
de clasificare

Denumirea

Adresa

Anul dobândirii/
dării în folosință

Valoarea de inventar
actualizată
(lei)

Tipul bunului

121.162

8.19.01

49-113

Municipiul Galați, bd. Dunărea
nr. 63, județul Galați

1985

6.930.308,37

imobil
ANEXA Nr. 2

D AT E L E D E I D E N T I F I C A R E

a construcției aflate în administrarea Ministerului Administrației și Internelor — Inspectoratul Județean al Poliției
de Frontieră Galați, care se transmite din domeniul public al statului în domeniul privat al acestuia, în vederea scoaterii
din funcțiune și casării
Adresa imobilului

Municipiul Galați,
bd. Dunărea nr. 63,
județul Galați

Persoana juridică care administrează
imobilul

Caracteristicile bunurilor care trec în domeniul privat
al statului

Ministerul Administrației și
Internelor — Inspectoratul
Pavilion 49-113-14 ăpunct control acces”
Județean al Poliției de Frontieră
Suprafața construită = 81,19 m2
Galați
Suprafața desfășurată = 81,19 m2
Cod unic de identificare (CUI)
C.F. nr. 101183
3126861

Valoarea
contabilă
— lei —

Număr de
înregistrare
atribuit
de M.F.P.

40.995,07

121.162
(parțial)

MONITORUL OFICIAL AL ROMÂNIEI, PARTEA I, Nr. 704/5.X.2011

15

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aplicarea mobilității pentru domnul Ion Anghel
din funcția publică de secretar general în cadrul Ministerului Agriculturii și Dezvoltării Rurale
în funcția publică, temporar vacantă, de secretar general în cadrul Ministerului Muncii, Familiei
și Protecției Sociale
Având în vedere prevederile art. 30 lit. a) și ale art. 33 alin. (1) lit. b) din Hotărârea Guvernului nr. 341/2007 privind intrarea
în categoria înalților funcționari publici, managementul carierei și mobilitatea înalților funcționari publici, cu modificările și
completările ulterioare, precum și solicitarea Ministerului Muncii, Familiei și Protecției Sociale prin Adresa înregistrată cu
nr. 20/22.161/D.N.A. din data de 28 septembrie 2011,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 19 alin. (1) lit. b) și art. 87 alin. (1) lit. a) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnului Ion Anghel i se aplică mobilitatea din
funcția publică de secretar general în cadrul Ministerului

Agriculturii și Dezvoltării Rurale în funcția publică, temporar
vacantă, de secretar general în cadrul Ministerului Muncii,
Familiei și Protecției Sociale.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 4 octombrie 2011.
Nr. 112.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea unor licențe de concesiune pentru explorare
Având în vedere art. 15 alin. (1) și art. 21 alin. (1) din Legea minelor nr. 85/2003, cu modificările și completările ulterioare,
în temeiul art. 4 alin. (4) din Hotărârea Guvernului nr. 1.419/2009 privind organizarea și funcționarea Agenției Naționale
pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Licența de concesiune nr. 14.722/2011
privind explorarea resurselor de apă geotermală din perimetrul
Sânmihaiu German, județul Timiș, încheiată între Agenția
Națională pentru Resurse Minerale, în calitate de concedent, și
Societatea Comercială ăRadulov” — S.R.L., cu sediul în
localitatea Sânmihaiu German, județul Timiș, în calitate de
concesionar.
Art. 2. — Se aprobă Licența de concesiune nr. 14.723/2011
privind explorarea resurselor de nisip bituminos și lignit din
perimetrul Tătăruș, județul Bihor, încheiată între Agenția
Națională pentru Resurse Minerale, în calitate de concedent, și

Societatea Comercială ăRedolaj” — S.R.L., cu sediul în satul
Vărzari, comuna Popești, județul Bihor, în calitate de
concesionar.
Art. 3. — Se aprobă Licența de concesiune nr. 14.724/2011
privind explorarea resurselor de apă minerală naturală din
perimetrul Baia Borșa — Cisla, județul Maramureș, încheiată
între Agenția Națională pentru Resurse Minerale, în calitate de
concedent, și Societatea Comercială ăMiomil” — S.R.L., cu
sediul în localitatea Borșa, județul Maramureș, în calitate de
concesionar.

16

MONITORUL OFICIAL AL ROMÂNIEI, PARTEA I, Nr. 704/5.X.2011

Art. 4. — Se aprobă Licența de concesiune nr. 14.725/2011 Comercială ăExplocarb” — S.R.L., cu sediul în municipiul Motru,
privind explorarea resurselor de apă minerală terapeutică și județul Gorj, în calitate de concesionar.
nămol terapeutic din perimetrul Cheile Glogovei, județul Gorj,
Art. 8. — Se aprobă Licența de concesiune nr. 14.729/2011
încheiată între Agenția Națională pentru Resurse Minerale, în privind explorarea resurselor de andezit din perimetrul Fintoag
calitate de concedent, și Societatea Comercială ăD & C Aqua Nord, județele Hunedoara și Timiș, încheiată între Agenția
Center” — S.R.L., cu sediul în comuna Cătunele, satul Lupoaia, Națională pentru Resurse Minerale, în calitate de concedent, și
județul Gorj, în calitate de concesionar.
Societatea Comercială ăMineral Project 1” — S.R.L., cu sediul în
Art. 5. — Se aprobă Licența de concesiune nr. 14.726/2011 municipiul Timișoara, județul Timiș, în calitate de concesionar.
privind explorarea resurselor de apă minerală naturală din
Art. 9. — Se aprobă Licența de concesiune nr. 14.730/2011
perimetrul Valea Grevensca, județul Caraș-Severin, încheiată privind explorarea resurselor de ardezie din perimetrul Blăjeni
între Agenția Națională pentru Resurse Minerale, în calitate de Vest, județul Hunedoara, încheiată între Agenția Națională
concedent, și Societatea Comercială ăD & C Aqua Center” —
pentru Resurse Minerale, în calitate de concedent, și Societatea
S.R.L., cu sediul în comuna Cătunele, satul Lupoaia, județul
Comercială ăAntrepriza de Exploatări Miniere și Construcții” —
Gorj, în calitate de concesionar.
Art. 6. — Se aprobă Licența de concesiune nr. 14.727/2011 S.R.L., cu sediul în municipiul Motru, județul Gorj, în calitate de
privind explorarea resurselor de tuf din perimetrul Gătejești, concesionar.
Art. 10. — Se aprobă Licența de concesiune nr. 14.731/2011
județul Vâlcea, încheiată între Agenția Națională pentru Resurse
privind explorarea resurselor de bazalt din perimetrul Zam
Minerale, în calitate de concedent, și Societatea Comercială
ăLafarge Ciment (România)” — S.A., cu sediul în municipiul vf. Fetii, județul Hunedoara, încheiată între Agenția Națională
pentru Resurse Minerale, în calitate de concedent, și Societatea
București, în calitate de concesionar.
Art. 7. — Se aprobă Licența de concesiune nr. 14.728/2011 Comercială ăProspecțiuni” — S.A., cu sediul în municipiul
privind explorarea resurselor de granit din perimetrul Văieni București, în calitate de concesionar.
Art. 11. — Prezentul ordin se publică în Monitorul Oficial al
Vest, județul Gorj, încheiată între Agenția Națională pentru
Resurse Minerale, în calitate de concedent, și Societatea României, Partea I.
Președintele Agenției Naționale pentru Resurse Minerale,
Alexandru Pătruți
București, 30 septembrie 2011.
Nr. 209.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 704/5.X.2011 conține 16 pagini.

Prețul: 3,20 lei

&JUYDGY|526655]
ISSN 1453—4495

