PARTEA I

Anul 179 (XXIII) — Nr. 677

Vineri, 23 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.081 din 14 iulie 2011 referitoare la excepția de
neconstituționalitate a prevederilor art. 23 alin. 2
coroborate cu art. 23 alin. 1 lit. f) din Legea notarilor
publici și a activității notariale nr. 36/1995 ..................

2–4

HOTĂRÂRI ALE GUVERNULUI ROMÂNIEI
921.

— Hotărâre pentru aprobarea Normelor de aplicare a
Ordonanței de urgență a Guvernului nr. 30/2006
privind funcția de verificare a aspectelor procedurale
aferente procesului de atribuire a contractelor de
achiziție publică, a contractelor de concesiune de
lucrări publice și a contractelor de concesiune de
servicii ........................................................................

5–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.154. — Ordin al președintelui Agenției Naționale de
Administrare Fiscală pentru aprobarea modelului
și conținutului formularului ăDeclarație privind
opțiunea pentru depunerea lunară a Declarației
privind obligațiile de plată a contribuțiilor sociale,
impozitului pe venit și evidența nominală a persoanelor
asigurate” ..................................................................

11–14

3.162. — Ordin al președintelui Agenției Naționale de
Administrare Fiscală privind modificarea Ordinului
președintelui Agenției Naționale de Administrare
Fiscală nr. 76/2010 pentru aprobarea modelului și
conținutului formularului (390 VIES) ăDeclarație
recapitulativă privind livrările/achizițiile/prestările
intracomunitare” ........................................................

14–15

ACTE ALE BĂNCII NAȚIONALE A ROMÂNIEI
1.

— Normă pentru abrogarea Normelor Băncii Naționale
a României nr. 4/2001 privind supravegherea pozițiilor
valutare ale băncilor ..................................................

16

2

MONITORUL OFICIAL AL ROMÂNIEI, PARTEA I, Nr. 677/23.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.081
din 14 iulie 2011

referitoare la excepția de neconstituționalitate a prevederilor art. 23 alin. 2 coroborate cu art. 23
alin. 1 lit. f) din Legea notarilor publici și a activității notariale nr. 36/1995
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 23 alin. 2 coroborate cu art. 23 alin. 1 lit. f)
din Legea notarilor publici și a activității notariale nr. 36/1995,
excepție ridicată de Livia Eugenia Bara în Dosarul
nr. 368/35/CA/2010 al Curții de Apel Oradea — Secția
comercială și de contencios administrativ și fiscal.
La apelul nominal răspunde autorul excepției de
neconstituționalitate, personal și asistat de avocații Dana Tofan
și Mircea Ursuța, cu împuterniciri avocațiale depuse la dosar,
lipsind cealaltă parte, față de care procedura de citare a fost
legal îndeplinită.
Cauza fiind în stare de judecată, președintele Curții acordă
cuvântul avocatului autorului excepției, Mircea Ursuța, care
solicită admiterea acesteia astfel cum a fost formulată. În acest
sens, arată că posibilitatea unui organ administrativ (cum este
ministrul justiției) de a dispune pedepse complementare care nu
au fost dispuse prin hotărâri judecătorești, este
neconstituțională, fiind firesc ca ministrul justiției să dispună
încetarea calității de notar public doar în urma unei acțiuni
disciplinare. Or, în prezenta cauză, deși instanța de judecată
care a soluționat cauza penală nu a dispus măsura interzicerii
exercitării profesiei de notar public, ca urmare a condamnării,
ministrul justiției dispune încetarea calității de notar public, ceea
ce contravine prevederilor art. 126 alin. (1) din Constituție.
Totodată, susține că prevederile de lege criticate încalcă și
dispozițiile constituționale ale art. 1 alin. (4), deoarece permit
imixtiunea unui organ administrativ în atribuțiile puterii
judecătorești, ale art. 16 privind egalitatea în drepturi, ale art. 21
alin. (3) privind dreptul la un proces echitabil și ale art. 23
alin. (12) privind principiul legalității pedepsei, deoarece ne
aflăm în prezența unei veritabile sancțiuni penale, iar nu
administrative.
Avocatul Dana Tofan solicită admiterea excepției de
neconstituționaliate, susținând că prin dispozițiile de lege
criticate se dă posibilitatea ministrului justiției să interfereze cu
zona puterii judecătorești. Or, numai instanțele judecătorești, iar
nu ministrul justiției, aplică legea, în temeiul art. 126 din
Constituție, și pot decide dacă infracțiunea săvârșită de notarul
public aduce sau nu atingere prestigiului profesiei. Consideră
că se încalcă și art. 16 din Constituție, dintr-o dublă perspectivă,
deoarece, pe de-o parte, ministrul justiției este cel care
apreciază dacă s-a încălcat prestigiul profesiei, iar, pe de altă
parte, există și alte categorii profesionale pentru care legiuitorul
nu a prevăzut o asemenea sancțiune. De asemenea, susține că

dispozițiile de lege criticate contravin și prevederilor art. 23
alin. (12) din Constituție, întrucât sancțiunea încetării calității de
notar public este una penală, care, potrivit normei constituționale
invocate, nu poate fi stabilită sau aplicată decât în condițiile și în
temeiul legii. Or, în cazul de față, nu există nici condiții și nici
temei legal pentru aplicarea acestei sancțiuni penale.
În final, invocă Decizia nr. 415/2010, prin care Curtea
Constituțională a admis excepția de neconstituționalitate a unor
dispoziții din Legea nr. 144/2007 privind înființarea, organizarea
și funcționarea Agenției Naționale de Integritate, motivând că o
autoritate administrativă autonomă a interferat în zona puterii
judecătorești, încălcându-se astfel prevederile art. 124 din
Constituție, potrivit cărora justiția este unică, egală și imparțială.
În concluzie, susține că textele de lege criticate, astfel cum
sunt redactate, sunt neconstituționale, propunând completarea
acestora cu sintagma ădacă instanța judecătorească a dispus
încetarea calității de notar public ca pedeapsa complementară”,
deoarece consideră că numai răspunderea disciplinară intervine
pentru săvârșirea unei fapte ce aduce atingere profesiei. De
altfel, textul care face obiectul excepției de neconstituționalitate
intră în coliziune și cu prevederile art. 1 alin. (4) din Legea
fundamentală, care consacră principiul separației și echilibrului
puterilor în stat, pierderea calității de notar public apărând ca o
sancțiune cu caracter penal dispusă de către puterea executivă.
Reprezentantul Ministerului Public pune concluzii de
respingere a excepției de neconstituționalitate, deoarece textele
de lege criticate nu contravin prevederilor constituționale. Autorul
excepției de neconstituționalitate dorește să învedereze că
textele de lege criticate se interpretează și aplică diferit,
susținând că acestea sunt lacunare și dorește o completare a
lor. Or, toate aceste critici excedează competenței Curții
Constituționale și, prin urmare, susține că excepția de
neconstituționalitate, astfel cum a fost formulată, este
inadmisibilă, deoarece aspectele criticate intră în competența
de soluționare a instanței supreme, pe calea pronunțării unui
recurs în interesul legii.
C U R T E A,

având în vedere actele și lucrările dosarului, constată
următoarele:
Prin Încheierea din 8 noiembrie 2010, pronunțată în Dosarul
nr. 368/35/CA/2010, Curtea de Apel Oradea — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 23 alin. 2 coroborate cu art. 23 alin. 1 lit. f)
din Legea notarilor publici și a activității notariale
nr. 36/1995. Excepția de neconstituționalitate a fost ridicată de
reclamanta Livia Eugenia Bara într-o cauză de contencios
administrativ având ca obiect soluționarea cererii de anulare a
Ordinului ministrului justiției și libertăților cetățenești nr. 3.364/C
din 15 decembrie 2009 prin care s-a dispus încetarea calității
sale de notar public în cadrul Camerei Notarilor Publici Oradea.
În motivarea excepției de neconstituționalitate autorul
acesteia susține că este neconstituțională atribuirea dreptului
ministrului justiției de a dispune o sancțiune penală care nu a
fost aplicată de către o instanță penală. Mai concret, este

MONITORUL OFICIAL AL ROMÂNIEI, PARTEA I, Nr. 677/23.IX.2011
neconstituțional ca un organ administrativ (ministrul justiției) să
poată dispune o sancțiune care, potrivi legii, putea fi dispusă,
dacă se aprecia necesar, doar de către instanța penală, ca
pedeapsă penală complementară a interzicerii exercitării
profesiei, ignorându-se astfel principiul separației puterilor în
stat, prevăzut de art. 1 alin. (4) din Constituție.
Astfel, în raport cu dispozițiile art. 23 alin. 1 lit. f) din Legea
notarilor publici și a activității notariale nr. 36/1995, excluderea
din profesie apare ca o veritabilă sancțiune penală de interzicere
a exercitării unei profesii, sancțiune care poate fi dispusă însă
numai de către instanța penală pe baza unor motive strict
enumerate de art. 65 din Codul penal.
De asemenea, arată că nu se poate susține că ar fi vorba
despre o sancțiune disciplinară, atâta vreme cât, în mod clar,
interzicerea exercitării unei profesii este reglementată de Codul
penal ca o pedeapsă complementară, iar actul de excludere
este întemeiat pe o hotărâre penală irevocabilă prin care nu s-a
dispus pedeapsa complementară, sancțiunile disciplinare
putând interveni doar ca urmare a nerespectării unor dispoziții
disciplinare, cum ar fi cazul reglementat de art. 23 alin. 1 lit. d)
din lege.
Cu privire la încălcarea art. 23 alin. (12) din Constituție, arată
că textul criticat este neconstituțional, deoarece dă posibilitatea
aplicării unei pedepse în alte condiții decât cele stabilite de legea
penală, iar referitor la art. 1 alin. (4) din Legea fundamentală,
susține că este neconstituțional ca un organ administrativ să
aplice o sancțiune penală, astfel că textul de lege criticat
consacră o imixtiune a puterii executive în atribuțiile puterii
judecătorești.
Referitor la încălcarea art. 21 alin. (3) din Constituție, arată
că aplicarea unei sancțiuni de o asemenea gravitate se
încadrează în noțiunea de ăacuzație în materie penală”, astfel
cum a fost conturată aceasta în jurisprudența Curții Europene a
Drepturilor Omului. Ca atare, posibilitatea acordată unui organ
administrativ de a dispune o sancțiune de o asemenea gravitate
peste dispozițiile unei hotărâri penale definitive și într-o
procedură în care nu se respectă garanțiile specifice ămateriei
penale” este în contradicție cu art. 21 alin. (3) din Constituție.
Curtea de Apel Oradea — Secția comercială și de
contencios administrativ și fiscal consideră că dispozițiile de
lege criticate nu contravin prevederilor constituționale invocate
de către autorul excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece acestea nu au
semnificația unei imixtiuni a puterii executive în procesul de
realizare a justiției și nici a încălcării principiului separației și
echilibrului puterilor în stat.
În concepția legiuitorului, activitatea notarială reprezintă un
serviciu public care este organizat și funcționează pe baza unei
legi speciale, iar profesia de notar public poate fi exercitată de
un corp profesional selectat și funcționând după reguli stabilite
de lege pentru protejarea interesului public pe care această
activitate îl implică.
Desfășurarea activității notariale se realizează cu
respectarea unor cerințe specifice în domeniu, printre care se
află și condiția ca notarul public să nu aibă antecedente penale
și să se bucure de o bună reputație, iar cei care doresc să
practice această profesie sunt datori să respecte legea și să
accepte regulile impuse de aceasta. În caz contrar, calitatea de
notar public nu poate fi dobândită, respectiv păstrată, iar
ministrul justiției, care deține prerogativa numirii notarului public,

3

potrivit regulii simetriei, constată sau dispune încetarea calității
de notar.
În ceea ce privește invocarea art. 16 din Constituție,
apreciază că reglementările criticate nu aduc atingere
principiului egalității în drepturi a cetățenilor, întrucât se aplică
tuturor persoanelor aflate în aceeași situație, fără privilegii și fără
discriminări.
În final, consideră că dispozițiile art. 21 alin. (3) și art. 23
alin. (4) din Constituție nu sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 23 alin. 2 coroborate cu art. 23 alin. 1 lit. f) din
Legea notarilor publici și a activității notariale nr. 36/1995,
publicată în Monitorul Oficial al României, Partea I, nr. 92 din
16 mai 1995, cu modificările și completările ulterioare, prevederi
care au următorul cuprins:
— Art. 23 alin. 1 lit. f): ăCalitatea de notar public încetează:
[...] f) în cazul condamnării definitive pentru săvârșirea cu
intenție a unei infracțiuni grave sau care aduce atingere
prestigiului profesiei;”;
— Art. 23 alin. 2: ăÎncetarea calității de notar public se
constată sau se dispune, după caz, de ministrul justiției.”
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 1 alin. (4) privind principiul separației puterilor în stat, ale
art. 16 alin. (1) privind egalitatea în drepturi, ale art. 21 alin. (3)
privind dreptul la un proces echitabil și la soluționarea cauzelor
într-un termen rezonabil, ale art. 23 alin. (4) și (12) privind
arestarea preventivă și principiul legalității și ale art. 126 alin. (1)
privind realizarea justiției de către Înalta Curte de Casație și
Justiție și celelalte instanțe judecătorești.
Examinând excepția de neconstituționalitate, Curtea reține
următoarele:
Prin Ordinul nr. 3.364/C din 15 decembrie 2009, emis de
către ministrul justiției și libertăților cetățenești, s-a dispus — în
temeiul art. 23 alin. 1 lit. f) și g) coroborat cu art. 16 lit. d) din
Legea notarilor publici și a activității notariale nr. 36/1995 —
încetarea calității de notar public a doamnei Livia Eugenia Bara,
având în vedere Decizia penală nr. 49/A din 13 martie 2008,
pronunțată de Tribunalul Vâlcea — Secția penală, rămasă
definitivă prin Decizia penală nr. 653/R din 27 noiembrie 2008 a
Curții de Apel Pitești — Secția penală, prin care Livia Eugenia
Bara a fost condamnată la 2 ani închisoare pentru participarea,
în calitate de complice, la săvârșirea infracțiunii de șantaj, cu
suspendarea condiționată a executării pedepsei.
Curtea reține că, potrivit art. 14 alin. 4 din Legea nr. 36/1995,
evidența birourilor de notari publici și lucrările privind numirea și
încetarea funcției notarilor publici se întocmesc de personalul
de specialitate notarială din Ministerul Justiției, iar, potrivit art. 17
din aceeași lege, notarul public este numit de ministrul justiției,
la propunerea Consiliului Uniunii Naționale a Notarilor Publici,
în baza cererii celui interesat și după ce face dovada îndeplinirii
cerințelor arătate la art. 16.

4

MONITORUL OFICIAL AL ROMÂNIEI, PARTEA I, Nr. 677/23.IX.2011

În conformitate cu art. 16 lit. c) din Legea nr. 36/1995: ăNotar
public poate fi cel care îndeplinește următoarele condiții: [...]
c) nu are antecedente penale.”
Or, în aceste condiții, Curtea constată că măsura încetării
calității de notar public pe care o constată ministrul justiției nu
este pedeapsa complementară a interzicerii dreptului de a
ocupa o funcție sau de a exercita o profesie, pedeapsă
prevăzută de art. 64 alin. 1 lit. c) din Codul penal, ci reprezintă
o măsură de constatare a înscrierii antecedentelor penale în
cazierul judiciar al notarului public, ceea ce conduce la
inexistența uneia dintre condițiile pe care trebuie să le
îndeplinească o persoană pentru a putea fi notar public, și
anume cea prevăzută de art. 16 lit. c) din lege. Astfel, în speță,
încetarea calității de notar public intervine de drept ca urmare a
înscrierii antecedentelor penale în cazierul judiciar al notarului
public.
În consecință, critica de neconstituționalitate raportată la
dispozițiile art. 23 alin. (12) din Legea fundamentală, privind
principiul legalității pedepsei, potrivit cărora nicio pedeapsă nu
poate fi stabilită sau aplicată decât în condițiile legii și în temeiul
legii, nu poate fi primită, deoarece, așa cum s-a arătat mai sus,
în speță, măsura încetării calității de notar public nu are caracter
penal și, prin urmare, norma constituțională invocată nu are
incidență în cauză.
Cu privire la încălcarea dispozițiilor constituționale ale art. 1
alin. (4) privind principiul separației puterilor în stat și ale art. 126
alin. (1) privind realizarea justiției de către Înalta Curte de
Casație și Justiție și celelalte instanțe judecătorești, Curtea
constată că nici aceste critici nu sunt întemeiate, deoarece
ministrul justiției dispune încetarea calității de notar public în
temeiul competenței sale referitoare la numirea și încetarea
funcției de notar public, prevăzută de dispozițiile Legii
nr. 36/1995.
Este adevărat că pedeapsa complementară a interzicerii
dreptului de a ocupa o funcție sau de a exercita o profesiei poate
fi dispusă numai de către instanța judecătorească ce a pronunțat
hotărârea de condamnare, însă atribuția ministrului justiției de a
constata încetarea calității de notar public nu este echivalentă cu
pedeapsa complementară stabilită în condițiile și în temeiul
art. 64 și 65 din Codul penal și, prin urmare, nu are semnificația
unei interferențe în activitatea puterii judecătorești, ci a fost
instituită de legiuitor ca urmare firească a competenței
ministrului justiției de a numi și de a constata încetarea din
funcție a notarilor publici, care nu mai îndeplinesc condițiile
prevăzute de lege pentru a fi notar public. Astfel, în exercitarea
atribuției prevăzute de dispozițiile de lege criticate, ministrul
justiției nu decide — prin exces de putere — ce infracțiune poate

aduce sau nu atingere prestigiului unei profesii, ci doar constată
că notarul public în cauză nu mai îndeplinește condițiile
prevăzute de lege pentru exercitarea profesiei de notar public.
Prin urmare, principiul constituțional al separației și
echilibrului puterilor în cadrul democrației constituționale nu este
nesocotit de prevederile de lege criticate, deoarece ministrul
justiției, în temeiul dispozițiilor de lege criticate, nu interferează
în zona puterii judecătorești, astfel cum susține autorul excepției
de neconstituționaliate.
În ceea ce privește propunerea de modificare și completare
a textelor de lege criticate, formulată de autorul excepției, Curtea
constată că aceasta nu poate fi primită, deoarece Curtea
Constituțională se pronunță, în temeiul art. 2 alin. (3) din Legea
nr. 47/1992, numai asupra constituționalității actelor cu privire la
care a fost sesizată, ăfără a putea modifica sau completa
prevederile supuse controlului”.
Cu privire la invocarea dreptului la un proces echitabil,
consacrat constituțional prin dispozițiile art. 21 alin. (3), Curtea
constată că și această susținere este neîntemeiată, deoarece
dispozițiile de lege criticate, care reglementează competența
ministrului justiției de a constata — în anumite cazuri prevăzute
de lege — încetarea calității de notar public, nu îngrădesc
dreptul părților la un proces echitabil și la soluționarea cauzei
într-un termen rezonabil de către o instanță independentă și
imparțială. Dovadă în acest sens este chiar ridicarea prezentei
excepții de neconstituționalitate în cadrul litigiului având ca
obiect anularea ordinului de încetare a calității de notar public
emis de către ministrul justiției.
Curtea reține că prevederile de lege criticate nu contravin nici
principiului egalității, consacrat de art. 16 alin. (1) din Constituție,
deoarece nu instituie tratamente juridice diferite pentru persoane
aflate în aceeași situație juridică. Astfel, așa cum a statuat
Curtea Constituțională în mod constant în jurisprudența sa,
principiul constituțional al egalității în fața legii presupune
instituirea unui tratament egal pentru situații care, în funcție de
scopul urmărit, nu sunt diferite. De aceea, el nu exclude, ci,
dimpotrivă, presupune soluții diferite pentru situații diferite. (A
se vedea Decizia nr. 1 din 8 februarie 1994, publicată în
Monitorul Oficial al României, Partea I, nr. 69 din 16 martie
1994.) Or, nu se poate susține că notarii publici care au
antecedente penale sunt în aceeași situație juridică cu alte
categorii profesionale, astfel cum susține autorul excepției de
neconstituționalitate.
În final, Curtea reține că prevederile art. 23 alin. (4) din Legea
fundamentală, referitoare la arestarea preventivă nu au legătură
cu dispozițiile de lege criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 23 alin. 2 coroborate cu art. 23 alin. 1 lit. f)
din Legea notarilor publici și a activității notariale nr. 36/1995, excepție ridicată de Livia Eugenia Bara în Dosarul nr. 368/35/CA/2010
al Curții de Apel Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 677/23.IX.2011

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor de aplicare a Ordonanței de urgență a Guvernului nr. 30/2006
privind funcția de verificare a aspectelor procedurale aferente procesului de atribuire
a contractelor de achiziție publică, a contractelor de concesiune de lucrări publice
și a contractelor de concesiune de servicii
În temeiul art. 108 din Constituția României, republicată, și al art. 12 din Ordonanța de urgență a Guvernului nr. 30/2006
privind funcția de verificare a aspectelor procedurale aferente procesului de atribuire a contractelor de achiziție publică, a
contractelor de concesiune de lucrări publice și a contractelor de concesiune de servicii, aprobată cu modificări și completări prin
Legea nr. 228/2007, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele de aplicare a Ordonanței de
urgență a Guvernului nr. 30/2006 privind funcția de verificare a
aspectelor procedurale aferente procesului de atribuire a
contractelor de achiziție publică, a contractelor de concesiune de
lucrări publice și a contractelor de concesiune de servicii, prevăzute
în anexa care face parte integrantă din prezenta hotărâre.
Art. 2. — Pe data intrării în vigoare a prezentei hotărâri se
abrogă Hotărârea Guvernului nr. 942/2006 pentru aprobarea

Normelor de aplicare a Ordonanței de urgență a Guvernului
nr. 30/2006 privind funcția de verificare a aspectelor procedurale
aferente procesului de atribuire a contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 661 din 1 august 2006, cu
modificările și completările ulterioare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Președintele Autorității Naționale pentru Reglementarea
și Monitorizarea Achizițiilor Publice,
Cristina Trăilă
Șeful Autorității pentru Coordonarea Instrumentelor Structurale,
Teodor Cătălin Vătafu
București, 21 septembrie 2011.
Nr. 921.
ANEXĂ

NORME

de aplicare a Ordonanței de urgență a Guvernului nr. 30/2006 privind funcția de verificare a aspectelor procedurale
aferente procesului de atribuire a contractelor de achiziție publică, a contractelor de concesiune de lucrări publice
și a contractelor de concesiune de servicii
Ordonanță de urgență:
Art. 1. — (1) Se desemnează Ministerul Finanțelor
Publice ca organ de specialitate al administrației publice
centrale responsabil pentru îndeplinirea funcției de
verificare a aspectelor procedurale aferente procesului de
atribuire a contractelor care intră sub incidența legislației
privind atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii.
Norme:
1. Intră sub incidența legislației privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii procedurile
de atribuire inițiate și organizate de:
a) autoritatea contractantă, astfel cum este definită la art. 8
din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare;

b) entitatea juridică fără calitate de autoritate contractantă în
condițiile art. 9 lit. c) și c1) din Ordonanța de urgență a
Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare,
denumită în continuare entitate juridică.
Ordonanță de urgență:
(2) Verificarea privește etapele procesului de achiziție
publică, după publicarea anunțului/invitației de participare
și până la semnarea contractului. În situațiile excepționale
reglementate de lege, în care este permisă încheierea
contractului fără publicarea prealabilă a anunțului de
participare, verificarea privește etapele procesului de
achiziție începând cu transmiterea invitației de participare
la negociere și până la semnarea contractului.
Norme:
2. Etapele procesului de achiziție publică supuse verificării
procedurale, derulate după publicarea anunțului/invitației de
participare și până la semnarea contractului, în funcție de tipul
procedurii de atribuire sunt:

6

MONITORUL OFICIAL AL ROMÂNIEI, PARTEA I, Nr. 677/23.IX.2011

a) etapa de după publicarea anunțului/invitației de
participare, respectiv de după transmiterea invitației de
participare la negociere, și până la ședința de deschidere a
ofertelor/candidaturilor, respectiv până la începerea negocierii;
b) ședința de deschidere a ofertelor/candidaturilor, după caz;
c) derularea evaluării ofertelor/selecției candidaturilor/
negocierii ofertelor;
d) stabilirea ofertei câștigătoare și întocmirea Raportului
procedurii de atribuire.
3. În situația excepțională de negociere fără publicarea
prealabilă a unui anunț de participare, reglementată prin art. 122
lit. i) și art. 252 lit. j) din Ordonanța de urgență a Guvernului
nr. 34/2006, aprobată cu modificări și completări prin Legea
nr. 337/2006, cu modificările și completările ulterioare, în
vederea verificării etapelor procesului de achiziție prevăzute la
pct. 2, se au în vedere și motivațiile prevăzute în nota
justificativă privind alegerea procedurii.
Ordonanță de urgență:
Art. 2. — (1) Ministerul Finanțelor Publice, prin structurile
sale specializate de la nivel central și teritorial, efectuează
verificarea procesului de atribuire a contractelor, în mod
selectiv, pe baza unor criterii de selecție. Metodologia de
selecție va fi stabilită prin normele de aplicare ale prezentei
ordonanțe de urgență.
Norme:
4. Metodologia de selecție are la bază următoarele criterii de
selecție:
a) sursa de finanțare a contractului ce urmează a fi încheiat.
Se selectează cu prioritate procedurile inițiate de autoritățile
contractante pentru atribuirea contractelor finanțate din fonduri
comunitare nerambursabile;
b) tipul procedurii de atribuire. Se au în vedere tipurile
prevăzute la art. 18 alin. (1) din Ordonanța de urgență a
Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare;
c) tipul contractului ce urmează a fi încheiat. Se selectează
procedurile de atribuire în ordinea complexității, astfel: contracte
de lucrări, contracte de servicii, contracte de furnizare;
d) valoarea estimată a contractului de achiziție publică. Se
selectează procedurile de atribuire în ordinea descrescătoare a
valorii estimate a contractelor ce urmează a fi încheiate;
e) istoricul și experiența autorității contractante/entității
juridice în domeniul achizițiilor publice. Se selectează în funcție
de rezultatul analizei asupra numărului neconformităților
înregistrate în ultimii 3 ani în evidența Unității pentru
coordonarea și verificarea achizițiilor publice (UCVAP)/
compartimentelor de verificare a achizițiilor publice (CVAP),
precum și a remedierii sau nu a acestora de către autoritatea
contractantă/entitatea juridică.
5. Criteriile de selecție se aplică zilnic, în ordinea prevăzută
la pct. 4, asupra:
a) anunțurilor/invitațiilor de participare publicate în ziua
precedentă în Sistemul electronic al achizițiilor publice — SEAP;
b) înștiințărilor primite de la autoritățile contractante/entitățile
juridice pentru inițierea negocierilor fără publicarea prealabilă a
unui anunț de participare, înregistrate la UCVAP în ziua
precedentă.
6. Activitatea de verificare procedurală în domeniul achizițiilor
publice se exercită de UCVAP și CVAP pe bază de programe
de verificare lunare întocmite de UCVAP și aprobate de ministrul
finanțelor publice.
La întocmirea programelor de verificare se vor avea în
vedere și:
a) personalul disponibil;

b) numărul de proceduri ce poate fi verificat de o echipă de
observatori, conform normativului aprobat;
c) recomandările autorităților de management cu privire la
procedurile de atribuire a contractelor finanțate din instrumente
structurale.
7. Metodologia de selecție va fi cuprinsă în Manualul
operațional privind desfășurarea activității de verificare
procedurală și va cuprinde pașii ce trebuie urmați pentru
selectarea procedurilor de atribuire a contractelor de achiziție
publică care vor fi cuprinse în programul de verificare lunar.
Ordonanță de urgență:
(2) Prin excepție de la dispozițiile alin. (1), Ministerul
Finanțelor Publice, prin structurile sale specializate de la
nivel central și teritorial, efectuează verificarea procesului
de atribuire a contractelor la toate procedurile de negociere
fără publicarea prealabilă a unui anunț de participare pentru
care a fost înștiințat de către autoritatea contractantă în
baza art. 5 alin. (2).
Norme:
8. Toate procedurile de negociere fără publicarea prealabilă
a unui anunț de participare inițiate de autoritățile
contractante/entitățile juridice în baza art. 122 lit. i) sau art. 252
lit. j) din Ordonanța de urgență a Guvernului nr. 34/2006,
aprobată cu modificări și completări prin Legea nr. 337/2006, cu
modificările și completările ulterioare, sunt cuprinse, prin
excepție, în mod obligatoriu, în programul de verificare lunară.
Ordonanță de urgență:
Art. 3. — Obiectivul funcției de verificare prevăzute la
art. 1 alin. (1) este asigurarea conformității cu legislația din
domeniul achizițiilor publice a procedurilor și a
documentelor întocmite în timpul derulării acestora în
vederea atribuirii contractelor de achiziție publică, a
contractelor de concesiune de lucrări publice și a
contractelor de concesiune de servicii.
Norme:
9. Asigurarea conformității cu legislația din domeniul
achizițiilor publice a procedurilor de atribuire presupune:
a) respectarea etapelor ce trebuie parcurse de autoritatea
contractantă/entitatea juridică în funcție de tipul procedurii de
atribuire (licitație deschisă, licitație restrânsă, dialog competitiv,
negociere cu/fără publicare prealabilă a unui anunț de
participare, cerere de oferte, concurs de soluții), după publicarea
anunțului/invitației de participare/transmiterea invitației de
participare și până la semnarea contractului;
b) exercitarea de către Comisia de evaluare a atribuțiilor
prevăzute de legislația specifică;
c) aplicarea pe tot parcursul procedurii de atribuire a
principiilor prevăzute la art. 2 alin. (2) lit. a)—e) din Ordonanța
de urgență a Guvernului nr. 34/2006, aprobată cu modificări și
completări prin Legea nr. 337/2006, cu modificările și
completările ulterioare.
10. Asigurarea conformității documentelor întocmite de
Comisia de evaluare în timpul derulării procedurii de atribuire
presupune:
a) completarea și verificarea tuturor informațiilor prevăzute a
fi cuprinse în documentele întocmite pe parcursul derulării
procedurii de atribuire;
b)
prezentarea
modului
de
desfășurare
a
deschiderii/evaluării/negocierii ofertelor și a modului de aplicare
a criteriului de atribuire ofertelor admisibile;
c) evidențierea îndeplinirii obligației Comisiei de evaluare de
a analiza și a verifica îndeplinirea criteriilor de calificare de către
fiecare ofertant, de a analiza și a verifica fiecare ofertă atât din

MONITORUL OFICIAL AL ROMÂNIEI, PARTEA I, Nr. 677/23.IX.2011
punctul de vedere al elementelor tehnice propuse, cât și din
punctul de vedere al aspectelor financiare pe care le implică,
prin menționarea succintă, dar precisă a modului concret de
îndeplinire a cerințelor, așa cum au fost solicitate prin anunțul
de participare și prin documentația de atribuire.
Ordonanță de urgență:
Art. 4. — (1) În îndeplinirea funcției de verificare,
Ministerul Finanțelor Publice urmărește derularea etapelor
procedurilor de atribuire a contractelor de achiziție publică,
a contractelor de concesiune de lucrări publice și a
contractelor de concesiune de servicii, pentru prevenirea
și corectarea neconformităților în raport cu legislația din
domeniu.
(2) Activitatea Ministerului Finanțelor Publice prevăzută
la alin. (1) este exercitată la nivel central printr-o structură
de specialitate, fără personalitate juridică, respectiv
Unitatea pentru coordonarea și verificarea achizițiilor
publice, denumită în continuare UCVAP, și la nivel teritorial
prin structuri specializate, coordonate direct de UCVAP, de
la nivelul direcțiilor generale ale finanțelor publice,
denumite compartimente de verificare a achizițiilor publice
ăCVAP”. Funcționarii publici din cadrul acestor structuri au
calitatea de observatori.
Norme:
11. UCVAP/CVAP verifică derularea etapelor procedurilor de
atribuire a contractelor de achiziție publică, a contractelor de
concesiune de lucrări publice și a contractelor de concesiune de
servicii, precum și documentele aferente, exercitând un rol
preventiv și proactiv prin detectarea neconformităților cu
legislația din domeniu și recomandarea măsurilor de remediere
a acestora, în timpul derulării procedurii de atribuire.
12. UCVAP este organizată și funcționează la nivel de
direcție generală în subordinea ministrului finanțelor publice.
13. CVAP sunt organizate și funcționează la nivel de
compartiment/birou/serviciu în coordonarea directă a UCVAP.
14. Observatorii din cadrul CVAP au competență teritorială
pentru verificarea procedurilor de atribuire derulate de
autoritățile contractante/entitățile juridice din județul respectiv și
care sunt cuprinse în programul de verificare transmis de
UCVAP.
15. Competența teritorială a CVAP poate fi delegată altei
structuri de verificare de către conducerea UCVAP.
Ordonanță de urgență:
(3) În îndeplinirea funcției de verificare, Ministerul
Finanțelor Publice, la nivel central/direcțiile generale ale
finanțelor publice, la nivel teritorial, are/au următoarele
atribuții:
a) emite/emit decizia de verificare pentru fiecare
procedură de atribuire, înaintea desfășurării activității de
observare, și o comunică autorității contractante, în scris, în
maximum două zile lucrătoare de la data publicării
anunțului/invitației de participare sau, în cazul negocierii
fără publicarea prealabilă a unui anunț de participare, în
prima zi lucrătoare de la data înregistrării înștiințării la
UCVAP;
Norme:
16. Decizia de verificare, prin care sunt desemnați
observatorii, conform programelor de verificare aprobate, atât
pentru nivel central, cât și pentru nivel teritorial, este emisă de
către UCVAP. Decizia de verificare reprezintă documentul prin
care UCVAP înștiințează autoritatea contractantă/entitatea
juridică cu privire la selectarea pentru verificarea procedurii de
achiziție publică inițiată de aceasta.

7

17. Ordinul de serviciu se emite în baza deciziei de verificare.
În cazul UCVAP ordinul de serviciu este semnat de către
directorul general al acesteia, iar în cazul CVAP este semnat de
directorul executiv al direcției generale a finanțelor publice
teritoriale.
Ordonanță de urgență:
b) exprimă opinia privind derularea procedurii de
atribuire în conformitate cu legislația din domeniu, în
termen de 3 zile lucrătoare de la primirea Raportului
procedurii de atribuire, în condițiile art. 41 lit. d);
Norme:
18. Opinia UCVAP/CVAP asupra derulării procedurii de
atribuire poate fi ăcu observații”, situație în care sunt descrise
observațiile constând în neconformități neremediate, sau ăfără
observații”, atunci când procedura de atribuire s-a desfășurat
fără afectarea principiilor care stau la baza atribuirii contractului
de achiziție publică.
19. Opinia UCVAP este înscrisă în Raportul procedurii de
atribuire sub semnătura directorului general și ștampila UCVAP.
20. Opinia CVAP este înscrisă în Raportul procedurii de
atribuire sub semnătura șefului de serviciu/birou/compartiment,
după caz, și ștampila CVAP.
21. Metodologia de înscriere a opiniei UCVAP/CVAP în
Raportul procedurii de atribuire va fi aprobată prin Manualul
operațional privind desfășurarea activității de verificare
procedurală.
Ordonanță de urgență:
c) elaborează un raport de activitate pentru fiecare
procedură de atribuire verificată, în termen de 3 zile
lucrătoare de la finalizarea activității de verificare.
Norme:
22. Finalizarea activității de verificare este:
a) data expirării termenului de contestare a comunicărilor
privind rezultatul procedurii, în situația în care nu au fost depuse
contestații la Consiliul Național de Soluționare a Contestațiilor;
b) data expirării termenului de contestare a ultimelor
comunicări întocmite după punerea în executare a dispozițiilor
obligatorii cuprinse în deciziile Consiliului Național de
Soluționare a Contestațiilor și care nu au mai fost contestate;
c) data comunicării deciziei Consiliului Național de
Soluționare a Contestațiilor, în cazul în care dispoziția obligatorie
cuprinsă în aceasta se referă la anularea/continuarea procedurii,
continuare care constă în menținerea comunicărilor privind
rezultatul procedurii, iar termenul legal pentru contestare este
expirat.
Ordonanță de urgență:
(4) Observatorii au obligația de a preciza, în cuprinsul
documentelor întocmite de către autoritatea contractantă în
cadrul procesului de evaluare, observațiile asupra derulării
procedurii de atribuire privitoare la respectarea prevederilor
legale din domeniu.
Norme:
23. Documentele întocmite de Comisia de evaluare
desemnată de autoritatea contractantă/entitatea juridică pentru
evaluarea ofertelor sunt:
a) procesul-verbal al ședinței de deschidere, după caz;
b) înscrisuri prin care se formalizează deciziile adoptate în
cadrul procesului de evaluare;
c) raportul procedurii de atribuire.
24. De îndată ce observatorii constată o neconformitate în
derularea procedurii de atribuire, o vor aduce la cunoștință
președintelui Comisiei de evaluare, mai întâi verbal, menționând
și măsurile necesare pentru remedierea acesteia. În cazul în

8

MONITORUL OFICIAL AL ROMÂNIEI, PARTEA I, Nr. 677/23.IX.2011

care Comisia de evaluare nu remediază neconformitatea
constatată, observatorii vor înscrie respectiva neconformitate în
documentele întocmite de Comisia de evaluare, împreună cu
măsurile de remediere, în prezența membrilor acesteia. După
înscrierea observațiilor, Comisia de evaluare are din nou
posibilitatea să remedieze neconformitatea constatată de
observatori.
25. Prin Manualul operațional privind desfășurarea activității
de verificare procedurală se stabilesc cadrul unitar de aplicare
a procedurilor, metodele utilizate pentru constatarea
neconformităților și înscrierii observațiilor și recomandărilor în
documentele menționate la pct. 23, cu scopul de a asigura
calitatea activității de verificare.
Ordonanță de urgență:
(5) Raportul de activitate prevăzut la alin. (3) lit. c)
cuprinde opiniile prevăzute la alin. (3) lit. b). Rapoartele de
activitate se transmit Autorității Naționale pentru
Reglementarea și Monitorizarea Achizițiilor Publice în
termen de maximum 3 zile de la data întocmirii acestora.
Norme:
26. Raportul de activitate se întocmește de observatorii
desemnați pentru fiecare procedură de achiziție publică
verificată în două exemplare și se înregistrează la
UCVAP/CVAP. Un exemplar se transmite Autorității Naționale
pentru Reglementarea și Monitorizarea Achizițiilor Publice. În
condițiile în care opinia UCVAP/CVAP este ăcu observații”,
exemplarul transmis este însoțit de copia Raportului procedurii
de
atribuire,
aprobat
de
conducătorul
autorității
contractante/entității juridice, și cu punctul de vedere al acesteia.
Ordonanță de urgență:
(6) Pe parcursul derulării activității de verificare,
observatorii au dreptul să consulte Autoritatea Națională
pentru Reglementarea și Monitorizarea Achizițiilor Publice,
prin intermediul UCVAP. Punctul de vedere emis de
Autoritatea
Națională
pentru
Reglementarea
și
Monitorizarea Achizițiilor Publice reprezintă interpretarea
oficială a legislației din domeniul achizițiilor publice și va fi
pus în aplicare de către observatori.
Norme:
27. Observatorii pot transmite Autorității Naționale pentru
Reglementarea și Monitorizarea Achizițiilor Publice, pe parcursul
derulării activității de verificare, solicitări de puncte de vedere cu
privire la modul de interpretare a prevederilor legislației în
domeniul achizițiilor publice. Solicitările se transmit prin
intermediul UCVAP, iar modalitatea de colaborare, precum și
termenele pentru primirea punctelor de vedere vor fi cuprinse în
protocolul de colaborare ce se va încheia în conformitate cu
prevederile art. 4 alin. (7) din Ordonanța de urgență a
Guvernului nr. 30/2006 privind funcția de verificare a aspectelor
procedurale aferente procesului de atribuire a contractelor de
achiziție publică, a contractelor de concesiune de lucrări publice
și a contractelor de concesiune de servicii, aprobată cu
modificări și completări prin Legea nr. 228/2007, cu modificările
și completările ulterioare.
28. Solicitarea punctelor de vedere ale observatorilor nu
poate depăși termenul de 3 zile de la data identificării unei
probleme. Acest demers se va comunica autorității contractante
sau Comisiei de evaluare, după caz, pentru a oferi acesteia
posibilitatea de a pune la dispoziție documentele relevante pe
care le consideră necesare, în vederea formulării unui punct de
vedere complet.
Ordonanță de urgență:
(7) În exercitarea atribuțiilor sale, UCVAP colaborează cu
Autoritatea
Națională
pentru
Reglementarea
și

Monitorizarea Achizițiilor Publice, operatorul sistemului
electronic de achiziții publice, Consiliul Național de
Soluționare a Contestațiilor, autoritățile de management, cu
alte structuri de control și instituții publice. În acest scop,
UCVAP încheie protocoale cu autoritățile și cu instituțiile
implicate.
Norme:
29. Protocoalele ce vor fi încheiate cu autoritățile și instituțiile
implicate în sistemul achizițiilor publice vor cuprinde procedura
de cooperare interinstituțională pentru îndeplinirea funcțiilor și
atribuțiilor specifice fiecărei instituții cu impact asupra creșterii
gradului de încredere în sistemul de achiziții publice național.
Ordonanță de urgență:
Art. 41. — Autoritatea contractantă inițiatoare a
procedurii de atribuire, selectată pentru verificare, are
obligația de a îndeplini următoarele:
a) de a pune la dispoziție documentația de
atribuire/documentația descriptivă, în situația în care
aceasta nu este disponibilă în sistemul electronic de
achiziții publice, în termen de o zi lucrătoare de la
înregistrarea deciziei de verificare la autoritatea
contractantă;
Norme:
30. În situația în care atașarea documentației de atribuire în
SEAP nu este posibilă din motive tehnice, autoritatea
contractantă/entitatea juridică are obligația de a pune la
dispoziția observatorilor un exemplar din documentația de
atribuire, pe suport hârtie ori pe suport magnetic.
Observatorii nu au dreptul de a solicita copii ale
documentațiilor de atribuire care au fost publicate prin mijloace
electronice, iar autoritatea contractantă/entitatea juridică a
asigurat accesul direct, nerestricționat și deplin la acestea.
Ordonanță de urgență:
b) de a pune la dispoziție copii ale documentelor
întocmite în timpul derulării procedurii de atribuire, în
termen de o zi lucrătoare de la întocmirea acestora;
Norme:
31. Documentele întocmite în timpul derulării sunt cele
prezentate la pct. 23.
Ordonanță de urgență:
c) de a informa asupra calendarului de derulare a
procesului de evaluare a candidaturilor/ofertelor și asupra
oricăror modificări aduse calendarului de derulare a
procesului de evaluare, în termen de o zi lucrătoare de la
întocmirea/modificarea acestuia;
Norme:
32. Pentru procedura de atribuire cuprinsă în programul de
verificare al UCVAP/CVAP și pentru care autoritatea
contractantă/entitatea juridică a primit decizia de verificare,
aceasta are obligația de a pune la dispoziție calendarul
estimativ de aplicare a procedurii de atribuire.
33. Având în vedere dreptul membrilor Comisiei de evaluare
de a analiza și evalua documentele depuse de
ofertanți/candidați individual și/sau în ședințe comune,
autoritatea contractantă/entitatea juridică are obligația, în
termenul prevăzut, de a comunica UCVAP/CVAP datele și orele
de desfășurare a ședințelor/întâlnirilor comisiei de evaluare în
care se întocmesc înscrisuri prin care se formalizează deciziile
adoptate în cadrul procesului de evaluare.
Ordonanță de urgență:
d) de a pune la dispoziție Raportul procedurii de
atribuire, înainte de a fi aprobat de către conducătorul

MONITORUL OFICIAL AL ROMÂNIEI, PARTEA I, Nr. 677/23.IX.2011
autorității contractante, în vederea asigurării scopului
preventiv al funcției de verificare, în termen de o zi
lucrătoare de la întocmirea acestuia;
Norme:
34. Raportul procedurii de atribuire este transmis, pentru
operativitate, de regulă, prin observatori, înainte de a fi aprobat
de către conducătorul autorității contractante/entității juridice, cu
adresă de înaintare. Acest raport trebuie să conțină pe ultima
filă observațiile înscrise
ale observatorilor desemnați,
recomandările de remediere a acestora, semnăturile lor, precum
și semnăturile membrilor comisiei de evaluare.
35. UCVAP/CVAP transmite autorității contractante/entității
juridice Raportul procedurii de atribuire cuprinzând opinia
exprimată în conformitate cu pct. 18, cu adresă de înaintare.
Ordonanță de urgență:
e) de a pune la dispoziție Raportul procedurii de atribuire
aprobat de către conducătorul autorității contractante și
punctul de vedere al autorității contractante cu privire la
aspectele de neconformitate consemnate de către
observatorii desemnați care nu au fost remediate, în termen
de o zi lucrătoare de la aprobare.
Norme:
36. Autoritatea contractantă/entitatea juridică are obligația de
a transmite UCVAP/CVAP o copie a Raportului procedurii de
atribuire aprobat, împreună cu punctul de vedere al autorității
contractante/entității juridice cu privire la aspectele de
neconformitate consemnate de către observatorii desemnați
care nu au fost remediate. În cazul în care copia Raportului
procedurii de atribuire aprobat nu este însoțită de punctul de
vedere cu privire la neconformitățile constatate și neremediate,
dacă este cazul, se consideră netransmis Raportul procedurii
de atribuire și se aplică prevederile art. 10 alin. (1) lit. a) din
Ordonanța de urgență a Guvernului nr. 30/2006, aprobată cu
modificări și completări prin Legea nr. 228/2007, cu modificările
și completările ulterioare.
Ordonanță de urgență:
Art. 5. — (1) Pentru procedura de atribuire care nu
impune publicarea unui/unei anunț/invitații de participare
în sistemul electronic de achiziții publice, autoritatea
contractantă are obligația de a înștiința Ministerul
Finanțelor Publice asupra procedurii ce urmează a fi
derulată, odată cu transmiterea invitațiilor de participare
către operatorii economici.
(2) Prin excepție de la prevederile alin. (1), în cazul
aplicării procedurii de negociere fără publicarea prealabilă
a unui anunț de participare, prevăzută la art. 122 lit. i) sau
art. 252 lit. j) din Ordonanța de urgență a Guvernului
nr. 34/2006 privind atribuirea contractelor de achiziție
publică, a contractelor de concesiune de lucrări publice și
a contractelor de concesiune de servicii, aprobată cu
modificări și completări prin Legea nr. 337/2006, cu
modificările și completările ulterioare, autoritatea
contractantă are obligația de a transmite UCVAP invitația
de participare și nota justificativă din care să reiasă
îndeplinirea condițiilor specifice aferente acestei proceduri,
cu cel puțin 3 zile lucrătoare înainte de data-limită stabilită
pentru începerea negocierilor.
Norme:
37. Înștiințarea Ministerului Finanțelor Publice constă în
transmiterea către UCVAP a unei adrese în care autoritatea
contractantă/entitatea juridică va menționa data și ora începerii
negocierilor, valoarea estimată a contractului/actului adițional ce
urmează a fi încheiat în urma derulării negocierii fără publicarea

9

prealabilă a unui anunț de participare, sursa de finanțare,
precum și copii ale invitațiilor de participare transmise
operatorilor economici.
38. În cazul aplicării procedurii de negociere fără publicarea
prealabilă a unui anunț de participare, prevăzută la art. 122 lit. i)
sau art. 252 lit. j) din Ordonanța de urgență a Guvernului
nr. 34/2006, aprobată cu modificări și completări prin Legea
nr. 337/2006, cu modificările și completările ulterioare,
autoritatea contractantă/entitatea juridică are obligația de a
transmite UCVAP și nota justificativă din care să reiasă
îndeplinirea condițiilor specifice aferente acestei proceduri,
împreună cu copiile documentelor ce au stat la baza întocmirii
și la care se face referire în aceasta, după caz.
Ordonanță de urgență:
(3) În vederea îndeplinirii atribuțiilor prevăzute în
prezenta ordonanță de urgență, UCVAP desemnează
observatori care participă și verifică etapele procedurii de
atribuire selectate în conformitate cu prevederile art. 2.
Observatorii nu fac parte din comisiile de evaluare a
ofertelor.
Norme:
39. Observatorii au obligația să observe și să verifice, în
limitele competențelor și obiectiv, aspectele procedurale în
timpul derulării lor, precum și să îndrume autoritățile
contractante/entitățile juridice prin recomandări, pentru
corectarea neconformităților și neconcordanțelor constatate, ori
de câte ori este cazul.
40. Pentru verificarea unei proceduri de atribuire este
desemnată o echipă de verificare formată, de regulă, din
2 observatori.
41. Pe parcursul derulării procedurii de atribuire, un
observator desemnat poate fi înlocuit atunci când se află în
următoarele situații:
a) se află în concediu pentru incapacitate temporară de
muncă, are raportul de serviciu suspendat sau absentează din
alte motive;
b) se află în conflict de interese, astfel cum este prevăzut la
pct. 52.
În cazul unei înlocuiri în circumstanțele menționate la lit. a) și b),
noul observator desemnat în acest sens va finaliza activitatea de
verificare, nefiind posibilă revenirea celui înlocuit. La înlocuire
se emite o nouă decizie de verificare.
42. Pe parcursul derulării procedurii, în funcție de
complexitatea procedurii de atribuire sau pentru alte
circumstanțe, printr-o nouă decizie se poate suplimenta numărul
de observatori existenți la o procedură de atribuire.
43. Observatorii răspund de observațiile și recomandările
înscrise în documentele întocmite de Comisia de evaluare pe
parcursul derulării procesului de evaluare pentru fiecare
procedură de achiziție publică verificată, în condițiile legii.
44. Observatorii nu sunt răspunzători pentru situația în care
observațiile înscrise în documente se dovedesc a fi eronate ca
urmare a furnizării de către autoritatea contractantă/entitatea
juridică a unor informații și documente incorecte și/sau
incomplete.
45. Observatorii sunt obligați să își îndeplinească atribuțiile
de serviciu cu responsabilitate, competență, eficiență și
corectitudine.
46. Observatorii sunt obligați să aibă o atitudine obiectivă,
neutră față de orice interes politic, economic, religios sau de altă
natură, în exercitarea funcției publice. Acestora le este interzis
să solicite sau să accepte, direct ori indirect, pentru ei sau pentru
alții, vreun avantaj ori beneficiu în considerarea funcției publice
pe care o dețin sau să abuzeze în vreun fel de această funcție.

10

MONITORUL OFICIAL AL ROMÂNIEI, PARTEA I, Nr. 677/23.IX.2011

Ordonanță de urgență:
Art. 6. — Responsabilitatea pentru deciziile adoptate pe
parcursul procesului de atribuire a contractelor care intră
sub incidența legii privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii revine
autorității contractante.
Norme:
47. Comisia de evaluare desemnată de autoritatea
contractantă/entitatea juridică pentru evaluarea și atribuirea
contractului de achiziție publică, pe baza recomandărilor de
remediere a neconformităților înscrise de observatori în
documentele întocmite pe parcursul derulării procedurii de
atribuire, poate să remedieze sau nu neconformitățile
respective.
48. Conducătorul autorității contractante, în situația în care
opinia UCVAP/CVAP este ăcu observații” cuprinzând descrierea
neconformităților constatate, poate:
a) să dispună reluarea procesului de evaluare de către
Comisia de evaluare în vederea remedierii neconformităților
respective;
b) să aprobe Raportul procedurii de atribuire.
49. Autoritatea contractantă/Entitatea juridică este
responsabilă pentru deciziile adoptate pe parcursul procesului
de atribuire a contractului, cu respectarea tuturor dispozițiilor
legale aplicabile.
50. Autoritatea contractantă/Entitatea juridică va transmite
UCVAP/CVAP împreună cu Raportul procedurii de atribuire
aprobat și punctul de vedere față de decizia luată în situația în
care Raportul procedurii de atribuire a fost ăcu observații” și
aprobat.
Ordonanță de urgență:
Art. 7. — În cazul proiectelor finanțate din fonduri
comunitare nerambursabile, rapoartele de activitate se
transmit autorităților de management competente.
Norme:
51. În cazul verificării unei proceduri pentru atribuirea unui
contract de achiziție publică finanțat din fonduri comunitare
nerambursabile, raportul de activitate se întocmește în
3 exemplare, unul transmițându-se Autorității de management
corespunzătoare.
Ordonanță de urgență:
Art. 8. — Observatorii desemnați în procesul de
verificare a aspectelor procedurale aferente procesului de
atribuire a contractelor de achiziție publică, a contractelor
de concesiune de lucrări publice și a contractelor de
concesiune de servicii se supun dispozițiilor legale
referitoare la situațiile de incompatibilitate sau conflict de
interese, aplicabile persoanelor implicate în procesul de
verificare sau evaluare a candidaților sau ofertanților,
prevăzute în cadrul legal privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii.
Norme:
52. Observatorul din cadrul UCVAP/CVAP implicat într-o
activitate de verificare a unei proceduri de atribuire se află în
conflict de interese, dacă:
a) în cadrul procedurii respective acesta este soț/soție al/a
ofertantului, este rudă a ofertantului până la gradul al treilea
inclusiv, este reprezentant sau împuternicit al ofertantului;
b) în cadrul procedurii respective poate dobândi un avantaj
ori poate suporta un dezavantaj direct;

c) există un conflict între el, soțul/soția, rudele sale până la
gradul al treilea inclusiv și una dintre părți sau soțul/soția, rudele
părții până la gradul al treilea inclusiv;
d) în alte cazuri prevăzute de lege.
53. Observatorul care știe că se află în una dintre situațiile
prevăzute la pct. 52 este obligat să solicite de îndată conducerii
UCVAP să decidă înlocuirea sa cu o altă persoană care va fi
desemnată în acest sens, conform prevederilor prevăzute la
pct. 41. Până la înlocuirea sa, observatorul care a solicitat acest
lucru, în circumstanțele anterior menționate, se va abține de la
îndeplinirea activității de verificare procedurală. Respectivele
situații în care există conflict de interese pot fi sesizate
conducerii UCVAP și de către terți.
În cazul în care sunt sesizate astfel de situații, conducerea
UCVAP are obligația de a verifica cele semnalate și, dacă este
cazul,
de
a
adopta
măsurile
necesare
pentru
evitarea/remedierea oricăror aspecte care pot determina apariția
unor astfel de conflicte de interese.
54. Observatorii au obligația să păstreze confidențialitatea în
legătură cu faptele, informațiile sau documentele de care iau
cunoștință în derularea procedurilor de atribuire a contractelor
de achiziții publice, a contractelor de concesiune de lucrări
publice și a contractelor de concesiune de servicii în condițiile
legii, cu excepția informațiilor de interes public. Imediat după
numirea lor ca observatori, aceștia au obligația de a semna
declarația de imparțialitate și confidențialitate.
Ordonanță de urgență:
Art. 10. — (1) Următoarele fapte constituie contravenții și
se sancționează după cum urmează:
a) nerespectarea obligațiilor prevăzute la art. 41, cu
amendă de la 10.000 lei la 15.000 lei;
b) încălcarea prevederilor art. 5 alin. (1) și (2), cu amendă
de la 20.000 lei la 40.000 lei;
c) netrimiterea în termen de 3 zile lucrătoare a
documentelor și informațiilor solicitate de observatorii
desemnați, cu amendă de la 5.000 lei la 8.000 lei.
(2) Constatarea și aplicarea sancțiunilor sunt de
competența observatorilor desemnați pentru verificarea
aspectelor procedurale aferente procesului de atribuire a
contractelor.
(3) Contravenientul poate achita în termen de cel mult
48 de ore de la data încheierii procesului-verbal ori, după
caz, de la data comunicării acestuia jumătate din minimul
amenzii prevăzute la alin. (1), agentul constatator făcând
mențiune despre această posibilitate în procesul-verbal.
Norme:
55. Observatorii sunt îndreptățiți să constate contravenții și
să aplice sancțiuni, urmărind ca sancțiunea aplicată să fie
proporțională cu gradul de pericol social al faptei săvârșite de
autoritatea contractantă/entitatea juridică. În analiza efectuată
observatorii vor identifica și vor avea în vedere toate
circumstanțele edificatoare ale fiecărui caz.
56. În scopul aplicării prezentelor norme, UCVAP va elabora
Manualul operațional privind desfășurarea activității de verificare
procedurală a procedurilor de atribuire a contractelor de achiziție
publică, a contractelor de concesiune de lucrări publice și a
contractelor de concesiune de servicii, care va fi aprobat prin
ordin al ministrului finanțelor publice, în termen de 30 de zile de
la data publicării în Monitorul Oficial al României, Partea I, a
prezentelor norme.
57. UCVAP va prezenta ministrului finanțelor publice raportul
anual asupra activității de verificare desfășurate de aparatul
central și teritorial, până la data de 31 martie a anului curent
pentru anul precedent.

MONITORUL OFICIAL AL ROMÂNIEI, PARTEA I, Nr. 677/23.IX.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului și conținutului formularului
ăDeclarație privind opțiunea pentru depunerea lunară
a Declarației privind obligațiile de plată
a contribuțiilor sociale, impozitului pe venit
și evidența nominală a persoanelor asigurate”
În temeiul prevederilor art. 12 alin. (3) din Hotărârea Guvernului nr. 109/2009
privind organizarea și funcționarea Agenției Naționale de Administrare Fiscală, cu
modificările și completările ulterioare, al art. II alin. (5) din Ordonanța Guvernului
nr. 30/2011 pentru modificarea și completarea Legii nr. 571/2003 privind Codul
fiscal, precum și pentru reglementarea unor măsuri financiar-fiscale și al art. 228
alin. (2) din Ordonanța Guvernului nr. 92/2003 privind Codul de procedură fiscală,
republicată, cu modificările și completările ulterioare,
președintele Agenției Naționale de Administrare Fiscală emite următorul
ordin:
Art. 1. — Se aprobă modelul și conținutul formularului ăDeclarație privind
opțiunea pentru depunerea lunară a Declarației privind obligațiile de plată a
contribuțiilor sociale, impozitului pe venit și evidența nominală a persoanelor
asigurate”, cod MFP 14.13.03.01/d.u., prevăzut în anexa nr. 1.
Art. 2. — Instrucțiunile de completare a formularului de la art. 1 sunt
prevăzute în anexa nr. 2.
Art. 3. — Caracteristicile de tipărire, modul de difuzare, de utilizare și de
arhivare a formularului de la art. 1 sunt prevăzute în anexa nr. 3.
Art. 4. — Anexele nr. 1—3 fac parte integrantă din prezentul ordin.
Art. 5. — Prezentul ordin se publică în Monitorul Oficial al României, Partea I.
Art. 6. — Direcția generală proceduri pentru administrarea veniturilor, Direcția
generală de tehnologia informației, Direcția generală de administrare a marilor
contribuabili, precum și direcțiile generale ale finanțelor publice județene și a
municipiului București vor duce la îndeplinire prevederile prezentului ordin.

Președintele Agenției Naționale de Administrare Fiscală,
Sorin Blejnar

București, 19 septembrie 2011.
Nr. 3.154.

11

12

MONITORUL OFICIAL AL ROMÂNIEI, PARTEA I, Nr. 677/23.IX.2011
ANEXA Nr. 1*)

*) Anexa nr. 1 este reprodusă în facsimil.

13

MONITORUL OFICIAL AL ROMÂNIEI, PARTEA I, Nr. 677/23.IX.2011

Nr de operator de date cu caracter personal 759
Cod M.F.P 14.13.03.01/d.u.
ANEXA Nr. 2

INSTRUCȚIUNI

de completare a formularului ăDeclarație privind opțiunea pentru depunerea lunară a Declarației
privind obligațiile de plată a contribuțiilor sociale, impozitului pe venit
și evidența nominală a persoanelor asigurate”
Formularul ăDeclarație privind opțiunea pentru depunerea lunară a Declarației privind obligațiile de
plată a contribuțiilor sociale, impozitului pe venit și evidența nominală a persoanelor asigurate” se
completează de către plătitorii de venituri din salarii și asimilate salariilor prevăzuți la art. 58 alin. (2) din
Legea nr. 571/2003 privind Codul fiscal, cu modificările și completările ulterioare, care au obligația
depunerii trimestriale a declarației 112, dar care optează pentru depunerea lunară a acesteia, potrivit art. II
alin. (5) din Ordonanța Guvernului nr. 30/2011 pentru modificarea și completarea Legii nr. 571/2003 privind
Codul fiscal, precum și pentru reglementarea unor măsuri financiar-fiscale.
Formularul ăDeclarație privind opțiunea pentru depunerea lunară a Declarației privind obligațiile de
plată a contribuțiilor sociale, impozitului pe venit și evidența nominală a persoanelor asigurate” se depune
la organul fiscal competent, până la data de 25 septembrie 2011 inclusiv.
Formularul se completează în două exemplare, înscriindu-se cu majuscule, citeț și corect, toate
datele prevăzute:
— un exemplar, semnat și ștampilat conform legii, se depune la unitatea fiscală, direct la registratură
sau la poștă, prin scrisoare recomandată;
— un exemplar se păstrează de către contribuabil.
Completarea formularului se face astfel:
Rubrica ăI. Date de identificare a contribuabilului”
Caseta ăCod de identificare fiscală” se completează cu codul de identificare fiscală utilizat pentru
completarea și depunerea formularului 112 ăDeclarație privind obligațiile de plată a contribuțiilor sociale,
impozitului pe venit și evidența nominală a persoanelor asigurate”.
Înscrierea cifrelor în casetă se face cu aliniere la dreapta.
Caseta ăDenumire/Nume, Prenume” se completează cu denumirea contribuabilului.
Caseta ăDomiciliu fiscal” se completează cu adresa domiciliului fiscal al contribuabilului.
ATENȚIE!
În cazul în care declarația este completată de către împuternicitul/reprezentantul legal/reprezentantul
fiscal al contribuabilului, se vor trece datele de identificare ale contribuabilului pe care îl reprezintă.
Rubrica ăII. Reprezentare prin”
Se marchează cu ăX” în cazul în care, în relațiile cu organul fiscal, contribuabilul este reprezentat prin
împuternicit/reprezentant legal/reprezentant fiscal și se înscriu numărul și data înregistrării la organul
fiscal, de către împuternicit, a actului de împuternicire, în formă autentică și în condițiile prevăzute de
lege, sau numărul și data înregistrării deciziei de aprobare a calității de reprezentant fiscal, după caz.
Caseta ăDate de identificare” se completează cu datele de identificare ale
împuternicitului/reprezentantului legal/reprezentantului fiscal.
ANEXA Nr. 3

Caracteristicile de tipărire, modul de difuzare, de utilizare și de arhivare a formularului
Denumirea formularului: ăDeclarație privind opțiunea pentru depunerea lunară a Declarației privind
obligațiile de plată a contribuțiilor sociale, impozitului pe venit și evidența nominală a persoanelor asigurate”
1. Cod MFP: 14.13.03.01/d.u.
2. Format: A4/t1
3. Caracteristici de tipărire:
— pe o singură față;
— se poate utiliza echipament informatic pentru editare.
4. U.M.: set (două file)

14

MONITORUL OFICIAL AL ROMÂNIEI, PARTEA I, Nr. 677/23.IX.2011
5. Se difuzează: gratuit.
6. Se utilizează: la declararea privind opțiunea pentru depunerea lunară a ăDeclarației privind
obligațiile de plată a contribuțiilor sociale, impozitului pe venit și evidența nominală a persoanelor asigurate”
7. Se întocmește:
— în două exemplare;
— de către contribuabil sau de reprezentantul fiscal/împuternicit/reprezentantul legal.
8. Circulă:
— originalul la organul fiscal;
— copia la contribuabil.
9. Se arhivează: la dosarul fiscal al contribuabilului.

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind modificarea Ordinului președintelui Agenției Naționale de Administrare Fiscală nr. 76/2010
pentru aprobarea modelului și conținutului formularului (390 VIES)
ăDeclarație recapitulativă privind livrările/achizițiile/prestările intracomunitare”
În temeiul:
— art. 12 alin. (3) din Hotărârea Guvernului nr. 109/2009 privind organizarea și funcționarea Agenției Naționale de
Administrare Fiscală, cu modificările și completările ulterioare,
— art. 1564 din Legea nr. 571/2003 privind Codul fiscal, cu modificările și completările ulterioare, și al art. 228 alin. (2) din
Ordonanța Guvernului nr. 92/2003 privind Codul de procedură fiscală, republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Ordinul președintelui Agenției Naționale de
Administrare Fiscală nr. 76/2010 pentru aprobarea modelului și
conținutului formularului (390 VIES) ăDeclarație recapitulativă
privind livrările/achizițiile/prestările intracomunitare”, publicat în
Monitorul Oficial al României, Partea I, nr. 67 din 29 ianuarie
2010, se modifică după cum urmează:
1. La anexa nr. 2, punctul 1.1 se modifică și va avea
următorul cuprins:
ă1.1. Declarația recapitulativă se depune lunar, în condițiile
prevăzute la art. 1564 din Codul fiscal, până la data de
25 inclusiv a lunii următoare unei luni calendaristice, de către
persoanele impozabile înregistrate în scopuri de TVA conform
art. 153 sau 1531 din Codul fiscal.”

2. Anexa nr. 4 se modifică și se înlocuiește conform
anexei.
Art. II. — Anexa face parte integrantă din prezentul ordin.
Art. III. — Prevederile prezentului ordin se aplică începând
cu declarația recapitulativă aferentă lunii august a anului 2011.
Art. IV. — Prezentul ordin se publică în Monitorul Oficial al
României, Partea I.
Art. V. — Direcția generală proceduri pentru administrarea
veniturilor, Direcția generală de tehnologia informației și Direcția
generală de administrare a marilor contribuabili, precum și
direcțiile generale ale finanțelor publice județene și a
municipiului București vor lua măsuri pentru ducerea la
îndeplinire a prevederilor prezentului ordin.

Președintele Agenției Naționale de Administrare Fiscală,
Sorin Blejnar
București, 20 septembrie 2011.
Nr. 3.162.
ANEXĂ
(Anexa nr. 4 la Ordinul nr. 76/2010)

PROCEDURA DE GESTIONARE

a Declarației recapitulative privind livrările/achizițiile/prestările intracomunitare
În vederea îndeplinirii cerințelor Regulamentului (CE)
nr. 1.798/2003 al Consiliului din 7 octombrie 2003 privind
cooperarea administrativă în domeniul taxei pe valoarea
adăugată și de abrogare a Regulamentului (CEE) nr. 218/92, cu
modificările și completările ulterioare, persoanele impozabile
înregistrate în scopuri de TVA, care realizează operațiuni
intracomunitare, au obligația să depună lunar Declarația

recapitulativă privind livrările/achizițiile/prestările intracomunitare
(390 VIES), potrivit dispozițiilor art. 1564 din Codul fiscal.
1. Depunerea declarației recapitulative
1.1. Declarația recapitulativă se depune lunar, până la data
de 25 inclusiv a lunii următoare, la organul fiscal competent.
1.2. Persoanele impozabile înregistrate în scopuri de TVA
depun declarația recapitulativă numai pentru luna de raportare

MONITORUL OFICIAL AL ROMÂNIEI, PARTEA I, Nr. 677/23.IX.2011
în care ia naștere exigibilitatea taxei pentru livrările/achizițiile/
prestările intracomunitare.
2. Prelucrarea declarației recapitulative
2.1. Prelucrarea declarațiilor recapitulative depuse de
persoanele impozabile înregistrate în scopuri de TVA se
realizează de către organul fiscal competent, prin folosirea
programului informatic de prelucrare pus la dispoziție de Direcția
generală de tehnologia informației, în termen de cel mult o zi
lucrătoare de la data depunerii declarației.
2.2. După prelucrare, declarația recapitulativă se arhivează
la dosarul fiscal al persoanei impozabile înregistrate în scopuri
de TVA.
3. Verificarea formală a declarațiilor recapitulative
Pentru fiecare declarație recapitulativă organul fiscal
competent verifică:
a) corectitudinea codului de înregistrare în scopuri de TVA al
persoanei
impozabile
care
realizează
operațiuni
intracomunitare, prin verificarea datelor de identificare din
declarație cu cele existente în Registrul contribuabililor;
b) integralitatea codurilor de înregistrare în scopuri de TVA
ale operatorilor străini înscriși în declarația recapitulativă:
înscrierea corectă a codului de țară, precum și a numărului de
caractere ale codului.
4. Notificarea persoanelor impozabile ca urmare a
verificării formale
4.1. După prelucrarea declarațiilor recapitulative vor fi
identificate persoanele impozabile care au depus declarații
recapitulative ce prezintă erori, potrivit pct. 3., iar pentru aceste
persoane se emit notificări pentru corectarea declarației.
4.2. Notificările prevăzute la pct. 4.1 se emit în termen de cel
mult două zile lucrătoare de la data depunerii declarațiilor
recapitulative.
5. Notificarea persoanelor impozabile pentru
nedepunerea declarațiilor recapitulative
5.1. După prelucrarea deconturilor de TVA, respectiv a
deconturilor speciale de TVA, vor fi identificate persoanele
impozabile care nu au depus declarații recapitulative, iar pentru
aceste persoane se emit notificări pentru depunerea declarației.
5.2. Notificările prevăzute la pct. 5.1 se emit potrivit
reglementărilor legale în vigoare, după expirarea termenului de
depunere a deconturilor de TVA/deconturilor speciale de TVA.
5.3. Nerespectarea obligațiilor de depunere a declarațiilor
recapitulative privind livrările/achizițiile/prestările intracomunitare
se sancționează potrivit prevederilor Codului de procedură
fiscală.
6. Organizarea bazei centrale de date ăDeclarații
recapitulative”
6.1. Informațiile din declarațiile recapitulative depuse la
termenele legale de depunere, precum și cele depuse ca urmare
a notificărilor transmise de organele fiscale competente se
introduc într-o bază de date denumită ăDeclarații recapitulative”.
6.2. Baza de date ăDeclarații recapitulative” cuprinde
4 secțiuni:
— livrări — în care se înscriu toate livrările intracomunitare
de bunuri (cod L), toate livrările ulterioare de bunuri efectuate în
cadrul unei operațiuni triunghiulare (cod T);

15

— achiziții — în care se înscriu achizițiile intracomunitare de
bunuri (cod A);
— prestări servicii — în care se înscriu prestările
intracomunitare de servicii (cod P);
— achiziții servicii — în care se înscriu achizițiile
intracomunitare de servicii (cod S).
7.
Centralizarea
informațiilor
din
declarațiile
recapitulative
7.1. În termen de cel mult două zile lucrătoare de la termenul
legal de depunere, organul fiscal competent transmite direcției
generale a finanțelor publice județene sau a municipiului
București baza de date cuprinzând declarațiile recapitulative
depuse în luna respectivă, și anume:
— declarațiile recapitulative corecte;
— declarațiile recapitulative rectificative depuse ca urmare a
notificărilor transmise persoanelor impozabile înregistrate în
scopuri de TVA; și
— declarațiile recapitulative cu erori, pentru care nu a fost
efectuată corecția ca urmare a notificărilor transmise
persoanelor impozabile înregistrate în scopuri de TVA.
7.2. Organul fiscal competent este responsabil pentru
completitudinea și corectitudinea informațiilor transmise.
7.3. În termen de cel mult o zi lucrătoare, direcțiile generale
ale finanțelor publice județene și a municipiului București,
precum și Direcția generală de administrare a marilor
contribuabili transmit informațiile din declarațiile recapitulative
Direcției generale de tehnologia informației și sunt responsabile
pentru completitudinea informațiilor transmise.
7.4. Cel mai târziu în ultima zi lucrătoare a lunii următoare
celei de raportare, Direcția generală de tehnologia informației
pune la dispoziția Serviciului Central de Legături datele primite
de la organele fiscale teritoriale, prelucrate, în vederea
transmiterii prin sistemul VIES.
8. Gestionarea datelor din declarațiile recapitulative
rectificative
8.1. Declarațiile recapitulative rectificative se prelucrează în
momentul primirii lor de la persoanele impozabile.
8.2. În termen de cel mult două zile lucrătoare de la termenul
legal de depunere, organul fiscal competent transmite direcției
generale a finanțelor publice județene sau a municipiului
București baza de date cuprinzând diferențele dintre declarațiile
recapitulative rectificative depuse în luna respectivă și
declarațiile recapitulative inițiale.
8.3. Organul fiscal competent este responsabil pentru
completitudinea și corectitudinea informațiilor transmise.
8.4. În termen de cel mult o zi lucrătoare, direcțiile generale
ale finanțelor publice județene și a municipiului București,
precum și Direcția generală de administrare a marilor
contribuabili transmit informațiile din declarațiile recapitulative
rectificative Direcției generale de tehnologia informației și sunt
responsabile pentru completitudinea informațiilor transmise.

16

MONITORUL OFICIAL AL ROMÂNIEI, PARTEA I, Nr. 677/23.IX.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

NORMĂ
pentru abrogarea Normelor Băncii Naționale a României
nr. 4/2001 privind supravegherea pozițiilor valutare
ale băncilor
În temeiul dispozițiilor art. 48 din Legea nr. 312/2004 privind Statutul Băncii
Naționale a României,
Banca Națională a României emite prezenta normă.
Articol unic. — Normele Băncii Naționale a României nr. 4/2001 privind
supravegherea pozițiilor valutare ale băncilor, publicate în Monitorul Oficial al
României, Partea I, nr. 631 din 9 octombrie 2001, cu modificările și completările
ulterioare, se abrogă la data de 1 ianuarie 2012.
p. Președintele Consiliului de administrație al Băncii Naționale a României,
Florin Georgescu
București, 6 septembrie 2011.
Nr. 1.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 677/23.IX.2011 conține 16 pagini.

Prețul: 3,20 lei

&JUYDGY|526389]
ISSN 1453—4495

