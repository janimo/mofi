PARTEA I

Anul 179 (XXIII) — Nr. 758

Joi, 27 octombrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.032 din 14 iulie 2011 referitoare la excepția de
neconstituționalitate a dispozițiilor art. 300 alin. 2 și 3
și ale art. 403 alin. 3 și 4 din Codul de procedură civilă

2–3

Decizia nr. 1.068 din 14 iulie 2011 referitoare la excepția de
neconstituționalitate a dispozițiilor art. 399—404 și, în
special, cele ale art. 403 alin. 4 din Codul de procedură
civilă ..........................................................................

3–4

Decizia nr. 1.077 din 14 iulie 2011 referitoare la excepția de
neconstituționalitate a dispozițiilor art. 403 alin. 1 și 4
din Codul de procedură civilă ....................................

5–6

Decizia nr. 1.152 din 13 septembrie 2011 referitoare la
excepția de neconstituționalitate a prevederilor art. 841
și art. 847 din Codul civil ............................................

6–7

Decizia nr. 1.234 din 22 septembrie 2011 referitoare la
excepția de neconstituționalitate a prevederilor
art. 1088 alin. 2 teza întâi din Codul civil....................

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.560. — Ordin al ministrului educației, cercetării, tineretului
și sportului pentru aprobarea Metodologiei-cadru
privind mobilitatea personalului didactic din învățământul
preuniversitar în anul școlar 2012—2013 ..................

9

REPUBLICĂRI
Regulament de organizare și funcționare a instituției Avocatul
Poporului ....................................................................

10–16

2

MONITORUL OFICIAL AL ROMÂNIEI, PARTEA I, Nr. 758/27.X.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.032
din 14 iulie 2011

referitoare la excepția de neconstituționalitate a dispozițiilor art. 300 alin. 2 și 3 și ale art. 403 alin. 3
și 4 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
dispozițiilor art. 300 alin. 2 și 3 și ale art. 403 alin. 3 și 4 din Codul
de procedură civilă, excepție ridicată de Jana Eugenia Neculai
în Dosarul nr. 8.663/99/2009 al Curții de Apel Iași — Secția litigii
de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții Constituționale, respectiv
Decizia nr. 816 din 3 iunie 2010, pune concluzii de respingere ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 iulie 2010, pronunțată în Dosarul
nr. 8.663/99/2009, Curtea de Apel Iași — Secția litigii de
muncă și asigurări sociale a sesizat Curtea Constituțională
pentru soluționarea excepției de neconstituționalitate a
dispozițiilor art. 300 alin. 2 și 3 și ale art. 403 alin. 3 și 4 din
Codul de procedură civilă.
Excepția a fost ridicată de Jana Eugenia Neculai într-o cauză
având ca obiect soluționarea recursului declarat împotriva unei
sentinței civile, recurs prin care s-a solicitat, printre altele,
suspendarea executării silite.
În motivarea excepției de neconstituționalitate autorul
acesteia susține că dispozițiile legale criticate contravin
prevederilor constituționale, deoarece favorizează partea care a
formulat cererea de suspendare a unei hotărâri. Toate
persoanele trebuie să aibă parte de un proces echitabil,
guvernat de norme cuprinse în legi, așa cum ar trebui
reglementată și cererea de suspendare provizorie a executării
unei hotărâri.
Curtea de Apel Iași — Secția litigii de muncă și asigurări
sociale apreciază că nu sunt încălcate prevederile
constituționale menționate de autorul excepției, dispozițiile
legale criticate fiind mijloace procesuale puse de legiuitor la
dispoziția părților tocmai pentru asigurarea echilibrului
procesual.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 300 alin. 2 și 3 și ale art. 403 alin. 3 și 4 din Codul
de procedură civilă, care au următorul conținut:
— Art. 300 alin. 2 și 3: ăLa cerere, instanța sesizată cu
judecarea recursului poate dispune, motivat, suspendarea
executării hotărârii recurate și în alte cazuri decât cele la care se
referă alin. 1.
Suspendarea la cerere a executării hotărârii poate fi acordată
numai după depunerea unei cauțiuni ce se va stabili, prin
încheiere, cu ascultarea părților în camera de consiliu, scop în
care acestea vor fi citate în termen scurt, chiar înainte de primul
termen de judecată, dacă este cazul. Dispozițiile art. 403 alin. 3
și 4 se aplică în mod corespunzător.”;
— Art. 403 alin. 3 și 4: ăAsupra cererii de suspendare
formulate potrivit alin. 1 și 2, instanța, în toate cazurile, se
pronunță prin încheiere, care poate fi atacată cu recurs, în mod
separat.
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de 500 lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) — Statul român și în art. 16 alin. (1) —
Egalitatea în drepturi. De asemenea, sunt considerate a fi
încălcate și prevederile art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate ridicată, Curtea
constată că s-a mai pronunțat asupra dispozițiilor legale ale
art. 300 alin. 2 și 3 și ale art. 403 alin. 3 din Codul de procedură
civilă, apreciind că sunt constituționale. Astfel, prin Decizia nr. 47
din 27 ianuarie 2005, publicată în Monitorul Oficial al României,
Partea I, nr. 212 din 14 martie 2005, și Decizia nr. 991 din
6 noiembrie 2007, publicată în Monitorul Oficial al României,
Partea I, nr. 826 din 4 decembrie 2007, Curtea a stabilit că
dispozițiile de lege criticate nu contravin prevederilor art. 16
alin. (1) din Constituție, ci dau expresie principiului constituțional
al egalității de tratament, întrucât, oferind debitorului posibilitatea
de a solicita și a obține suspendarea executării, o condiționează

MONITORUL OFICIAL AL ROMÂNIEI, PARTEA I, Nr. 758/27.X.2011
de plata unei cauțiuni a cărei finalitate este aceea de a servi la
acoperirea eventualelor daune cauzate creditorului, ca urmare
a întârzierii executării solicitate cu rea-credință de debitor și
acordată cu ușurință de instanță; totodată, normele în cauză
instituie obligația instanței de a proceda la ascultarea părților,
prilej cu care urmează să stabilească existența unor motive
temeinice de natură să impună și să justifice suspendarea; de
asemenea, încheierea de suspendare este supusă căii de atac
a recursului, care permite părții nemulțumite de soluția adoptată
prin încheiere să obțină îndreptarea acesteia; în sfârșit, în
ipoteza unor cazuri urgente, președintele instanței poate
dispune suspendarea provizorie a executării pe cale de
ordonanță președințială până la soluționarea de către instanță a
cererii de suspendare.
De asemenea, Curtea a mai statuat că, în măsura în care
dispozițiile de lege criticate se aplică tuturor celor aflați în situația
prevăzută în ipoteza normei legale, fără nicio discriminare pe
considerente arbitrare, critica cu un atare obiect nu este
întemeiată. Se observă, de altfel, că dispozițiile criticate nu
conțin măsuri discriminatorii care ar contraveni principiului
egalității în fața legii, întrucât măsura instituită prin acestea se ia
în considerarea naturii urgente a cauzelor, iar nu a persoanelor

3

care o solicită, acestea beneficiind de un tratament egal în fața
legii.
Întrucât nu au intervenit elemente noi, care să justifice
reconsiderarea jurisprudenței respective, soluția pronunțată prin
deciziile amintite și argumentele pe care aceasta s-a bazat își
mențin valabilitatea și în cauza de față, inclusiv în ceea ce
privește dispozițiile art. 1 alin. (3) din Constituție și cele ale art. 6
din Convenția pentru apărarea drepturilor omului și a libertăților
fundamentale.
În ceea ce privește dispozițiile art. 403 alin. 4 din Codul de
procedură civilă, Curtea constată că acestea nu au legătură cu
soluționarea cauzei, întrucât, în dosar, nu a fost solicitată
suspendarea provizorie a executării. Or, potrivit dispozițiilor
art. 29 alin. (1) din Legea privind organizarea și funcționarea
Curții Constituționale nr. 47/1992 ăCurtea Constituțională decide
asupra excepțiilor ridicate în fața instanțelor judecătorești sau
de arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, care are legătură cu soluționarea cauzei în orice
fază a litigiului și oricare ar fi obiectul acestuia.” În aceste
condiții, excepția de neconstituționalitate a dispozițiilor art. 403
alin. 4 din Codul de procedură civilă urmează să fie respinsă ca
fiind inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a dispozițiilor art. 300 alin. 2 și 3 și ale art. 403 alin. 3 din
Codul de procedură civilă, excepție ridicată de Jana Eugenia Neculai în Dosarul nr. 8.663/99/2009 al Curții de Apel Iași — Secția
litigii de muncă și asigurări sociale.
II. Respinge, ca inadmisibilă, excepția de neconstituționalitate a dispozițiilor art. 403 alin. 4 din Codul de procedură civilă,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.068
din 14 iulie 2011

referitoare la excepția de neconstituționalitate a dispozițiilor art. 399—404 și, în special,
cele ale art. 403 alin. 4 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 399 și următoarele, precum și ale art. 403 din
Codul de procedură civilă, excepție ridicată de Alexandrina
Popiți în Dosarul nr. 13.524/303/2010 al Judecătoriei Sectorului 6
București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții, pune concluzii de respingere ca
neîntemeiată a excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 758/27.X.2011
C U R T E A,

având în vedere actele și lucrările dosarului, reține următoarele:
Prin Încheierea din 28 septembrie 2010, pronunțată în
Dosarul nr. 13.524/303/2010, Judecătoria Sectorului 6
București — Secția civilă a sesizat Curtea Constituțională
cu excepția de neconstituționalitate a prevederilor art. 399
și următoarele, precum și ale art. 403 din Codul de
procedură civilă.
Excepția a fost invocată de Alexandrina Popiți, într-un dosar
având ca obiect o cerere de suspendare provizorie a executării
silite.
În motivarea excepției de neconstituționalitate autorul
acesteia susține, în esență, că textele legale sunt
neconstituționale, întrucât, în mod discriminatoriu, permit ca
debitorul, în mod discreționar, abuziv și cu rea-credință, să
invoce aceste texte de lege și să încalce drepturile
constituționale ale creditorului, inclusiv dreptul de proprietate.
Judecătoria Sectorului 6 București — Secția civilă
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 399 și următoarele,
precum și ale art. 403 din Codul de procedură civilă. Curtea
constată
că,
în
realitate,
obiectul
excepției
de
neconstituționalitate îl constituie dispozițiile art. 399—404 și, în
special, cele ale art. 403 alin. 4 din Codul de procedură civilă.
Dispozițiile art. 399—404 constituie secțiunea VI — Contestația
la executare din cap. I — Dispoziții generale al cărții a V-a —
Despre executarea silită.
Dispozițiile art. 403 alin. 4 din Codul de procedură civilă au
următorul cuprins: ăÎn cazuri urgente, dacă s-a plătit cauțiunea,

președintele instanței poate dispune, prin încheiere și fără
citarea părților, suspendarea provizorie a executării până la
soluționarea cererii de suspendare de către instanță. Încheierea
nu este supusă niciunei căi de atac. Cauțiunea care trebuie
depusă este în cuantum de 10% din valoarea obiectului cererii
sau de 500 lei pentru cererile neevaluabile în bani. Cauțiunea
depusă este deductibilă din cauțiunea stabilită de instanță, dacă
este cazul.”
Autorul excepției consideră că textele de lege criticate
contravin prevederilor constituționale ale art. 16 privind
egalitatea în drepturi, art. 21 privind accesul liber la justiție și ale
art. 44 privind dreptul de proprietate privată.
Examinând excepția de neconstituționalitate, Curtea
constată că în ceea ce privește art. 399—404, cuprinse în
secțiunea a VI - a Contestația la executare din cap. I Dispoziții
generale al cărții a V-a Despre executarea silită din Codul de
procedură civilă, Curtea s-a pronunțat în mai multe rânduri, de
exemplu prin Decizia nr. 249 din 12 iunie 2003, publicată în
Monitorul Oficial al României, Partea I, nr. 542 din 29 iulie 2003,
sau prin Decizia nr. 454 din 2 decembrie 2003, publicată în
Monitorul Oficial al României, Partea I, nr. 926 din 23 decembrie
2003, și Decizia nr. 25 din 12 ianuarie 2010, publicată în
Monitorul Oficial al României, Partea I, nr. 132 din 26 februarie
2010, respingând excepția de neconstituționalitate ca fiind
neîntemeiată. Cu acele prilejuri, Curtea a reținut, în esență, că
procedura contestației la executare este destinată să înlăture
neregularitățile comise cu prilejul urmăririi silite sau să
expliciteze titlul executoriu ce urmează a fi valorificat. În cadrul
soluționării contestației, instanța nu poate examina împrejurări
care vizează fondul cauzei și care sunt de natură să repună în
discuție hotărâri care emană de la organe cu activitate
jurisdicțională în fața cărora au avut loc dezbateri contradictorii,
părțile având posibilitatea, cu acel prilej, de a invoca apărările de
fond necesare.
În ceea ce privește dispozițiile art. 403 alin. 4 din Codul de
procedură civilă, prin Decizia nr. 443 din 15 aprilie 2008,
publicată în Monitorul Oficial al României, Partea I, nr. 376 din
16 mai 2008, Curtea a statuat că măsura provizorie dispusă de
președintele instanței nu îl prejudiciază pe creditor în
valorificarea pretențiilor sale, acesta beneficiind de toate
drepturile și garanțiile procedurale, fiind apărat prin instituirea
unei cauțiuni de 10% din valoarea obiectului cererii sau de
500 lei pentru cererile neevaluabile în bani, cauțiune menită să
acopere eventualele daune cauzate acestuia prin suspendarea
provizorie a executării silite.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 399—404 și, în special, cele ale art. 403
alin. 4 din Codul de procedură civilă, excepție ridicată de Alexandrina Popiți, în Dosarul nr. 13.524/303/2010 al Judecătoriei
Sectorului 6 București.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 758/27.X.2011

5

CURTEA CONSTITUȚIONALĂ

D E C I Z I A Nr. 1.077
din 14 iulie 2011

referitoare la excepția de neconstituționalitate a dispozițiilor art. 403 alin. 1 și 4
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 403 alin. 1 și 4 din Codul de procedură civilă,
excepție ridicată de Societatea Civilă de Avocați ăBuciu și
Asociații” din București în Dosarul nr. 17.817/318/2010 al
Judecătoriei Târgu Jiu.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a acesteia.
C U R T E A,

având în vedere actele și lucrările dosarului, reține următoarele:
Prin Încheierea din 20 septembrie 2010, pronunțată în
Dosarul nr. 17.817/318/2010, Judecătoria Târgu Jiu a sesizat
Curtea Constituțională cu excepția de neconstituționalitate
a prevederilor art. 403 alin. 1 și 4 din Codul de procedură
civilă.
Excepția a fost invocată de Societatea Civilă de Avocați
ăBuciu și Asociații” din București într-un dosar având ca obiect
soluționarea cererii de suspendare provizorie a unei executări
silite.
În motivarea excepției de neconstituționalitate se susține,
în esență, că dispozițiile art. 403 alin. 1 din Codul de procedură
civilă sunt neconstituționale, având un caracter discriminatoriu
față de creditor, prin posibilitatea oferită debitorului de a
introduce un astfel de capăt de cerere în cadrul contestației la
executare și în condițiile art. 403 alin. 4 din Codul de procedură
civilă, fără să se verifice înainte dacă s-a depus cauțiunea în
cadrul dosarului privind contestația la executare.
De asemenea, prevederile art. 403 alin. 4 sunt
neconstituționale, întrucât oferă posibilitatea debitorului de a
obține o încheiere care este irevocabilă și care nu permite
creditorului să apeleze la o instanță de control judiciar.
Dispozițiile legale respective sunt discriminatorii, pentru că, deși
oferă debitorului posibilitatea de a solicita suspendarea
provizorie a executării silite, îi mai oferă și posibilitatea de a
solicita, separat, suspendarea executării în temeiul dispozițiilor
art. 403 alin. 1 din Codul de procedură civilă.
Pe de altă parte, sunt încălcate dispozițiile constituționale
privind accesul liber la justiție, din moment ce creditorul nu se
mai poate adresa justiției prin intermediul unei căi de atac. De
asemenea, prin faptul că se permite instanțelor să procedeze la
pronunțarea încheierii fără citarea părților, creditorul rămâne fără
posibilitatea de a formula apărări.

Judecătoria Târgu Jiu, contrar prevederilor art. 29 alin. (4)
din Legea nr. 47/1992, nu și-a exprimat opinia asupra excepției
de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 și 4 din Codul de procedură civilă:
ăPână la soluționarea contestației la executare sau a altei cereri
privind executarea silită, instanța competentă poate suspenda
executarea, dacă se depune o cauțiune în cuantumul fixat de
instanță, în afară de cazul în care legea dispune altfel.[...]
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de 500 lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”
Autorul excepției consideră că textele de lege criticate
contravin prevederilor constituționale ale art. 16 privind
egalitatea în fața legii, art. 21 privind accesul liber la justiție și ale
art. 24 privind dreptul la apărare.
Examinând excepția de neconstituționalitate, Curtea reține
următoarele:
I. În ceea ce privește excepția de neconstituționalitate a
dispozițiilor art. 403 alin. 1 din Codul de procedură civilă, Curtea
constată că acestea nu au legătură cu soluționarea cauzei,
întrucât dosarul vizează o cerere de suspendare provizorie a
executării silite. Or potrivit art. 29 alin. (1) din Legea nr. 47/2992
privind organizarea și funcționarea Curții Constituționale ăCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare, care are legătură
cu soluționarea cauzei în orice fază a litigiului și oricare ar fi
obiectul acestuia.” În aceste condiții, excepția de
neconstituționalitate a dispozițiilor art. 403 alin. 1 din Codul de
procedură civilă urmează să fie respinsă ca fiind inadmisibilă.
II. Cu privire la dispozițiile art. 403 alin. 4 din Codul de
procedură civilă — raportate la prevederile art. 16, ale art. 21 și
ale art. 24 din Constituție, prin Decizia nr. 541 din 7 iunie 2007,

6

MONITORUL OFICIAL AL ROMÂNIEI, PARTEA I, Nr. 758/27.X.2011

publicată în Monitorul Oficial al României, Partea I, nr. 558 din
15 august 2007, Curtea a statuat că art. 403 alin. 4 din Codul de
procedură civilă nu conține măsuri discriminatorii care ar
contraveni principiului egalității în fața legii, întrucât măsura
instituită prin acesta se ia în considerarea naturii urgente a
cauzelor, iar nu a persoanelor care o solicită, acestea beneficiind
de un tratament egal în fața legii.
De asemenea, Curtea a mai reținut că dispozițiile de lege
criticate prevăd posibilitatea ca președintele instanței să
dispună, pe calea ordonanței președințiale, suspendarea
provizorie a executării până la soluționarea cererii de
suspendare, care se judecă potrivit regulilor de procedură din
dreptul comun. Așadar, suspendarea provizorie se dispune ca o
măsură vremelnică, în scopul păstrării unui drept care s-ar
păgubi prin întârziere ori al prevenirii unei pagube iminente care
nu s-ar putea repara.
Împrejurarea că împotriva încheierii instanței prin care s-a
dispus o asemenea suspendare provizorie nu se poate promova
nicio cale de atac nu este de natură să înfrângă dispozițiile
constituționale referitoare la accesul liber la justiție, la folosirea
căilor de atac și la înfăptuirea justiției, deoarece legiuitorul, în
virtutea prerogativelor conferite de art. 126 alin. (2) din

Constituție, poate stabili reguli de procedură diferite, adecvate
fiecărei situații juridice, iar, pe de altă parte, prevederile
constituționale nu garantează folosirea tuturor căilor de atac.
În ceea ce privește critica de neconstituționalitate raportată
la prevederile art. 24 din Legea fundamentală, Curtea a reținut
că aceste susțineri sunt neîntemeiate, având în vedere, pe de-o
parte, urgența care impune suspendarea provizorie a executării
silite — urgență care nu îngăduie întârzieri generate de
exercitarea vreunei căi de atac împotriva încheierii instanței, iar,
pe de altă parte, faptul că măsura provizorie dispusă de
președintele instanței nu îl prejudiciază pe creditor în
valorificarea pretențiilor sale, acesta beneficiind de toate
drepturile și garanțiile procedurale, fiind apărat prin instituirea
unei cauțiuni de 10% din valoarea obiectului cererii sau de 500 lei
pentru cererile neevaluabile în bani, cauțiune menită să acopere
eventualele daune cauzate acestuia prin suspendarea
provizorie a executării silite.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Civilă de Avocați ăBuciu și Asociații” din București, în Dosarul nr. 17.817/318/2010 al Judecătoriei
Târgu Jiu.
2. Respinge, ca neîntemeiată, excepția de neconstituționalitate a dispozițiilor art. 403 alin. 4 din Codul de procedură civilă,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.152
din 13 septembrie 2011

referitoare la excepția de neconstituționalitate a prevederilor art. 841 și art. 847 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 841 și 847 din Codul civil, excepție ridicată

de Nicolae Mircea Alexandru Oprea în Dosarul
nr. 8.616/306/2010 al Judecătoriei Sibiu, care formează obiectul
Dosarului Curții Constituționale nr. 4.779D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 758/27.X.2011
Prin Încheierea din 24 noiembrie 2010, pronunțată în Dosarul
nr. 8.616/306/2010, Judecătoria Sibiu — Secția civilă a
sesizat Curtea Constituțională cu excepția de
neconstituționalitate a prevederilor art. 841 și 847 din Codul
civil, excepție ridicată de Nicolae Mircea Alexandru Oprea într-un
proces civil de succesiune.
În motivarea excepției de neconstituționalitate autorul
acesteia susține, în esență, că reducțiunea unei liberalități în
favoarea unor moștenitori rezervatari încalcă principiul garantării
dreptului de proprietate, precum și dreptul la moștenire,
ădeoarece testatorul dorește în mod expres ca întreaga sa avere
să rămână integră, așa cum el a deținut-o, și utilizabilă în forma
în care a fost testată.”
Judecătoria Sibiu — Secția civilă apreciază excepția ca
neîntemeiată, sens în care arată că prevederile de lege criticate
nu contravin principiului garantării dreptului de proprietate ale
cărui conținut și limite sunt stabilite de lege.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate nu sunt contrare principiului garantării și ocrotirii în mod
egal a dreptului de proprietate. În acest sens, arată că limitarea
dreptului de a dispune prin liberalități sau prin testament
reprezintă o măsură de protecție a moștenitorilor rezervatari, ale
căror drepturi, decurgând din lege, trebuie în egală măsură
ocrotite.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 841 și 847 din Codul civil, care au următoarea
redactare:
— Art. 841: ăLiberalitățile, fie făcute prin acte între vii, fie
făcute prin testament, nu pot trece peste jumătatea bunurilor
dispunătorului, dacă la moarte-i lasă un copil legitim; peste o a
treia parte, dacă lasă doi copii; peste a patra parte, dacă lasă trei
sau mai mulți.”;
Pentru motivele expuse mai sus, în temeiul art. 146 lit.
art. 11 alin. (1) lit. A.d) și al art. 29 din Legea nr. 47/1992,

7

— Art. 847: ăLiberalitățile prin act sau între vii sau prin
testament, când vor trece peste partea disponibilă, vor fi reduse
la această parte.”
În opinia autorului excepției de neconstituționalitate,
prevederile de lege criticate contravin art. 44 alin. (2) privind
garantarea și ocrotirea în mod egal de lege a proprietății private
și art. 46 privind dreptul la moștenire din Constituție.
Examinând excepția de neconstituționalitate, Curtea reține
următoarele:
Textele de lege criticate, cuprinse în cartea a III-a — titlul II —
cap. IV Despre partea disponibilă a bunurilor și despre
reducțiune din Codul civil, reglementează rezerva succesorală,
precum și reducțiunea liberalităților în cazul depășirii cotității
disponibile.
Potrivit legii, orice persoană fizică poate dispune liber de
bunurile care alcătuiesc patrimoniul său, dar dreptul de
dispoziție poate fi exercitat numai în limitele stabilite de lege.
Astfel de limitări sunt prevăzute de textele de lege criticate în
favoarea unor rude apropiate, descendenți și părinți, sau în
favoarea soțului supraviețuitor, care au calitatea de moștenitori
rezervatari, rezerva succesorală constituind parte a
patrimoniului celui care lasă moștenirea, la care moștenitorii au
dreptul, în virtutea legii, chiar dacă defunctul a făcut liberalități în
timpul vieții sau pentru cauză de moarte.
Codul civil nu determină în mod direct noțiunea de rezervă
succesorală, însă din textul art. 841, precum și al art. 2 din
Legea nr. 319/1944 privind dreptul de moștenire al soțului
supraviețuitor, se poate deduce cu privire la elementele
necesare pentru stabilirea acelei părți din patrimoniul
defunctului, care, prin efectul legii, este rezervat anumitor
moștenitori legali și, totodată, acelei părți de care defunctul
poate dispune liber sub forma de liberalități sau exheredări.
Așadar, rezerva succesorală, ca parte a moștenirii, îi apără pe
moștenitorii rezervatari împotriva actelor liberale excesive ale
defunctului, dreptul la rezervă fiind un drept propriu născut în
persoana moștenitorilor rezervatari la data deschiderii
moștenirii. Dacă în urma determinării valorii concrete a rezervei
succesorale se constată că liberalitățile făcute de defunct,
donații sau legate, depășesc cotitatea disponibilă, aducând
atingere rezervei succesorale, ele urmează să fie reduse în
limitele cotității disponibile. În acest sens, prevederile art. 847
din Codul civil prevăd ca o sancțiune civilă reducerea acestor
liberalități.
În consecință, textele de lege criticate nu conțin reglementări
de natură a contraveni principiului constituțional al garantării
dreptului la moștenire, dând expresie dispoziției constituționale
a art. 46.
Pentru aceleași motive, prevederile de lege criticate nu
contravin dispozițiilor constituționale ale art. 44 alin. (2) privind
garantarea și ocrotirea în mod egal de lege a proprietății private,
fiind în concordanță cu art. 44 alin. (1) teza a doua din Legea
fundamentală, potrivit căruia conținutul și limitele dreptului de
proprietate sunt stabilite de lege.
d) și al art. 147 alin. (4) din Constituție, precum și al art. 1—3, al

CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 841 și art. 847 din Codul civil, excepție
ridicată de Nicolae Mircea Alexandru Oprea în Dosarul nr. 8.616/306/2010 al Judecătoriei Sibiu.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

8

MONITORUL OFICIAL AL ROMÂNIEI, PARTEA I, Nr. 758/27.X.2011
CURTEA CONSTITUȚIONALĂ

D E C I Z I A Nr. 1.234
din 22 septembrie 2011

referitoare la excepția de neconstituționalitate a prevederilor art. 1088 alin. 2 teza întâi
din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1088 alin. 2 din Codul civil, excepție ridicată
de Octavian Mohor în Dosarul nr. 2.271/122/2007 al Tribunalului
Giurgiu — Secția civilă, care formează obiectul Dosarului Curții
Constituționale nr. 4.329D/2010.
La apelul nominal se prezintă autorul excepției de
neconstituționalitate, personal și asistat de avocatul Silvia
Viorica Dîrdîiac, cu delegație depusă la dosar. Lipsește partea
Spitalul Orășenesc Bolintin Vale, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul avocatului autorului excepției, care solicită admiterea
criticii de neconstituționalitate, astfel cum a fost formulată în fața
instanței de judecată.
În acest sens arată că, în principal, neconstituționalitatea
textului de lege este susținută din perspectiva interpretării și
aplicării neunitare a reglementării criticate de către instanțele de
judecată în teritoriu, ceea ce creează o inechitate între justițiabili
și conduce la o îmbogățire fără justă cauză a creditorului.
Totodată, consideră că Parlamentul are îndatorirea de a legifera
instituirea unor mecanisme care să asigure în mod real
egalitatea cetățenilor în fața legii și respectarea accesului liber
la justiție. Depune concluzii scrise la dosar.
Reprezentantul Ministerului Public pune concluzii de
respingere a excepției de neconstituționalitate, deoarece
prevederile de lege criticate nu contravin art. 16 și 21 din
Constituție. Față de susținerile avocatului autorului excepției de
neconstituționalitate, arată că, în cazul în care se constată o
practică neunitară în fața instanțelor de judecată, poate fi sesizat
procurorul general al României, în vederea promovării unui
eventual recurs în interesul legii.
C U R T E A,

având în vedere actele și lucrările dosarului, constată
următoarele:
Prin Încheierea din 4 mai 2010, pronunțată în Dosarul
nr. 2.271/122/2007, Tribunalul Giurgiu — Secția civilă a
sesizat Curtea Constituțională cu excepția de
neconstituționalitate a prevederilor art. 1088 alin. 2 din
Codul civil, excepție ridicată de Octavian Mohor într-o cauză
având ca obiect o acțiune în răspundere patrimonială.
În motivarea excepției de neconstituționalitate autorul
acesteia susține că reglementarea criticată îngrădește accesul
liber la justiție, deoarece ăcreditorul nu este ținut a justifica vreo

pagubă”, aducând atingere, totodată, și principiului constituțional
al egalității în drepturi a cetățenilor.
Tribunalul Giurgiu — Secția civilă consideră că excepția
de neconstituționalitate este neîntemeiată. În acest sens, arată
că textul de lege criticat ăreglementează dobânda legală
datorată de către debitor creditorului, legea pornind de la
premisa că lipsa de folosință a unei sume de bani creează
creditorului un prejudiciu, constând în cuantumul dobânzii legale
datorate pe perioada întârzierii la executare.”
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional și nu contravine normelor constituționale invocate
în susținerea excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, notele scrise depuse la dosar,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare, îl constituie prevederile art. 1088
alin. 2 din Codul civil. Din examinarea considerentelor încheierii
de sesizare și a notelor scrise ale autorului excepției, Curtea
constată că, în realitate, acesta critică numai prevederile
art. 1088 alin. 2 teza întâi din Codul civil, potrivit cărora ăAceste
daune-interese se cuvin fără ca creditorul să fie ținut a justifica
despre vreo pagubă;”.
În opinia autorului excepției de neconstituționalitate, acest
text de lege contravine dispozițiilor constituționale ale art. 16
referitoare la egalitatea în drepturi și ale art. 21 privind accesul
liber la justiție.
Examinând excepția de neconstituționalitate, Curtea observă
că autorul excepției are în vedere, pe de o parte, o omisiune a
textului de lege criticat, întrucât ăcreditorului i se cuvin dauneinterese fără ca acesta să fie obligat a justifica vreo pagubă”,
autorul apreciind că ăeste necesar a se reține existența unei
pagube pentru a fi executat debitorul”. În acest context, Curtea
constată că normele legale criticate au fost edictate în lumina
dispozițiilor constituționale ale art. 61 alin. (1), care statuează
rolul Parlamentului de unică autoritate legiuitoare a țării, iar
omisiunea de reglementare ori caracterul incomplet al acesteia
nu poate fi complinită/complinit pe calea controlului de
constituționalitate, întrucât în atribuțiile Curții Constituționale nu
intră completarea textelor de lege criticate.

MONITORUL OFICIAL AL ROMÂNIEI, PARTEA I, Nr. 758/27.X.2011
Totodată, din analiza motivelor invocate de autorul excepției
de neconstituționalitate rezultă nemulțumirea acestuia față de
interpretarea și aplicarea ăarbitrară” a textului de lege criticat de
către instanțele de judecată, ceea ce creează o situație
discriminatorie între justițiabili. Or, Curtea constată că aceste
susțineri nu pot fi reținute, iar excepția urmează să fie respinsă

9

ca fiind inadmisibilă, deoarece, potrivit prevederilor art. 2 alin. (3)
din Legea nr. 47/1992, ăCurtea Constituțională se pronunță
numai asupra constituționalității actelor cu privire la care a fost
sesizată [...]”, competența de a se pronunța asupra acestor
aspecte revenind în exclusivitate instanțelor judecătorești.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 1088 alin. 2 teza întâi din Codul civil, excepție
ridicată de Octavian Mohor în Dosarul nr. 2.271/122/2007 al Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 22 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Metodologiei-cadru privind mobilitatea personalului didactic
din învățământul preuniversitar în anul școlar 2012—2013
În baza prevederilor art. 18, 19, 61, 62, 63, 68, 89, 90, 93, 94, 95, 97, 99, 100, art. 149 alin. (3), art. 234, 247, art. 248
alin. (3)—(6), art. 252, 253, 254, 255, 262, 268, 279, 280, 281 și 282 din Legea educației naționale nr. 1/2011,
în temeiul hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Metodologia-cadru privind mobilitatea
personalului didactic din învățământul preuniversitar în anul
școlar 2012—2013 prevăzută în anexa*) care face parte
integrantă la prezentul ordin.
Art. 2. — Direcția generală management, resurse umane și
rețea școlară din cadrul Ministerului Educației, Cercetării,

Tineretului și Sportului, inspectoratele școlare și unitățile de
învățământ preuniversitar duc la îndeplinire prevederile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.560.
*) Anexa se publică în Monitorul Oficial al României, Partea I, nr. 758 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

10

MONITORUL OFICIAL AL ROMÂNIEI, PARTEA I, Nr. 758/27.X.2011

REPUBLICĂRI
REGULAMENT
de organizare și funcționare a instituției Avocatul Poporului*)
CAPITOLUL I
Dispoziții generale
Art. 1. — Instituția Avocatul Poporului, denumită în
continuare instituție, se organizează și funcționează potrivit
prevederilor art. 58—60 din Constituția României, republicată,
ale Legii nr. 35/1997 privind organizarea și funcționarea
instituției Avocatul Poporului, republicată, cu modificările și
completările ulterioare, și ale prezentului regulament.
Art. 2. — Regulamentul de organizare și funcționare a
instituției Avocatul Poporului, denumit în continuare regulament,
stabilește structura organizatorică, atribuțiile compartimentelor
de specialitate, procedura de primire și de soluționare a petițiilor,
statutul personalului, precum și răspunderea disciplinară a
acestuia.
Art. 3. — Prevederile regulamentului sunt în conformitate cu
dispozițiile Legii nr. 35/1997, republicată, cu modificările și
completările ulterioare, și se completează cu reglementările
legale aplicabile personalului de specialitate și personalului
angajat cu contract individual de muncă.
CAPITOLUL II
Conducerea instituției
SECȚIUNEA 1
Avocatul Poporului

Art. 4. — (1) Avocatul Poporului conduce instituția,
exercitându-și autoritatea și competența prevăzute de lege,
având și următoarele atribuții:
a) prezintă celor două Camere ale Parlamentului rapoarte,
anual sau la cererea acestora;
b) semnează rapoartele, punctele de vedere, obiecțiile și
excepțiile de neconstituționalitate, recomandările, precum și
orice alte acte necesare bunei desfășurări a activității instituției;
c) aprobă statul de funcții și fișa postului pentru personalul
din instituție;
d) aprobă organizarea concursurilor pentru ocuparea
posturilor din cadrul instituției;
e) numește, promovează, eliberează din funcție personalul,
potrivit dispozițiilor legale;
f) aprobă trecerea personalului dintr-un departament în altul;
g) aprobă deplasările personalului în străinătate;
h) aprobă, îndrumă și coordonează programul de pregătire și
formare profesională a personalului de specialitate;
i) împuternicește personalul de specialitate cu îndeplinirea
unora dintre atribuțiile sale, potrivit legii;
j) aprobă planificarea și efectuarea concediilor anuale de
odihnă;

k) aprobă compensarea orelor prestate peste programul
normal de lucru;
l) stabilește și aprobă programul de audiențe și dispecerat;
m) exercită orice alte atribuții care îi revin potrivit legii.
(2) Avocatul Poporului poate delega exercitarea acestor
atribuții adjuncților săi sau unor persoane cu funcții de
conducere din cadrul instituției.
Art. 5. — În exercitarea atribuțiilor legate de activitatea
internă a instituției, Avocatul Poporului emite ordine, instrucțiuni,
norme metodologice și regulamente.
SECȚIUNEA a 2-a
Adjuncții Avocatului Poporului

Art. 6. — Adjuncții Avocatului Poporului îndeplinesc
următoarele atribuții:
a) coordonează activitatea din domeniul lor de activitate;
b) informează Avocatul Poporului cu privire la activitatea
domeniului de activitate;
c) repartizează petițiile în cadrul domeniilor de activitate;
d) avizează rapoartele, punctele de vedere privind excepțiile
de neconstituționalitate, recomandările, precum și orice alte acte
supuse aprobării Avocatului Poporului;
e) îndeplinesc, în ordinea stabilită de Avocatul Poporului,
atribuțiile acestuia în caz de imposibilitate temporară a exercitării
funcției;
f) îndeplinesc orice alte atribuții stabilite de Avocatul
Poporului.
Art. 7. — Condițiile pentru numirea în funcția de adjunct al
Avocatului Poporului sunt următoarele:
a) absolvent, cu diplomă de licență, al unei facultăți de științe
juridice, științe administrative, științe politice sau științe
economice;
b) vechime de cel puțin 10 ani în specialitatea studiilor
absolvite (judecător, procuror, avocat, notar, consilier juridic,
economist, polițist sau alte funcții asimilate);
c) cunoașterea unei limbi străine de largă circulație, atestată
prin documente oficiale;
d) capacitate deplină de exercițiu și o bună reputație morală;
e) stare de sănătate corespunzătoare funcției pentru care
candidează;
f) fără antecedente penale;
g) fără apartenență politică.
SECȚIUNEA a 3-a
Directorul coordonator

Art. 8. — (1) Directorul coordonator este numit prin concurs
sau examen, pe criterii de profesionalism, prin ordin al

*) Republicat în temeiul art. II din Hotărârea Birourilor permanente ale Camerei Deputaților și Senatului nr. 1/2011 privind modificarea și completarea
Regulamentului de organizare și funcționare a instituției Avocatul Poporului, publicată în Monitorul Oficial al României, Partea I, nr. 692 din 29 septembrie 2011,
dându-se textelor o nouă numerotare.
Regulamentul de organizare și funcționare a instituției Avocatul Poporului a fost aprobat prin Hotărârea Biroului permanent al Senatului nr. 5/2002, a fost
republicat în Monitorul Oficial al României, Partea I, nr. 922 din 11 octombrie 2004 și a mai fost completat prin Hotărârea Birourilor permanente ale Camerei
Deputaților și Senatului nr. 6/2007 privind completarea Regulamentului de organizare și funcționare a instituției Avocatul Poporului, republicat, publicată în Monitorul
Oficial al României, Partea I, nr. 445 din 29 iunie 2007.

MONITORUL OFICIAL AL ROMÂNIEI, PARTEA I, Nr. 758/27.X.2011
Avocatului Poporului și se subordonează conducerii instituției
Avocatul Poporului.
(2) Principalele atribuții și responsabilități ale directorului
coordonator sunt următoarele:
a) îndrumă și răspunde de activitatea Biroului financiar și
Biroului administrativ și asigură comunicarea dintre Avocatul
Poporului și conducătorii acestora;
b) urmărește și controlează elaborarea raportărilor statistice
periodice ale instituției Avocatul Poporului din domeniul
economic-administrativ, prevăzute de reglementările în vigoare;
c) organizează gestionarea patrimoniului instituției și ia
măsuri pentru asigurarea integrității acestuia;
d) organizează activitatea de întreținere, de dotare și
stabilește măsuri pentru paza și folosirea sediului instituției și a
bunurilor sale, prin structurile de resort;
e) urmărește modul de executare a contractelor pentru
asigurarea utilităților (apă, căldură, energie electrică, telefon
etc.);
f) dispune măsuri pentru efectuarea inventarierii anuale a
tuturor bunurilor din patrimoniul instituției și prezintă conducerii
instituției un raport asupra acestui inventar;
g) răspunde de respectarea dispozițiilor legale privind
utilizarea fondurilor cuprinse în bugetul de venituri și cheltuieli al
instituției și de întocmirea proiectului bugetului anual al instituției;
h) răspunde de organizarea și de realizarea sistemului
informatic general al instituției;
i) dispune măsurile care trebuie luate cu privire la circulația
și la transferul bunurilor;
j) organizează activitatea de prevenire și de stingere a
incendiilor, precum și activitatea de protecție a muncii;
k) aprobă valoarea de inventar a cărților primite gratuit;
l) îndeplinește și alte atribuții prevăzute de lege sau
încredințate de Avocatul Poporului.
CAPITOLUL III
Structura organizatorică
Art. 9. — (1) Structura organizatorică a instituției este
prevăzută în anexa nr. 1 care face parte integrantă din prezentul
regulament.
(2) Biroul contencios constituțional, juridic, resurse umane,
protocol este în directa subordonare a Avocatului Poporului.
(3) În cadrul structurii organizatorice, prin ordin al Avocatului
Poporului, se pot organiza direcții, servicii, birouri, alte categorii
de compartimente sau comisii cu activitate temporară,
stabilindu-se numărul posturilor de conducere, atribuțiile,
precum și personalul necesar pentru fiecare compartiment, în
raport cu competența instituției, stabilită de lege.
(4) În vederea realizării atribuțiilor ce îi revin potrivit legii,
Avocatul Poporului organizează birouri teritoriale.
(5) În cadrul fiecărui birou teritorial își desfășoară activitatea
2 experți, cu excepția Biroului Teritorial Alba Iulia, birou-pilot,
care are 3 angajați.
Art. 10. — (1) În cadrul instituției funcționează Consiliul
consultativ, în componența căruia intră Avocatul Poporului,
adjuncții acestuia, precum și alte persoane desemnate prin ordin
de Avocatul Poporului.
(2) Consiliul consultativ se convoacă de către Avocatul
Poporului.
Art. 11. — Activitatea de audit public intern este organizată și
se desfășoară în directa subordonare a conducerii instituției,
potrivit legii.
Art. 12. — Angajații din cadrul Biroului contencios
constituțional, juridic, resurse umane, protocol, aflat în directa

11

subordonare a Avocatului Poporului, îndeplinesc următoarele
atribuții:
a) examinează și propun soluții în problemele care privesc
organizarea și funcționarea instituției;
b) întocmesc sau participă la întocmirea unor note, studii,
evaluări, lucrări de sinteză legate de specificul activității instituției
și furnizează datele de sinteză privind activitatea legislativă;
c) avizează ordinele, instrucțiunile, regulamentele,
contractele și orice alte acte emise de Avocatul Poporului,
adjuncții acestuia și directorul coordonator în exercitarea
atribuțiilor legate de activitatea instituției;
d) participă la activitatea de pregătire a rapoartelor anuale și
speciale, inclusiv prin centralizarea periodică a petițiilor și
dosarelor aflate în lucru;
e) informează Avocatul Poporului cu privire la aspectele
sociale care pot constitui obiectul autosesizărilor, colaborând,
după caz, cu domeniile de activitate;
f) participă la activitatea de redactare a corespondenței
Avocatului Poporului;
g) sesizează cu operativitate și participă la redactarea
răspunsurilor la întrebările și problemele ridicate de/și în massmedia cu privire la activitatea instituției;
h) reprezintă Avocatul Poporului în fața instanțelor
judecătorești și a altor organe jurisdicționale;
i) asigură, cu aprobarea ordonatorului de credite,
achiziționarea la fondul de documentare științifică a culegerilor
de acte normative și orice alte lucrări necesare desfășurării
activității instituției, urmărind modul de gestionare, prelucrare și
evidență în cadrul bibliotecii (punctului de documentare);
j) îndeplinesc orice alte atribuții stabilite de lege și de
Avocatul Poporului.
Art. 13. — În stabilirea structurii organizatorice se vor avea
în vedere domeniile de activitate, astfel cum sunt stabilite prin
lege:
a) drepturile omului, egalitate de șanse între bărbați și femei,
culte religioase și minorități naționale;
b) drepturile copilului, ale familiei, tinerilor, pensionarilor,
persoanelor cu handicap;
c) armată, justiție, poliție, penitenciare;
d) proprietate, muncă, protecție socială, impozite și taxe.
CAPITOLUL IV
Funcționarea instituției
SECȚIUNEA 1
Registrele instituției

Art. 14. — (1) Registrele instituției sunt următoarele:
a) registrul general de intrare-ieșire a corespondenței în care
se înregistrează, în ordine, toate documentele care intră și ies
din instituție, primind număr și dată de înregistrare;
b) registrele de dosare în care se înregistrează toate lucrările
în legătură cu soluționarea petițiilor;
c) registrul de audiențe;
d) registrul de acte emise de Avocatul Poporului în
exercitarea atribuțiilor legate de activitatea internă a instituției, în
care acestea se înregistrează și li se dă număr, în ordine
cronologică;
e) registrul special de corespondență secretă și confidențială,
în care se înregistrează documentele având acest caracter;
f) opisul alfabetic;
g) registrul de arhivă;
h) registrul sesizărilor din oficiu;
i) registrul anchetelor.

12

MONITORUL OFICIAL AL ROMÂNIEI, PARTEA I, Nr. 758/27.X.2011

(2) Evidențele din opisul alfabetic vor fi realizate și în format
electronic.
(3) La sfârșitul fiecărui an, după ultima operațiune din fiecare
registru se va întocmi un proces-verbal de închidere, care va fi
contrasemnat de directorul coordonator.
Art. 15. — În scopul desfășurării eficiente a activității
instituției, Avocatul Poporului poate aproba și întocmirea altor
registre în afara celor prevăzute la art. 14, în conformitate cu
atribuțiile ce îi revin, potrivit legislației în vigoare.
SECȚIUNEA a 2-a
Procedura de primire și de soluționare a petițiilor
Procedura în cazul sesizării din oficiu

Art. 16. — (1) Petițiile adresate instituției Avocatul Poporului
trebuie formulate în scris, cu respectarea condițiilor prevăzute
de lege, și pot fi transmise prin poștă, inclusiv cea electronică,
fax ori pot fi depuse personal sau prin mandatar.
(2) În cazul petițiilor transmise instituției prin poșta electronică
(e-mail) care nu conțin datele de identificare ale petiționarului,
acestea vor fi solicitate tot prin intermediul poștei electronice. În
cazul în care datele de identificare solicitate nu sunt comunicate,
petiția va fi considerată anonimă.
(3) În cazul în care petiția se depune prin mandatar se vor
solicita datele de identificare ale acestuia.
(4) Pentru motive temeinice, la solicitarea petiționarului,
acestuia i se poate încuviința să își prezinte oral sau prin
serviciul dispecerat petiția, care va fi consemnată de către
persoanele care asigură serviciul de audiențe și dispecerat, pe
formularele-tip, ale căror modele sunt prezentate în anexele
nr. 2 și 3.
Art. 17. — (1) Persoanele lezate în drepturile sau libertățile
lor cetățenești de către autoritățile administrației publice pot
sesiza instituția Avocatul Poporului în cadrul programului de
audiențe. Audiențele se acordă de personalul de specialitate, în
baza programării avizate de adjuncții Avocatului Poporului și
aprobate de Avocatul Poporului. Birourile teritoriale ale instituției
Avocatul Poporului au același program de audiențe ca și sediul
central al instituției.
(2) Dacă aspectele sesizate se referă la acte ale autorităților
administrației publice sau ale regiilor autonome și condițiile
prevăzute de Legea nr. 35/1997, republicată, cu modificările și
completările ulterioare, petiționarul poate sesiza instituția, prin
completarea unui formular-tip de cerere, care primește număr
și dată de înregistrare. În cazul în care petiția se depune prin
mandatar, se vor solicita datele de identificare ale acestuia.
Pentru motive temeinice, la solicitarea petiționarului, formularultip de cerere va fi completat de expertul/consilierul de serviciu
care acordă audiența.
(3) Petiționarii care solicită audiență la un adjunct al
Avocatului Poporului vor depune o cerere referitoare la
problemele reclamate, urmând a li se comunica data la care
adjunctul Avocatului Poporului le poate acorda audiență. După
acordarea audienței de către personalul de specialitate,
persoanele nemulțumite pot solicita motivat acordarea de
audiențe la adjunctul Avocatului Poporului specializat în
problema sesizată.
(4) Dacă, după parcurgerea procedurii menționate mai sus,
petiționarii solicită audiență la Avocatul Poporului, aceștia vor fi
îndrumați să formuleze în scris o cerere motivată, urmând ca
Avocatul Poporului să decidă asupra temeiniciei cererii și
acordării audienței.
Art. 18. — (1) Petițiile, având atașate și plicurile, se depun la
registratură unde, în aceeași zi, sunt trecute în registrul general
de intrare-ieșire a corespondenței și primesc număr și dată de

înregistrare, după care se predau adjuncților Avocatului
Poporului.
(2) Adjuncții Avocatului Poporului repartizează petițiile în
funcție de domeniul de activitate, pe bază de condică.
(3) În situația în care obiectul unei petiții este de competența
a două sau mai multe domenii de activitate, adjuncții Avocatului
Poporului vor desemna domeniul responsabil cu soluționarea
petiției, menținându-se totodată obligația celorlalte domenii de a
colabora.
(4) Predarea și primirea petițiilor se fac sub semnătură, prin
condică.
Art. 19. — (1) Persoana căreia i-a fost repartizată petiția,
denumită în continuare titularul lucrării, analizează obiectul
acesteia, verifică dacă petiționarul a mai adresat instituției
Avocatul Poporului sesizări având același obiect și propune prin
fișa petiției etapele rezolvării și proiectul de răspuns pe care îl
supune spre analiză și avizare adjunctului Avocatului Poporului
care coordonează domeniul de activitate din care face parte.
(2) În situația în care petiția nu intră în obiectul de activitate
al instituției Avocatul Poporului, proiectul de răspuns se aprobă
și se semnează de către adjunctul Avocatului Poporului care
coordonează domeniul de activitate.
(3) Dacă petiția intră în obiectul de activitate al instituției,
titularul lucrării verifică dacă sunt îndeplinite cerințele prevăzute
de lege și, dacă este cazul, solicită, cu aprobarea adjunctului
Avocatului Poporului, informații suplimentare, telefonic sau în
scris, de la petiționar ori de la autoritate. Atunci când este
necesar se poate solicita prezența petiționarului. În acest caz
se va deschide un dosar care va purta numărul de înregistrare
al petiției, acordat conform art. 18.
Art. 20. — În situația în care în urma cercetărilor preliminare
rezultă necesitatea efectuării unei anchete, titularul lucrării face
propunerea de anchetă, motivată în fapt și în drept, și o supune
spre avizare adjunctului Avocatului Poporului care coordonează
domeniul de activitate din care face parte. Avocatul Poporului
aprobă efectuarea anchetei și împuternicește persoanele care o
vor efectua.
Art. 21. — (1) Avocatul Poporului poate întrerupe efectuarea
anchetei ori de câte ori constată că petiția a fost soluționată
amiabil sau că au încetat temeiurile pentru care a fost dispusă.
(2) Încetarea procedurii se aduce la cunoștință petiționarului.
Art. 22. — (1) Potrivit aceleiași proceduri, în cazul în care în
urma cercetărilor preliminare sau a anchetelor se constată că
petiția persoanei lezate este întemeiată, instituția Avocatul
Poporului va sesiza autoritatea administrației publice care a
încălcat drepturile petiționarului, cerându-i în scris să reformeze
sau să revoce actul administrativ și să repare prejudiciile
produse, precum și să repună persoana lezată în situația
anterioară.
(2) În cazul în care se constată încălcarea gravă a drepturilor
petiționarului sau ilegalitatea actului administrativ, Avocatul
Poporului emite o recomandare adresată autorității
administrației publice, care a încălcat drepturile respective sau
a emis actul ilegal.
Art. 23. — (1) În situația în care autoritatea administrației
publice în cauză își însușește recomandarea, Avocatul
Poporului sau persoana desemnată de acesta aprobă
propunerea de închidere a dosarului.
(2) În caz contrar Avocatul Poporului va proceda la sesizarea
autorităților ierarhic superioare.
(3) În ambele cazuri rezultatele finale se aduc la cunoștință
petiționarului.
Art. 24. — (1) Petițiile anonime nu se înregistrează.

MONITORUL OFICIAL AL ROMÂNIEI, PARTEA I, Nr. 758/27.X.2011
(2) În cazul în care o persoană adresează mai multe petiții,
sesizând aceeași problemă, titularul lucrării propune adjunctului
Avocatului Poporului conexarea acestora, petiționarul urmând
să primească un singur răspuns, care să facă referire la toate
petițiile primite.
(3) Dacă după trimiterea răspunsului se primește o nouă
petiție cu același conținut și fără a se aduce noi dovezi, aceasta
se clasează la numărul inițial, făcându-se mențiune despre
faptul că s-a răspuns.
Art. 25. — (1) Avocatul Poporului poate aproba sesizarea din
oficiu atunci când află, prin orice mijloace, că au fost încălcate
drepturile sau libertățile persoanelor fizice.
(2) Sesizarea din oficiu se înregistrează în registrul general
de intrare-ieșire a corespondenței și în registrul sesizărilor din
oficiu.
(3) Procedura de soluționare este cea prevăzută în prezenta
secțiune.
(4) Procedura desfășurată ca urmare a sesizării din oficiu
încetează și la solicitarea persoanei lezate în drepturile și
libertățile sale.
CAPITOLUL V
Statutul personalului instituției
Art. 26. — Personalului instituției Avocatul Poporului îi sunt
aplicabile prevederile Statutului personalului din structurile de
specialitate ale Parlamentului și cele din prezentul regulament.
Art. 27. — Condițiile pentru ocuparea funcțiilor de conducere,
altele decât cele de adjunct al Avocatului Poporului, precum și
a celor de execuție sunt stabilite de Avocatul Poporului.
Art. 28. — Evaluarea activității profesionale a personalului
instituției se face în condițiile prevăzute de reglementările legale
în vigoare aplicabile personalului din aparatul Parlamentului.
Art. 29. — Personalul cu funcții de conducere și de execuție
beneficiază de drepturile prevăzute de lege pentru funcțiile
similare din aparatul Parlamentului.
Art. 30. — Salarizarea personalului cu funcții de conducere
și de execuție se face la nivelul prevăzut de lege pentru funcțiile
similare din aparatul Parlamentului.
Art. 31. — (1) Personalul instituției are dreptul la un concediu
de odihnă plătit, stabilit în raport cu vechimea în muncă prin
regulamentul privind concediile de odihnă, aprobat de Avocatul
Poporului.
(2) Personalul este îndreptățit să primească, potrivit legii, o
compensare în bani, corespunzătoare numărului de zile de
concediu de odihnă neefectuat, numai în cazul încetării
contractului individual de muncă.
(3) Personalul instituției beneficiază, în condițiile legii, de
concedii de studii, concedii suplimentare, concedii medicale,
concedii fără plată, zile libere plătite și ore suplimentare.
Art. 32. — În exercitarea atribuțiilor sale personalul instituției
trebuie să acționeze cu profesionalism, loialitate, corectitudine,
promptitudine și să își perfecționeze permanent pregătirea
profesională.
Art. 33. — În relația cu persoanele, personalul instituției are
următoarele îndatoriri:
a) să manifeste solicitudine și politețe;
b) să asigure în procesul de elaborare și de aplicare a
deciziilor, precum și de soluționare a petițiilor egalitatea de
tratament a acestora, fără privilegii și fără discriminări;
c) să exercite atribuțiile conferite funcției numai în scopul
prevăzut de lege;
d) să nu fie influențat în conduita sa de interese personale
sau de intervenții politice;

13

e) să asigure accesul persoanelor la documente, în
conformitate cu dispozițiile legale;
f) să poarte ecuson.
CAPITOLUL VI
Răspunderea disciplinară
Art. 34. — (1) Încălcarea cu vinovăție a îndatoririlor de
serviciu atrage răspunderea disciplinară a personalului
instituției.
(2) Abaterea disciplinară este o faptă în legătură cu munca și
care constă într-o acțiune sau o inacțiune săvârșită cu vinovăție
de către salariat, prin care acesta a încălcat normele legale,
prezentul regulament, contractul individual de muncă, ordinele
și dispozițiile legale ale conducătorilor ierarhici.
(3) Sancțiunile disciplinare aplicabile în cazul săvârșirii
abaterilor prevăzute la alin. (2) sunt cele stabilite de Codul
muncii.
(4) Procedura de cercetare, de aplicare și contestare a
sancțiunilor disciplinare este cea prevăzută de prezentul
regulament și de Codul muncii. Cercetarea disciplinară
prealabilă este efectuată de persoana împuternicită, prin ordin,
de Avocatul Poporului.
Art. 35. — (1) Persoana împuternicită de Avocatul Poporului
să efectueze cercetarea disciplinară prealabilă propune,
printr-un raport motivat, sancțiunea disciplinară aplicabilă sau
clasarea sesizării.
(2) Avocatul Poporului aplică sancțiunea disciplinară prin
ordin. Această atribuție poate fi delegată unuia dintre adjuncții
Avocatului Poporului.
(3) Salariatul nemulțumit de sancțiunea disciplinară aplicată
poate contesta ordinul de sancționare la instanța competentă,
potrivit dispozițiilor Codului muncii.
Art. 36. — (1) Sancțiunile disciplinare aplicate se radiază de
drept în termen de un an de la aplicare, dacă salariatul
sancționat nu a mai săvârșit o altă abatere disciplinară în
această perioadă.
(2) Radierea sancțiunilor disciplinare nu duce la anularea
efectelor patrimoniale ale acestora.
Art. 37. — Raporturile de muncă încetează în condițiile
prevăzute de Codul muncii.
CAPITOLUL VII
Dispoziții finale
Art. 38. — Avocatul Poporului întreține relații cu autorități
similare din alte state și poate participa la activitatea unor
organizații internaționale din domeniul său de activitate ori poate
să devină membru al acestora.
Art. 39. — Normativele de cheltuieli pentru protocol,
deplasări în străinătate, dotări cu autoturisme și consum lunar
de carburanți se stabilesc prin ordin al Avocatului Poporului,
potrivit legii.
Art. 40. — Prezentul regulament intră în vigoare de la data
publicării lui în Monitorul Oficial al României, Partea I, după
aprobarea sa de către birourile permanente ale Camerei
Deputaților și Senatului.
Art. 41. — (1) La data intrării în vigoare a prezentului
regulament se abrogă Regulamentul de organizare și
funcționare a instituției Avocatul Poporului, publicat în Monitorul
Oficial al României, Partea I, nr. 393 din 19 august 1999.
(2) De la data intrării în vigoare a prezentului regulament
dispozițiile acestuia se aplică întregului personal al instituției.
(3) Anexele nr. 1—3 fac parte integrantă din prezentul
regulament.

MONITORUL OFICIAL AL ROMÂNIEI, PARTEA I, Nr. 758/27.X.2011

*) Anexa nr. 1 este reprodusă în facsimil.

ANEXA Nr. 1*)

14

MONITORUL OFICIAL AL ROMÂNIEI, PARTEA I, Nr. 758/27.X.2011

15
ANEXA Nr. 2

1. Numele și prenumele (cu majuscule) .............................................................., domiciliat în (reședința ori altă adresă
unde puteți fi găsit) .................................., str. ........................................ nr. ......., bl. ......, sc. ......., ap. ......, telefon ................
2. Data la care ați luat cunoștință despre încălcarea drepturilor dumneavoastră ............................................................
3. Prezentarea succintă a drepturilor și libertăților încălcate: ...............................................................................................
...............................................................................................................................................................................................
...............................................................................................................................................................................................
...............................................................................................................................................................................................
4. Autoritatea administrativă sau funcționarul public reclamat: .............................................................................................
...............................................................................................................................................................................................
...............................................................................................................................................................................................
...............................................................................................................................................................................................
5. Descrierea succintă a faptelor invocate, prin care vi s-au încălcat drepturile: ................................................................
...............................................................................................................................................................................................
...............................................................................................................................................................................................
...............................................................................................................................................................................................
(puteți continua pe o altă pagină, pe care să o anexați la cerere)

6. Autoritățile publice care au fost sesizate anterior: ............................................................................................................
...............................................................................................................................................................................................
...............................................................................................................................................................................................
...............................................................................................................................................................................................
7. Răspunsul primit și motivele pentru care vă considerați în continuare nedreptățit: ..........................................................
...............................................................................................................................................................................................
...............................................................................................................................................................................................
...............................................................................................................................................................................................
8. În dovedirea celor afirmate depun următoarele acte (în copie, nu în original): ..................................................................
...............................................................................................................................................................................................
...............................................................................................................................................................................................
...............................................................................................................................................................................................
9. Mențiunea obligatorie dacă cererea face obiectul unei cauze aflate pe rolul unei instanțe judecătorești sau dacă a format
obiectul unei judecăți: ...........................................................................................................................................................
...............................................................................................................................................................................................
...............................................................................................................................................................................................
...............................................................................................................................................................................................
10. Doresc ca toate informațiile și rezultatele acestei cereri să rămână confidențiale:
DA

NU

11. Petiția este depusă
personal
prin mandatar
Data .................................

Semnătura .................................

16

MONITORUL OFICIAL AL ROMÂNIEI, PARTEA I, Nr. 758/27.X.2011
ANEXA Nr. 3

AVOCATUL POPORULUI
Dispecerat
FIȘĂ
Numele și prenumele (cu majuscule) .............................................., domiciliat în (reședința ori altă adresă unde poate fi
găsit) ......................................, str. ......................................... nr. ......, bl. ......., sc. ......., ap. ......., telefon ........................
Data la care persoana a luat cunoștință despre pretinsa încălcare a drepturilor sau a libertăților sale: ..................................
Drepturile și libertățile pretins încălcate: ..................................................................................................................................
...............................................................................................................................................................................................
...............................................................................................................................................................................................
...............................................................................................................................................................................................
Autoritatea administrativă sau funcționarul public care a încălcat dreptul ori libertatea reclamantului sau a altei persoane:
...............................................................................................................................................................................................
...............................................................................................................................................................................................
...............................................................................................................................................................................................
Descrierea succintă a faptelor invocate, prin care s-au încălcat drepturile ori libertățile invocate: .......................................
...............................................................................................................................................................................................
...............................................................................................................................................................................................
...............................................................................................................................................................................................
Autoritățile publice care au fost sesizate anterior: ................................................................................................................
...............................................................................................................................................................................................
...............................................................................................................................................................................................
...............................................................................................................................................................................................
Răspunsul primit și motivele pentru care petiționarul se consideră nedreptățit: ......................................................................
...............................................................................................................................................................................................
...............................................................................................................................................................................................
...............................................................................................................................................................................................
În dovedirea celor afirmate au fost invocate următoarele acte: .............................................................................................
...............................................................................................................................................................................................
...............................................................................................................................................................................................
...............................................................................................................................................................................................
Cazul respectiv face sau a făcut obiectul unei cauze aflate pe rolul unei instanțe judecătorești sau al unei anchete penale:
...............................................................................................................................................................................................
...............................................................................................................................................................................................
...............................................................................................................................................................................................
Soluția recomandată: ............................................................................................................................................................
...............................................................................................................................................................................................
...............................................................................................................................................................................................
...............................................................................................................................................................................................
A consemnat:
................................................
(numele și prenumele)

(expert)
Data .......................................

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 758/27.X.2011 conține 16 pagini.

Prețul: 3,20 lei

&JUYDGY|527195]
ISSN 1453—4495

