Anul 179 (XXIII) — Nr. 20

PARTEA I

LEGI, DECRETE, HOTĂRÂRI ȘI ALTE ACTE

Luni, 10 ianuarie 2011

SUMAR

Pagina
Decizia nr. 1.422 din 2 noiembrie 2010 referitoare la excepția
de neconstituționalitate a dispozițiilor art. 8 alin. (7) și
art. 33 alin. (2) teza întâi din Legea nr. 85/2006 privind
procedura insolvenței ................................................

Decizia nr. 1.416 din 2 noiembrie 2010 referitoare la excepția
de neconstituționalitate a dispozițiilor art. 3 pct. 12 din
Legea nr. 85/2006 privind procedura insolvenței și a
art. 6 lit. c) din Legea nr. 146/1997 privind taxele
judiciare de timbru ......................................................
Decizia nr. 1.418 din 2 noiembrie 2010 referitoare la excepția
de neconstituționalitate a dispozițiilor art. 11 alin. (1)
lit. b), c) și d) din Legea nr. 85/2006 privind procedura
insolvenței ..................................................................

2–3

4–5

6–7

7–9

Decizia nr. 1.436 din 4 noiembrie 2010 referitoare la excepția
de neconstituționalitate a dispozițiilor art. 6 alin. 1 și 4,
art. 70 alin. 2, art. 172 alin. 1 și art. 224 alin. 1 și 3 din
Codul de procedură penală ........................................

DECIZII ALE CURȚII CONSTITUȚIONALE
Decizia nr. 1.403 din 2 noiembrie 2010 referitoare la excepția
de neconstituționalitate a dispozițiilor art. 16 alin. (1)
și (7), art. 17, art. 18, art. 19 alin. (1), art. 25 alin. (1) și
(3), art. 26 alin. (3), art. 27, art. 28, art. 31, art. 33 și
art. 34 alin. (1) din Ordonanța Guvernului nr. 2/2001
privind regimul juridic al contravențiilor și ale art. 95
alin. (2) și (4), art. 100 alin. (3) și art. 103 alin. (6) și (7)
din Ordonanța de urgență a Guvernului nr. 195/2002
privind circulația pe drumurile publice ........................

Pagina

9–10

Decizia nr. 1.441 din 4 noiembrie 2010 referitoare la excepția
de neconstituționalitate a dispozițiilor art. 1 și art. 132
din Legea nr. 78/2000 pentru prevenirea, descoperirea
și sancționarea faptelor de corupție ..........................

11–12

Decizia nr. 1.443 din 4 noiembrie 2010 referitoare la excepția
de neconstituționalitate a dispozițiilor art. 12 lit. a) din
Legea nr. 78/2000 pentru prevenirea, descoperirea și
sancționarea faptelor de corupție ..............................

13–14

Decizia nr. 1.447 din 4 noiembrie 2010 referitoare la excepția
de neconstituționalitate a prevederilor art. 14 alin. (8)
din Legea nr. 85/2006 privind procedura insolvenței......

14–16

2

MONITORUL OFICIAL AL ROMÂNIEI, PARTEA I, Nr. 20/10.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.403
din 2 noiembrie 2010

referitoare la excepția de neconstituționalitate a dispozițiilor art. 16 alin. (1) și (7), art. 17, art. 18,
art. 19 alin. (1), art. 25 alin. (1) și (3), art. 26 alin. (3), art. 27, art. 28, art. 31, art. 33 și art. 34 alin. (1)
din Ordonanța Guvernului nr. 2/2001 privind regimul juridic al contravențiilor și ale art. 95 alin. (2)
și (4), art. 100 alin. (3) și art. 103 alin. (6) și (7) din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28,
art. 31, art. 33 și art. 34 alin. (1) din Ordonanța Guvernului
nr. 2/2001 privind regimul juridic al contravențiilor și ale art. 95
alin. (2) și (4), art. 100 alin. (3) și art. 103 alin. (6) și (7) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de CrinaLoredana Gavrea în Dosarul nr. 2.233/190/2009 al Tribunalului
Bistrița-Năsăud — Secția comercială și de contencios
administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 ianuarie 2010, pronunțată în Dosarul
nr. 2.233/190/2009, Tribunalul Bistrița-Năsăud — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28,
art. 31, art. 33 și art. 34 alin. (1) din Ordonanța Guvernului
nr. 2/2001 privind regimul juridic al contravențiilor și ale
art. 95 alin. (2) și (4), art. 100 alin. (3) și art. 103 alin. (6) și (7)
din Ordonanța de urgență a Guvernului nr. 195/2002 privind
circulația pe drumurile publice.
Excepția a fost ridicată de Crina-Loredana Gavrea cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 16 alin. (1) și (7), art. 17,
art. 18, art. 19 alin. (1), art. 25 alin. (1) și (3), art. 26 alin. (3), art.
27, art. 28, art. 31, art. 33 și art. 34 alin. (1) din Ordonanța
Guvernului nr. 2/2001 și ale art. 95 alin. (2) și (4) și art. 103
alin. (6) și (7) din Ordonanța de urgență a Guvernului
nr. 195/2002 încalcă accesul liber la justiție, dreptul la un proces
echitabil, prezumția de nevinovăție și dreptul la apărare, întrucât

utilizarea, în cuprinsul normelor juridice criticate, a denumirii de
ăcontravenient” pentru persoana despre care se afirmă că a
săvârșit o contravenție, conferă justițiabilului în procedura
contravențională semnificația de persoană vinovată de
săvârșirea unei contravenții înainte ca actul de aplicare a
sancțiunii contravenționale să devină irevocabil și executoriu.
Precizează că, în procedura contravențională, sarcina probei
este răsturnată, întrucât obligația de administrare a probelor nu
incumbă acuzatorului, adică organului care a aplicat sancțiunea,
ci contestatorului ăcontravenient” care trebuie să își dovedească
nevinovăția, fiind nesocotite în acest mod garanțiile prezumției
de nevinovăție recunoscute de Legea fundamentală și
aducându-se o atingere gravă exercitării dreptului la apărare și
principiului egalității de arme în procesul civil. În ceea ce privește
art. 100 alin. (3) din Ordonanța de urgență a Guvernului
nr. 195/2002, consideră că aceste prevederi de lege aduc
atingere dispozițiilor constituționale referitoare la condițiile și
limitele restrângerii exercițiului unor drepturi sau libertăți, precum
și principiului legalității incriminării, deoarece nu îndeplinesc
cerințele de accesibilitate și previzibilitate ce trebuie să
caracterizeze orice normă juridică, fie aceasta chiar și din
categoria celor ce incriminează faptele care reprezintă
contravenții.
Tribunalul Bistrița-Năsăud — Secția comercială și de
contencios administrativ și fiscal apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
următoarele dispoziții de lege:
— art. 16 alin. (1) și (7), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 31, art. 33 și
art. 34 alin. (1) din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie

MONITORUL OFICIAL AL ROMÂNIEI, PARTEA I, Nr. 20/10.I.2011
2002, cu modificările și completările ulterioare. Textele de lege
criticate fac parte din cap. II al ordonanței, intitulat ăConstatarea
contravenției”, cap. III, intitulat ăAplicarea sancțiunilor
contravenționale” și cap. IV, intitulat ăCăile de atac”, iar în
cuprinsul acestora sunt reglementate aspecte procedurale
referitoare la cuprinsul procesului-verbal de contravenție,
condițiile de întocmire a acestuia și sancțiunea aplicabilă în
cazul lipsei unor mențiuni, precum și soluționarea căilor de atac; și
— art. 95 alin. (2) și (4), art. 100 alin. (3) și art. 103 alin. (6)
și (7) din Ordonanța de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare. Aceste texte de lege
aparțin cap. VII al ordonanței de urgență, intitulat ăRăspunderea
contravențională”, cuprinzând reglementări referitoare la faptele
care constituie contravenții și se sancționează, pe lângă
amendă, și cu aplicarea sancțiunii contravenționale
complementare a suspendării exercitării dreptului de a conduce
pentru o perioadă de 30 de zile.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 15 alin. (1) referitoare la universalitatea drepturilor și
îndatoririlor, ale art. 21 privind accesul liber la justiție și dreptul
la un proces echitabil, ale art. 23 alin. (11) referitoare la
prezumția de nevinovăție, ale art. 24 alin. (1) privind dreptul la
apărare și ale art. 53 referitoare la condițiile și limitele
restrângerii exercițiului unor drepturi sau libertăți, precum și
prevederile art. 6 privind dreptul la un proces echitabil și ale
art. 7 referitoare la principiul legalității incriminării din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile de lege criticate au mai fost supuse
controlului de constituționalitate prin raportare la aceleași
dispoziții din Constituție și din Convenția pentru apărarea
drepturilor omului și a libertăților fundamentale, invocate și în
prezenta cauză, și față de critici similare.
Astfel, cu privire la dispozițiile art. 16 alin. (1) și (7), art. 17,
art. 18, art. 19 alin. (1), art. 25 alin. (1) și (3), art. 26 alin. (3),
art. 27, art. 28, art. 31, art. 33 și art. 34 alin. (1) din Ordonanța
Guvernului nr. 2/2001 și ale art. 95 alin. (2) și (4) și art. 103
alin. (6) și (7) din Ordonanța de urgență a Guvernului
nr. 195/2002, prin Decizia nr. 1.333 din 22 octombrie 2009,
publicată în Monitorul Oficial al României, Partea I, nr. 803 din
25 noiembrie 2009, Curtea a reținut că, prin mai multe decizii,
ca, de exemplu, Decizia nr. 183 din 8 mai 2003, publicată în
Monitorul Oficial al României, Partea I, nr. 425 din 17 iunie 2003,
Decizia nr. 317 din 9 septembrie 2003, publicată în Monitorul

3

Oficial al României, Partea I, nr. 705 din 8 octombrie 2003, sau
Decizia nr. 490 din 6 mai 2008, publicată în Monitorul Oficial al
României, Partea I, nr. 401 din 28 mai 2008, a respins excepția
de neconstituționalitate ca neîntemeiată, statuând că utilizarea
de către legiuitor a noțiunii de ăcontravenient” nu are semnificația
înfrângerii prezumției de nevinovăție consacrate de art. 23
alin. (11) din Constituție. De asemenea, Curtea a reținut că din
procedura de soluționare a plângerii împotriva procesului-verbal
de stabilire și sancționare a contravenției nu rezultă răsturnarea
sarcinii probei, ci, mai degrabă, exercitarea dreptului la apărare.
Textele de lege criticate nu contravin nici dispozițiilor
constituționale care garantează dreptul de acces liber la justiție,
iar dispozițiile art. 15 alin. (1) din Legea fundamentală, privind
universalitatea drepturilor și obligațiilor, nu sunt incidente în
cauză.
În ceea ce privește excepția de neconstituționalitate a
dispozițiilor art. 95 alin. (2) și (4) și art. 103 alin. (6) și (7) din
Ordonanța de urgență a Guvernului nr. 195/2002, Curtea
observă că autorul acesteia formulează critici identice cu cele
îndreptate împotriva prevederilor din Ordonanța Guvernului
nr. 2/2001 analizate prin deciziile amintite. Pentru identitate de
rațiune, urmează ca excepția având acest obiect să fie respinsă
pentru motivele arătate mai sus.
Referitor la dispozițiile art. 100 alin. (3) din Ordonanța de
urgență a Guvernului nr. 195/2002, prin Decizia nr. 280 din
18 martie 2010, publicată în Monitorul Oficial al României,
Partea I, nr. 206 din 1 aprilie 2010, Curtea a reținut că, în ceea
ce privește invocarea încălcării dispozițiilor art. 53 din Legea
fundamentală, textul constituțional se referă exclusiv la
restrângerea exercițiului unor drepturi sau al unor libertăți
prevăzute de Constituție, iar normele criticate nu restrâng
drepturi constituționale, ci prevăd sancționarea unor fapte de
încălcare a legii care pun în pericol siguranța circulației rutiere.
Pe de altă parte, alin. (1) al art. 53 prevede, între alte situații, că
exercițiul unor drepturi poate fi restrâns și pentru apărarea
drepturilor și a libertăților cetățenilor.
În ceea ce privește art. 7 din Convenția pentru apărarea
drepturilor omului și a libertăților fundamentale, invocat ca temei
al criticii de neconstituționalitate formulate față de dispozițiile
art. 100 alin. (3) din Ordonanța de urgență a Guvernului
nr. 195/2002, Curtea constată că nu este incident în cauza de
față principiul legalității incriminării, acesta vizând o altă ipoteză
decât cea a textului de lege criticat.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28, art. 31, art. 33 și art. 34 alin. (1) din Ordonanța Guvernului nr. 2/2001
privind regimul juridic al contravențiilor și ale art. 95 alin. (2) și (4), art. 100 alin. (3) și art. 103 alin. (6) și (7) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Crina-Loredana Gavrea în Dosarul
nr. 2.233/190/2009 al Tribunalului Bistrița-Năsăud — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 20/10.I.2011
CURTEA CONSTITUȚIONALĂ

D E C I Z I A Nr. 1.416
din 2 noiembrie 2010

referitoare la excepția de neconstituționalitate a dispozițiilor art. 3 pct. 12
din Legea nr. 85/2006 privind procedura insolvenței și a art. 6 lit. c) din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 3 pct. 12 din Legea nr. 85/2006 privind
procedura insolvenței și a art. 6 lit. c) din Legea nr. 146/1997
privind taxele judiciare de timbru, excepție ridicată de Societatea
Comercială ăFinal Construct” — S.R.L. din București în Dosarul
nr. 38.003/3/2009 al Tribunalului București — Secția a VII-a
comercială.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă. În acest sens, arată că autorul excepției tinde la o
modificare a textelor de lege criticate, aspect ce nu aparține
competenței Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 24 februarie 2010, pronunțată în Dosarul
nr. 38.003/3/2009, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 3 pct. 12 din Legea
nr. 85/2006 privind procedura insolvenței și a art. 6 lit. c) din
Legea nr. 146/1997 privind taxele judiciare de timbru.
Excepția a fost ridicată de Societatea Comercială ăFinal
Construct” — S.R.L. din București cu prilejul soluționării unei
cauze comerciale întemeiate pe dispozițiile Legii nr. 85/2006.
În motivarea excepției de neconstituționalitate autorul
acesteia susține, în esență, că dispozițiile referitoare la condițiile
de admisibilitate a cererilor formulate în baza Legii nr. 85/2006
referitoare la cuantumul minim al creanței și la cuantumul taxei
de timbru (derizoriu de mic) creează un dezavantaj vădit
debitorului, care se vede expus la acțiunile șicanatorii ale
oricăror creditori care doresc să blocheze pe această cale
activitatea societății pretins debitoare. De asemenea, consideră
că, prin această modalitate de introducere a acțiunilor în
insolvență, se creează o inegalitate în fața legii între creditori și
debitori, inegalitate care poate conduce la grave abuzuri de
drept din partea creditorului și la afectarea gravă atât a
patrimoniului, cât și a libertății economice a debitorului.
Tribunalul București — Secția a VII-a comercială
consideră că excepția de neconstituționalitate nu este
întemeiată. În acest sens, arată că specificul procedurii

insolvenței a impus adoptarea unor reguli de procedură
speciale, cum sunt și cele criticate, derogatorii de la normele
dreptului comun. Stabilirea acestor reguli speciale constituie
atributul exclusiv al legiuitorului, potrivit prevederilor art. 126
alin. (2) din Constituție și nu vin în contradicție cu dispozițiile
constituționale invocate. De asemenea, arată că legiuitorul are
opțiunea liberă în determinarea cererilor pentru care trebuie
plătite taxe judiciare de timbru, a cuantumului acestora, precum
și a părților care au obligația să le plătească. Totodată,
dispozițiile Legii nr. 146/1997 nu instituie nici privilegii și nici
discriminări, toate persoanele care promovează un anumit tip
de acțiune sau cerere fiind obligate să plătească taxele judiciare
de timbru în valoare și în condiții identice.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere asupra excepției
de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 pct. 12 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, dispoziții potrivit cărora ăcuantumul
minim al creanței, pentru a putea fi introdusă cererea
creditorului, este de 30.000 lei, iar pentru salariați, de 6 salarii
medii pe economie;”.
De asemenea, obiect al excepției de neconstituționalitate îl
constituie și dispozițiile art. 6 lit. c) din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, dispoziții potrivit
cărora: ăÎn materie comercială, se taxează următoarele cereri:
[...] c) acțiuni, cereri și contestații introduse în temeiul Legii
nr. 85/2006 privind procedura insolvenței, cu modificările și
completările ulterioare, și al Ordonanței Guvernului nr. 10/2004
privind procedura reorganizării judiciare și a falimentului
instituțiilor de credit, aprobată cu modificări și completări prin
Legea nr. 278/2004—120 lei.”
Autorul excepției consideră că aceste texte de lege sunt
contrare următoarelor texte din Constituție: art. 16 referitor la
egalitatea în drepturi, art. 24 referitor la dreptul la apărare,
art. 44 privind dreptul de proprietate privată, art. 45 privind
libertatea economică și art. 124 alin. (2) referitor la înfăptuirea

MONITORUL OFICIAL AL ROMÂNIEI, PARTEA I, Nr. 20/10.I.2011
justiției. De asemenea, consideră că se contravine următoarelor
prevederi internaționale: art. 6 paragraful1 și art. 14 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil și
interzicerea discriminării, precum și art. 1 din primul Protocol
adițional la Convenția amintită, privitor la proprietate.
Examinând excepția de neconstituționalitate, Curtea
constată că, ulterior sesizării Curții Constituționale, dispozițiile
art. 3 pct. 12 din Legea nr. 85/2006 au fost modificate prin art. I
pct. 2 din Legea nr. 169/2010, publicată în Monitorul Oficial al
României, Partea I, nr. 505 din 21 iulie 2010, în sensul că
ăvaloare-prag reprezintă cuantumul minim al creanței, pentru a
putea fi introdusă cererea creditorului. Acesta este de 45.000 lei,
iar pentru salariați, de 6 salarii medii brute pe economie/pe
salariat”.
Întrucât din susținerile autorului excepției nu rezultă ce
cuantum al creanței ar fi considerat ca justificând în mod
rezonabil deschiderea procedurii insolvenței, Curtea apreciază
că soluția legislativă criticată se păstrează.
Aspectele referitoare la existența unor condiții privind
deschiderea procedurii insolvenței au mai fost supuse analizei
Curții Constituționale și cu alte prilejuri. Astfel, prin Decizia
nr. 755 din 1 iunie 2010, publicată în Monitorul Oficial al
României, Partea I, nr. 463 din 6 iulie 2010, Curtea a reținut că
ălegiuitorul se bucură de atributul exclusiv de a stabili normele
privind procedura de judecată, putând institui prevederi speciale
în vederea reglementării unor situații deosebite. O situație
deosebită o reprezintă și starea de insolvență cauzată de culpa
debitorului constând în neplata unei creanțe certe, lichide și
exigibile, având un anumit cuantum, într-un termen de 30 de zile
și care, sub imperiul celerității specifice soluționării raporturilor
comerciale, a impus adoptarea unei proceduri speciale ce are
drept scop protejarea patrimoniului debitorului și reîntregirea
acestuia, în cazurile în care a fost diminuat prin acte juridice
frauduloase, urmărind, în același timp, valorificarea cu eficiență
sporită a activelor debitorului, în vederea satisfacerii într-o
măsură cât mai mare a creanțelor creditorilor.
Acest mod de reglementare este în perfect acord cu
principiul constituțional al egalității în drepturi, care, după cum
s-a statuat în numeroase rânduri în jurisprudența Curții
Constituționale, nu presupune omogenitate, astfel încât situații
diferite justifică instituirea unui tratament juridic diferențiat”.
Cât privește dispozițiile art. 6 lit. c) din Legea nr. 146/1997,
Curtea constată că legiuitorul se bucură, de asemenea, potrivit
art. 139 alin. (1) din Constituție, de atributul exclusiv de a stabili

5

cuantumul taxelor judiciare de timbru. Plata acestei taxe
reprezintă contravaloarea serviciului public pe care statul îl pune
la dispoziția justițiabilului pentru apărarea drepturilor sale pe
calea justiției, iar nu o modalitate de apărare a unor persoane
împotriva eventualelor acțiuni ce ar putea fi îndreptate împotriva
lor. Așadar, o eventuală restrângere a dreptului la un proces
echitabil nu ar putea fi pusă în discuție decât de cel căruia îi
incumbă plata unei astfel de taxe, iar nu de către partea
adversă.
Pentru acest motiv, Curtea apreciază că nu pot fi reținute
susținerile autorului excepției referitoare la încălcarea dreptului
la un proces echitabil.
În ceea ce privește critica privitoare la încălcarea dispozițiilor
constituționale referitoare la dreptul la apărare, Curtea constată
că art. 24 din Constituție nu este incident în cauză, întrucât
prevederile de lege criticate nu stabilesc norme referitoare la
modul în care părțile în proces pot formula apărări și nici la
accesul la serviciile unui avocat.
Cât privește critica referitoare la încălcarea dreptului de
proprietate, Curtea reține că acest drept nu are o valoare
absolută, art. 44 alin. (1) din Constituție precizând că limitele și
conținutul dreptului de proprietate sunt stabilite de lege. Așa cum
s-a reținut prin Decizia nr. 878 din 10 iulie 2008, publicată în
Monitorul Oficial al României, Partea I, nr. 593 din 7 august
2008, ălegiuitorul ordinar este [...] competent să stabilească
cadrul juridic pentru exercitarea atributelor dreptului de
proprietate, în accepțiunea principială conferită de Constituție, în
așa fel încât să nu vină în coliziune cu interesele generale sau
cu interesele particulare legitime ale altor subiecte de drept,
instituind astfel niște limitări rezonabile în valorificarea acestuia,
ca drept subiectiv garantat. Sub acest aspect, Curtea
Constituțională constată că, prin reglementarea dedusă
controlului de constituționalitate, legiuitorul nu a făcut decât să
dea expresie acestor imperative, în limitele și potrivit
competenței sale constituționale.”
De asemenea, dispozițiile art. 45 din Constituție garantează
accesul liber al persoanei la o activitate economică, libera
inițiativă și exercitarea acestora ăîn condițiile legii”.
Or, protejarea proprietății private și a libertății economice nu
pot fi invocate pentru a bloca realizarea drepturilor creditorului
pe calea procedurii insolvenței, atunci când aceasta este
prilejuită de culpa debitorului prin neplata datoriei sale certe,
lichide și exigibile.
Prin urmare, nici criticile referitoare la încălcarea dreptului de
proprietate și a libertății economice nu sunt întemeiate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 pct. 12 din Legea nr. 85/2006 privind
procedura insolvenței și a art. 6 lit. c) din Legea nr. 146/1997 privind taxele judiciare de timbru, excepție ridicată de Societatea
Comercială ăFinal Construct” — S.R.L. din București în Dosarul nr. 38.003/3/2009 al Tribunalului București — Secția a VII-a
comercială.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

6

MONITORUL OFICIAL AL ROMÂNIEI, PARTEA I, Nr. 20/10.I.2011
CURTEA CONSTITUȚIONALĂ

D E C I Z I A Nr. 1.418
din 2 noiembrie 2010

referitoare la excepția de neconstituționalitate a dispozițiilor art. 11 alin. (1) lit. b), c) și d)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 11 alin. (1) lit. b), c) și d) din Legea nr. 85/2006
privind procedura insolvenței, excepție ridicată de Societatea
Comercială ăMBB Imobiliare” — S.R.L. din Botoșani în Dosarul
nr. 5.146/40/2009 al Tribunalului Botoșani — Secția comercială
și de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2010, pronunțată în Dosarul
nr. 5.146/40/2009, Tribunalul Botoșani — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 11 alin. (1) lit. b), c) și d) din Legea
nr. 85/2006 privind procedura insolvenței. Excepția a fost
ridicată de Societatea Comercială ăMBB Imobiliare” — S.R.L.
din Botoșani cu prilejul soluționării unei cauze comerciale
întemeiate pe dispozițiile Legii nr. 85/2006.
În motivarea excepției de neconstituționalitate autorul
acesteia susține, în esență, că, pentru a nu se încălca dreptul de
proprietate al debitorilor, deschiderea procedurii insolvenței ar
trebui condiționată de existența unui titlu executoriu asupra
creanței. De asemenea, arată că restrângerea dreptului
debitorului de a participa la numirea administratorului judiciar
sau a lichidatorului, precum și a dreptului de a stabili onorariul
cuvenit acestuia reprezintă o încălcare a dreptului de
proprietate.
Tribunalul Botoșani — Secția comercială și de
contencios administrativ consideră că textele de lege criticate
sunt constituționale. În acest sens, arată că, indiferent dacă este
sau nu formulată contestație din partea debitorului, judecătorulsindic trebuie să verifice caracterul cert, lichid și exigibil al
creanței, iar în cazul în care va constata că aceste condiții nu
sunt îndeplinite, va respinge cererea de deschidere a procedurii
ca nefondată. Situația este identică și în cazul în care debitoarea
invocă apărări de fond în legătură cu actul constatator al
creanței, altul decât un titlu executoriu, având în vedere că prin
prerogativele sale reglementate de lege judecătorul-sindic nu
are posibilitatea să cerceteze în fond dacă actul respectiv pe
care creditorul își întemeiază cererea ar îndeplini cerințele

caracterului cert, lichid și exigibil, întrucât nu se poate
transforma într-o instanță de drept comun care să administreze
probe. De asemenea, arată că desemnarea administratorului
judiciar și stabilirea onorariului acestuia se fac pe baza unor
criterii stabilite strict de lege, prin aceasta urmărindu-se
protejarea intereselor creditorilor.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1) lit. b), c) și d) din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006. Curtea constată
că, ulterior sesizării sale, dispozițiile art. 11 alin. (1) lit. d) au fost
modificate prin art. I pct. 13 din Legea nr. 169/2010, publicată în
Monitorul Oficial al României, Partea I, nr. 505 din 21 iulie 2010,
păstrându-se însă soluția legislativă criticată.
În prezent, prevederile de lege criticate au următoarea
redactare:
— Art.11 alin. (1) lit. b), c) și d): ă(1) Principalele atribuții ale
judecătorului-sindic, în cadrul prezentei legi, sunt: [...]
b) judecarea contestației debitorului împotriva cererii
introductive a creditorilor pentru începerea procedurii; judecarea
opoziției creditorilor la deschiderea procedurii;
c) desemnarea motivată, prin sentința de deschidere a
procedurii, dintre practicienii în insolvență compatibili care au
depus ofertă de servicii în acest sens la dosarul cauzei, a
administratorului judiciar provizoriu sau, după caz, a
lichidatorului care va administra procedura până la confirmarea
ori, după caz, înlocuirea sa de către adunarea creditorilor sau
creditorul care deține cel puțin 50% din valoarea creanțelor,
fixarea remunerației în conformitate cu criteriile stabilite de legea
de organizare a activității practicienilor în insolvență, precum și
a atribuțiilor acestuia pentru această perioadă. Judecătorulsindic va desemna administratorul judiciar provizoriu sau
lichidatorul provizoriu solicitat de către creditorul care a solicitat
deschiderea procedurii sau de către debitor, dacă cererea îi
aparține. În situația în care cel care a introdus cererea de
deschidere a procedurii nu solicită numirea unui administrator
judiciar sau lichidator, numirea se va face de către judecătorulsindic din rândul practicienilor care au depus oferte la dosarul
cauzei. În caz de conexare se va ține seama de cererile
creditorilor în ordinea mărimii creanțelor sau de cererea
debitoarei, dacă nu există o cerere din partea unui creditor;
d) confirmarea, prin încheiere, a administratorului judiciar sau
a lichidatorului desemnat de adunarea creditorilor sau de

MONITORUL OFICIAL AL ROMÂNIEI, PARTEA I, Nr. 20/10.I.2011
creditorul care deține mai mult de 50% din valoarea creanțelor,
precum și a onorariului negociat. Dacă nu există contestații
împotriva hotărârii adunării creditorilor sau a deciziei creditorului
care deține mai mult de 50% din valoarea creanțelor,
confirmarea se face în camera de consiliu, fără citarea părților,
în termen de 3 zile de la publicarea în Buletinul procedurilor de
insolvență a hotărârii adunării creditorilor sau, după caz, a
deciziei creditorului majoritar.”
Autorul excepției consideră că aceste texte de lege sunt
contrare art. 44 alin. (2) din Constituție referitor la garantarea și
ocrotirea proprietății private.
Examinând excepția de neconstituționalitate, Curtea
constată că prevederile art. 11 alin. (1) lit. b), c) și d) din Legea
nr. 85/2006 au mai fost supuse controlului instanței de
contencios constituțional în raport cu aceleași prevederi din
Legea fundamentală și critici identice cu cele formulate în
prezenta cauză. Astfel, prin Decizia nr. 726 din 7 mai 2009,
publicată în Monitorul Oficial al României, Partea I, nr. 496 din
17 iulie 2009, Curtea a respins excepția de neconstituționalitate
ca neîntemeiată, reținând că, potrivit art. 126 alin. (2) din
Constituție, legiuitorul se bucură de atributul exclusiv de a stabili
normele privind procedura de judecată, putând institui prevederi
speciale în vederea reglementării unor situații deosebite, iar
starea de insolvență reprezintă o astfel de situație deosebită.
De asemenea, a arătat că ăadministratorul judiciar sau
lichidatorul are o poziție și o situație deosebite față de toate
părțile și față de toți ceilalți participanți la procedură, ei nefiind

7

parte în proces, ci participanți la procedură, cu rol și atribuții
determinate de lege. Aceștia nu acționează în interes personal,
ci în interesul bunei desfășurări a întregii proceduri, atât în
interesul debitorului insolvabil, pentru reîntregirea patrimoniului
acestuia, cât și în interesul creditorilor, pentru ca aceștia să își
poată valorifica creanțele în cât mai mare măsură și cât mai
operativ.” În sfârșit, cu același prilej s-a reținut că exercițiul
prerogativelor dreptului de proprietate nu trebuie absolutizat,
făcând abstracție de prevederile art. 44 alin. (1) teza a doua din
Constituție, potrivit cărora ăConținutul și limitele dreptului de
proprietate sunt stabilite de lege”, precum și de cele ale art. 136
alin. (5), care consacră caracterul inviolabil al proprietății private,
în condițiile stabilite de legea organică. ăÎn lumina acestor
prevederi constituționale, legiuitorul este competent să
stabilească cadrul juridic pentru exercitarea atributelor dreptului
de proprietate, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel limitări rezonabile în
valorificarea acestuia, ca drept subiectiv garantat. Așa fiind, [...]
prin textul de lege criticat legiuitorul nu a făcut decât să dea
expresie acestor imperative, în limitele și potrivit competenței
sale constituționale.”
Întrucât nu au intervenit elemente noi de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 11 alin. (1) lit. b), c) și d) din Legea nr. 85/2006
privind procedura insolvenței, excepție ridicată de Societatea Comercială ăMBB Imobiliare” — S.R.L. din Botoșani în Dosarul
nr. 5.146/40/2009 al Tribunalului Botoșani — Secția comercială și de contencios administrativ.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 1.422
din 2 noiembrie 2010

referitoare la excepția de neconstituționalitate a dispozițiilor art. 8 alin. (7) și art. 33 alin. (2)
teza întâi din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 8 alin. (7) și art. 33 alin. (2) teza întâi din Legea
nr. 85/2006 privind procedura insolvenței, excepție ridicată de
Societatea Comercială ăCerra Vila Decorations” — S.R.L. din
București în Dosarul nr. 45.984/3/2008 al Tribunalului
București — Secția a VII-a comercială.
La apelul nominal lipsesc părțile, față de care procedura de
citare este legal îndeplinită.

8

MONITORUL OFICIAL AL ROMÂNIEI, PARTEA I, Nr. 20/10.I.2011

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca devenită inadmisibilă a excepției de
neconstituționalitate a dispozițiilor art. 8 alin. (7) din Legea
nr. 85/2006 și ca neîntemeiată a prevederilor art. 33 alin. (2) teza
întâi din Legea nr. 85/2006.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2010, pronunțată în Dosarul
nr. 45.984/3/2008, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 8 alin. (7) și art. 33
alin. (2) teza întâi din Legea nr. 85/2006 privind procedura
insolvenței.
Excepția a fost ridicată de Societatea Comercială ăCerra Vila
Decorations” — S.R.L. din București cu prilejul soluționării unei
cauze comerciale întemeiate pe dispozițiile Legii nr. 85/2006.
În motivarea excepției de neconstituționalitate autorul
acesteia susține, în esență, că termenul de 10 zile în care
debitorul poate să conteste starea de insolvență este mult prea
scurt, nefiind suficient pentru asigurarea apărării. Astfel, arată
că i-a fost acordat un termen pentru angajarea unui avocat, dar,
între timp, s-a scurs termenul de 10 zile pentru depunerea
contestației, fapt pe care l-a aflat ulterior. De asemenea, arată că
prevederile legale sunt cel mai bine cunoscute de avocați,
neputându-se avea aceleași așteptări în privința cunoașterii legii
de la oameni de afaceri, dintre care unii sunt cetățeni străini. În
plus, pot interveni situații, precum absența din țară ori închiderea
activității pe timpul verii, care să împiedice cunoașterea cererii
de chemare în judecare. Consideră că valorificarea drepturilor
creditorilor se poate realiza și pe calea dreptului comun, iar
procedura insolvenței ar trebui permisă doar atunci când există
un titlu executoriu cu privire la creanță. Mai arată că
reglementarea privind termenul de depunere a contestației
afectează dreptul la apărare, întrucât pierderea termenului de
contestație atrage după sine o serie de prejudicii debitorului. În
ceea ce privește dispozițiile art. 8 alin. (7) din Legea nr. 85/2006,
arată că este greșită condiționarea unei garanții și a unui
drept de apărare, manifestat pe calea excepției de
neconstituționalitate, de existența unei căi de atac exercitată în
prealabil de altcineva. Astfel, ădoar prima persoană care a
invocat excepția beneficiază de suspendarea de drept a cauzei,
iar următoarele sunt în situația unei eventuale suspendări
judecătorești, ceea ce creează un dezechilibru semnificativ între
acel prim terț invocant și următorii”.
Tribunalul București — Secția a VII-a comercială
consideră că excepția de neconstituționalitate nu este
întemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (7) și art. 33 alin. (2) teza întâi din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006,
dispoziții potrivit cărora:
— Art. 8 alin. (7): ăPrin derogare de la prevederile art. 29
alin. (5) din Legea nr. 47/1992 privind organizarea și funcționarea
Curții Constituționale, republicată, judecătorul-sindic va putea
să nu dispună suspendarea cauzei, în situația în care dispozițiile
a căror neconstituționalitate se invocă au făcut obiectul cel puțin
al unei decizii pronunțate de Curtea Constituțională.
Suspendarea va privi doar cererile care au legătură directă cu
reglementarea atacată.”;
— Art. 33 alin. (2) teza întâi: ăÎn termen de 10 zile de la
primirea copiei, debitorul trebuie fie să conteste, fie să
recunoască existența stării de insolvență [...]”
Autorul excepției consideră că aceste texte de lege sunt
contrare următoarelor texte din Constituție: art. 16 alin. (1)
referitor la egalitatea în drepturi, art. 21 alin. (3) privind dreptul
la un proces echitabil, art. 24 referitor la dreptul la apărare,
art. 45 privind libertatea economică și art. 124 alin. (2) referitor
la înfăptuirea justiției. De asemenea, consideră că se contravine
următoarelor prevederi internaționale: art. 6 paragraful 1 și
art. 14 din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil și interzicerea discriminării.
Examinând excepția de neconstituționalitate, Curtea
constată că, ulterior sesizării sale, prevederile art. 8 alin. (7) din
Legea nr. 85/2006 au fost abrogate prin art. IV din Legea
nr. 177/2010 pentru modificarea și completarea Legii nr. 47/1992
privind organizarea și funcționarea Curții Constituționale, a
Codului de procedură civilă și a Codului de procedură penală al
României, publicată în Monitorul Oficial al României, Partea I,
nr. 672 din 4 octombrie 2010.
Având în vedere dispozițiile art. 29 alin. (1) din Legea
nr. 47/1992, potrivit cărora instanța de contencios constituțional
nu se poate pronunța decât asupra dispozițiilor dintr-o lege în
vigoare, Curtea constată că excepția de neconstituționalitate a
dispozițiilor art. 8 alin. (7) din Legea nr. 85/2006 a devenit
inadmisibilă.
În ceea ce privește critica de neconstituționalitate a
dispozițiilor art. 33 alin. (2) din Legea nr. 85/2006, Curtea
constată că acestea au fost supuse controlului de
constituționalitate în mai multe rânduri, criticile fiind în mod
constant respinse ca neîntemeiate.
În cauza de față, însă, sunt invocate, în esență, aspecte ce
pun în discuție incapacitatea de formulare a apărărilor în
termenele prevăzute de lege, incapacitate cauzată fie de
necunoașterea normelor de drept, fie de alte împrejurări de fapt.
Or, necunoașterea legii nu poate fi invocată pentru a se
motiva neconstituționalitatea unui text de lege prin prisma
respectării dreptului la apărare. Astfel, art. 1 alin. (5) din
Constituție prevede în mod neechivoc că ăîn România,
respectarea Constituției, a supremației sale și a legilor este
obligatorie”.
Cât privește împrejurările obiective care pot împiedica
aflarea chemării în judecată, Curtea constată că acestea pot fi,
eventual, puse în discuție în fața instanței de judecată, în
vederea repunerii în termen, potrivit dispozițiilor art. 103 alin. (1)
din Codul de procedură civilă.

MONITORUL OFICIAL AL ROMÂNIEI, PARTEA I, Nr. 20/10.I.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 8 alin. (7) din Legea nr. 85/2006 privind
procedura insolvenței, excepție ridicată de Societatea Comercială ăCerra Vila Decorations” — S.R.L. din București în Dosarul
nr. 45.984/3/2008 al Tribunalului București — Secția a VII-a comercială.
2. Respinge ca neîntemeiată excepția de neconstituționalitate a dispozițiilor art. 33 alin. (2) teza întâi din Legea nr. 85/2006
privind procedura insolvenței, excepție ridicată de același autor, în același dosar al Tribunalului București — Secția a VII-a
comercială.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.436
din 4 noiembrie 2010

referitoare la excepția de neconstituționalitate a dispozițiilor art. 6 alin. 1 și 4,
art. 70 alin. 2, art. 172 alin. 1 și art. 224 alin. 1 și 3 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 6 alin. 1 și 4, art. 70 alin. 2, art. 172 alin. 1 și
art. 224 alin. 1 și 3 din Codul de procedură penală, excepție
ridicată de Ciprian Romi Vențer în Dosarul nr. 1.517/255/2009 al
Judecătoriei Marghita.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

prevederilor art. 6 alin. 1 și 4, art. 70 alin. 2, art. 172 alin. 1
și art. 224 alin. 1 și 3 din Codul de procedură penală,
excepție ridicată de Romi Ciprian Vențer.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 24 referitoare la Dreptul la
apărare și art. 53 referitoare la Restrângerea exercițiului unor
drepturi sau al unor libertăți, precum și ale art. 6 paragraful 1 și
paragraful 3 lit. c) și d) din Convenția pentru apărarea drepturilor
omului și a libertăților fundamentale referitoare la dreptul la un
proces echitabil, deoarece în faza actelor premergătoare
apărătorul făptuitorului nu are dreptul să asiste la niciunul dintre
actele care se efectuează până la începerea urmăririi penale,
fiind lipsit de o minimă garanție a dreptului la apărare.
Judecătoria Marghita opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 11 februarie 2010, pronunțată în Dosarul
nr. 1.517/255/2009, Judecătoria Marghita a sesizat Curtea
Constituțională cu excepția de neconstituționalitate a

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

10

MONITORUL OFICIAL AL ROMÂNIEI, PARTEA I, Nr. 20/10.I.2011

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. 1 și 4 cu denumirea marginală Garantarea
dreptului la apărare, art. 70 alin. 2 cu denumirea marginală
Întrebări și lămuriri prealabile, art. 172 alin. 1 cu denumirea
marginală Drepturile apărătorului și art. 224 alin. 1 și 3 cu
denumirea marginală Acte premergătoare, care au următorul
conținut:
— Art. 6 alin. 1 și 4: ăDreptul de apărare este garantat
învinuitului, inculpatului și celorlalte părți în tot cursul procesului
penal.[...]
Orice parte are dreptul să fie asistată de apărător în tot cursul
procesului penal.”;
— Art. 70 alin. 2: ăÎnvinuitului sau inculpatului i se aduc apoi
la cunoștință fapta care formează obiectul cauzei, încadrarea
juridică a acesteia, dreptul de a avea un apărător, precum și
dreptul de nu face nicio declarație, atrăgându-i-se totodată
atenția că ceea ce declară poate fi folosit împotriva sa. Dacă
învinuitul sau inculpatul dă o declarație, i se pune în vedere să
declare tot ce știe cu privire la fapta și la învinuirea ce i se aduce
în legătură cu aceasta.”;
— Art. 172 alin. 1: ăÎn cursul urmăririi penale, apărătorul
învinuitului sau inculpatului are dreptul să asiste la efectuarea
oricărui act de urmărire penală și poate formula cereri și depune
memorii. Lipsa apărătorului nu împiedică efectuarea actului de
urmărire penală, dacă există dovada că apărătorul a fost
încunoștințat de data și ora efectuării actului. Încunoștințarea se
face prin notificare telefonică, fax, internet sau prin alte
asemenea mijloace, încheindu-se în acest sens un procesverbal.”;
— Art. 224 alin. 1 și 3: ăÎn vederea începerii urmăririi penale,
organul de urmărire penală poate efectua acte
premergătoare.[...]
Procesul-verbal prin care se constată efectuarea unor acte
premergătoare poate constitui mijloc de probă.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 647 din 28 aprilie 2009, publicată

în Monitorul Oficial al României, Partea I, nr. 391 din 10 iunie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 6 alin. 1 și 4, art. 70
alin. 2, art. 171 alin. 1 și art. 224 alin. 1 și 3 din Codul de
procedură penală, statuând, între altele, că ăActele
premergătoare au o natură proprie, care nu poate fi identificată
sau subsumată naturii precise și bine determinate a altor
instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale”.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că ăgarantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. [... ] Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului penal, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal”. S-a mai reținut, de asemenea, că, deși, ăîn conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are
posibilitatea de a-l combate cu alt mijloc de probă”, atunci când
instanța ar înțelege să-i dea eficiență.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 6 alin. 1 și 4, art. 70 alin. 2, art. 172 alin. 1
și art. 224 alin. 1 și 3 din Codul de procedură penală, excepție ridicată de Ciprian Romi Vențer în Dosarul nr. 1.517/255/2009 al
Judecătoriei Marghita.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 20/10.I.2011

11

CURTEA CONSTITUȚIONALĂ

D E C I Z I A Nr. 1.441
din 4 noiembrie 2010

referitoare la excepția de neconstituționalitate a dispozițiilor art. 1 și art. 132 din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 1 și art. 132 din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Mircea Suciu în Dosarul nr. 41.289/212/
2009 al Judecătoriei Constanța — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2010, pronunțată în Dosarul
nr. 41.289/212/2009, Judecătoria Constanța — Secția penală
a sesizat Curtea Constituțională cu excepția de
neconstituționalitate a prevederilor art. 1 și art. 132 din
Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Mircea
Suciu.
În motivarea excepției de neconstituționalitate autorul
acesteia susține că dispozițiile art. 1 din Legea nr. 78/2000
contravin prevederilor constituționale ale art. 16 alin. (1)
referitoare la egalitatea cetățenilor în fața legii și ale art. 124
alin. (2) referitoare la unicitatea, imparțialitatea și egalitatea
justiției, deoarece incriminează persoane, și nu fapte. Astfel, în
condițiile în care, printr-o lege specială, o anumită categorie de
făptuitori/învinuiți/inculpați este reglementată separat de dreptul
comun, deși se încadrează în instituțiile de drept penal
substanțial definite de acestea, este evident că au fost
nesocotite dispozițiile constituționale invocate.
În ceea ce privește dispozițiile art. 132 din Legea nr. 78/2000,
autorul susține că acestea contravin prevederilor constituționale
ale art. 21 alin. (3) referitoare la accesul liber la justiție, ale
art. 23 alin. (12) referitoare la legalitatea pedepsei, precum și
ale art. 7 din Convenția pentru apărarea drepturilor omului și a
libertăților fundamentale referitoare la principiul legalității
incriminării, deoarece nu reglementează în mod complet,

independent și diferit derogatoriu față de legea de drept comun,
instituindu-se o extindere a legii prin analogie, ceea ce este
inadmisibil.
Judecătoria Constanța — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 și art. 132 din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, cu modificările și completările ulterioare, care au
următorul conținut:
— Art. 1: ă(1) Prezenta lege instituie măsuri de prevenire,
descoperire și sancționare a faptelor de corupție și se aplică
următoarelor persoane:
a) care exercită o funcție publică, indiferent de modul în care
au fost învestite, în cadrul autorităților publice sau instituțiilor
publice;
b) care îndeplinesc, permanent sau temporar, potrivit legii, o
funcție sau o însărcinare, în măsura în care participă la luarea
deciziilor sau le pot influența, în cadrul serviciilor publice, regiilor
autonome, societăților comerciale, companiilor naționale,
societăților naționale, unităților cooperatiste sau al altor agenți
economici;
c) care exercită atribuții de control, potrivit legii;
d) care acordă asistență specializată unităților prevăzute la
lit. a) și b), în măsura în care participă la luarea deciziilor sau le
pot influența;
e) care, indiferent de calitatea lor, realizează, controlează
sau acordă asistență specializată, în măsura în care participă la
luarea deciziilor sau le pot influența, cu privire la: operațiuni care
antrenează circulația de capital, operațiuni de bancă, de schimb
valutar sau de credit, operațiuni de plasament, în burse, în
asigurări, în plasament mutual ori privitor la conturile bancare și
cele asimilate acestora, tranzacții comerciale interne și
internaționale;

12

MONITORUL OFICIAL AL ROMÂNIEI, PARTEA I, Nr. 20/10.I.2011

f) care dețin o funcție de conducere într-un partid sau într-o
formațiune politică, într-un sindicat, într-o organizație patronală
ori într-o asociație fără scop lucrativ sau fundație;
g) alte persoane fizice decât cele prevăzute la lit. a)—f), în
condițiile prevăzute de lege.”;
— Art. 132: ăInfracțiunea de abuz în serviciu contra intereselor
publice, infracțiunea de abuz în serviciu contra intereselor
persoanelor și infracțiunea de abuz în serviciu prin îngrădirea
unor drepturi, dacă funcționarul public a obținut pentru sine sau
pentru altul un avantaj patrimonial sau nepatrimonial, se
pedepsește cu închisoare de la 3 la 15 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii, art. 124 alin. (2) referitoare la unicitatea,
imparțialitatea și egalitatea justiției, art. 21 alin. (3) referitoare la
accesul liber la justiție, art. 23 alin. (12) referitoare la legalitatea
pedepsei, precum și ale art. 7 din Convenția pentru apărarea
drepturilor omului și a libertăților fundamentale referitoare la
principiul legalității incriminării.
Examinând excepția de neconstituționalitate, Curtea
constată că reglementarea care formează obiectul excepției nu
constituie o incriminare prin analogie, așa cum greșit susține
autorul acesteia, ci o legiferare a răspunderii penale printr-o
normă juridică explicativă, care nu încalcă prevederile art. 23
alin. (12) din Legea fundamentală și ale art. 7 din Convenția
pentru apărarea drepturilor omului și a libertăților fundamentale.
De altfel, analogia, ca instituție juridică, se plasează în sfera
aplicării legii ca argument de interpretare, și nu în cea a
procesului legislativ. Folosirea acestei noțiuni pentru
caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional, și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede în mod expres că infracțiunile
nominalizate se pedepsesc cu închisoare de la 3 la 15 ani.
În plus, principiul legalității incriminării și cel al legalității
pedepsei impun prevederea atât a faptei, cât și a pedepsei. Din
această perspectivă, analizând textul art. 132 din Legea

nr. 78/2000, nu se poate ajunge la constatarea că legea nu ar
prevedea fapta sau pedeapsa. Dimpotrivă, potrivit textului legii,
infracțiunea de abuz în serviciu contra intereselor publice,
infracțiunea de abuz în serviciu contra intereselor persoanelor și
infracțiunea de abuz în serviciu prin îngrădirea unor drepturi, în
care este implicată o persoană dintre cele prevăzute la art. 1, se
pedepsește cu închisoare de la 3 la 15 ani. Așa fiind, dispozițiile
criticate conțin suficiente repere pentru a se putea considera că
acestea sunt ăprevizibile” și suficient de clare în definirea faptei
și a scopului ilicit al acesteia, în consecință, și sub acest aspect
excepția urmează a fi respinsă.
Totodată, previzibilitatea și predictibilitatea unei norme
presupun că destinatarul acesteia are reprezentarea unei astfel
de calități în virtutea căreia este obligat să-și modeleze conduita.
Prin urmare, faptul că prevederile legale criticate se aplică
tuturor persoanelor care exercită atribuții de control, potrivit legii,
are indubitabil un înțeles univoc, legiuitorul nefiind obligat, pentru
a consfinți caracterul constituțional, să procedeze la o
enumerare exhaustivă a acestora.
De asemenea, principiul constituțional al egalității nu are
semnificația uniformității, existând posibilitatea instituirii unor
reglementări juridice diferite pentru situații care sunt diferite, în
cazul în care aceasta se justifică în mod rațional și obiectiv. Or,
Legea nr. 78/2000 constituie o reglementare specială,
derogatorie de la dreptul comun, care instituie măsuri de
prevenire, descoperire și sancționare a faptelor de corupție și
se aplică unei categorii de persoane clar circumstanțiate de
legiuitor încă din primul articol al legii. Statutul juridic diferit al
acestor persoane, din perspectiva scopului urmărit de legiuitor
prin dispozițiile Legii nr. 78/2000, justifică stabilirea unui
tratament juridic diferit, cum este și incriminarea mai severă a
infracțiunilor de abuz în serviciu contra intereselor publice,
infracțiunea de abuz în serviciu contra intereselor persoanelor și
infracțiunea de abuz în serviciu prin îngrădirea unor drepturi.
Așa fiind, și întrucât textul de lege criticat se aplică, fără privilegii
sau discriminări, în toate situațiile ce implică persoane dintre
cele arătate la art. 1 al legii, nu se poate susține încălcarea
principiului egalității în drepturi ori a principiului referitor la
unicitatea, imparțialitatea și egalitatea justiției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 și art. 132 din Legea nr. 78/2000 pentru
prevenirea, descoperirea și sancționarea faptelor de corupție, excepție ridicată de Mircea Suciu în Dosarul nr. 41.289/212/2009 al
Judecătoriei Constanța — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 20/10.I.2011

13

CURTEA CONSTITUȚIONALĂ

D E C I Z I A Nr. 1.443
din 4 noiembrie 2010

referitoare la excepția de neconstituționalitate a dispozițiilor art. 12 lit. a) din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 12 lit. a) din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Ionel Manțog și Ion Vulpe în Dosarul
nr. 423/95/2006 (nr. vechi 2.512/2006) al Tribunalului Sibiu —
Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 31 martie 2010, pronunțată în Dosarul
nr. 423/95/2006 (nr. vechi 2.512/2006), Tribunalul Sibiu —
Secția penală a sesizat Curtea Constituțională cu excepția
de neconstituționalitate a prevederilor art. 12 lit. a) din
Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Ionel
Manțog și Ion Vulpe.
În motivarea excepției de neconstituționalitate autorii
acesteia susțin că dispozițiile legale criticate contravin
prevederilor constituționale ale art. 16 alin. (1) și (3) referitoare
la egalitatea cetățenilor în fața legii, art. 31 referitoare la Dreptul
la informație, ale art. 41 referitoare la Munca și protecția socială
a muncii și ale art. 45 referitoare la Libertatea economică,
deoarece se realizează o discriminare între cetățenii care
utilizează informațiile publice în încheierea de tranzacții
financiare, dar care nu îndeplinesc funcții, atribuții sau
însărcinări în legătură cu manipularea unor asemenea informații
și cetățenii care ocupă o funcție sau o atribuție care permite
luarea la cunoștință a unor informații publice dar cărora le este
interzisă încheierea oricăror tranzacții în legătură cu aceste
informații, sub sancțiunea aplicării unei pedepse penale.
Totodată, interdicția de a încheia acte juridice având la bază
astfel de informații limitează accesul persoanelor în cauză la
funcții de demnitate publică.
De asemenea, în pofida faptului că accesul la informații de
interes public nu poate fi îngrădit, textul incriminează fapta
valorificării cu ocazia încheierii unor acte juridice a informațiilor
dobândite în virtutea funcției.

Totodată, în contextul în care o persoană dorește să ocupe
o anumită funcție corespunzătoare pregătirii sale, existența
riscului ca utilizarea informațiilor publice dobândite în exercițiul
funcției să atragă răspunderea penală a acelei persoană atrage
după sine, în mod firesc, îngrădirea dreptului de a alege o
meserie sau profesie.
În sfârșit, textul criticat limitează exercițiul unui drept
patrimonial prin aceea că interzice, sub sancțiunea pedepsei
penale, încheierea oricăror tranzacții financiare, afectând, în
considerarea funcției sau a însărcinării, liberul acces la o
activitate economică.
Tribunalul Sibiu — Secția penală opinează că excepția de
neconstituționalitate este neîntemeiată, sens în care face
trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 lit. a) din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
cu modificările și completările ulterioare, care au următorul
conținut:
— Art.12 lit. a): ăSunt pedepsite cu închisoarea de la 1 la 5 ani
următoarele fapte, dacă sunt săvârșite în scopul obținerii pentru
sine sau pentru altul de bani, bunuri ori alte foloase necuvenite:
a) efectuarea de operațiuni financiare, ca acte de comerț,
incompatibile cu funcția, atribuția sau însărcinarea pe care o
îndeplinește o persoană ori încheierea de tranzacții financiare,
utilizând informațiile obținute în virtutea funcției, atribuției sau
însărcinării sale;”.
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 alin. (1) și (3) referitoare la egalitatea
cetățenilor în fața legii, art. 31 referitoare la Dreptul la informație,
ale art. 41 referitoare la Munca și protecția socială a muncii și ale
art. 45 referitoare la Libertatea economică.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 454 din 28 octombrie 2004,
publicată în Monitorul Oficial al României, Partea I, nr. 29 din
10 ianuarie 2005, Curtea a statuat că ănu poate fi primită critica

14

MONITORUL OFICIAL AL ROMÂNIEI, PARTEA I, Nr. 20/10.I.2011

privind încălcarea principiului libertății economice consacrate de
art. 45 din Constituție, deoarece dispozițiile legale atacate pe
calea excepției de neconstituționalitate au ca finalitate, între
altele, tocmai asigurarea respectării principiilor economiei de
piață și a libertății economice, prin prohibirea efectuării de
operațiuni financiare, ca acte de comerț, de către persoane care,
în virtutea funcțiilor pe care le dețin, au acces la pârghii
economice și la informații de natură să le confere avantaje față
de ceilalți participanți la circuitul economic.
Este nefondată și susținerea în sensul că prin dispozițiile
legale atacate se încalcă principiul egalității în drepturi prevăzut
de art. 16 din Constituție, dat fiind că persoanele care se pot
încadra în categoria subiectului activ al infracțiunii prevăzute de

art. 12 lit. a) din Legea nr. 78/2000 sunt circumstanțiate, prin
textul legii, de condiții diferite de cele în care se află ceilalți
comercianți, și anume îndeplinesc funcții incompatibile, prin
natura lor, cu actele de comerț.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
În legătură cu susținerile autorilor excepției referitoare la
încălcarea dispozițiilor constituționale privind Dreptul la
informație și Munca și protecția socială a muncii, Curtea
constată că niciunul dintre textele invocate nu este incident în
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 12 lit. a) din Legea nr. 78/2000 pentru
prevenirea, descoperirea și sancționarea faptelor de corupție, excepție ridicată de Ionel Manțog și Ion Vulpe în Dosarul
nr. 423/95/2006 (nr. vechi 2.512/2006) al Tribunalului Sibiu — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.447
din 4 noiembrie 2010

referitoare la excepția de neconstituționalitate a prevederilor art. 14 alin. (8) din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 14 alin. (8) din Legea nr. 85/2006 privind
procedura insolvenței, excepție ridicată de Banca Transilvania
S.A. — Sucursala Brăila în Dosarul nr. 155/44/2010 al Curții de
Apel Galați — Secția comercială, maritimă și fluvială.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 26 martie 2010, pronunțată în Dosarul
nr. 155/44/2010, Curtea de Apel Galați — Secția comercială,
maritimă și fluvială a sesizat Curtea Constituțională cu
excepția de neconstituționalitate a prevederilor art. 14
alin. (8) din Legea nr. 85/2006 privind procedura insolvenței.
Excepția a fost ridicată de contestatoarea Banca Transilvania
S.A. — Sucursala Brăila într-o cauză având ca obiect
soluționarea contestației în anulare a Deciziei nr. 686 din
14 decembrie 2009, pronunțată de Curtea de Apel Galați,
decizie prin care s-a respins recursul declarat împotriva unei
sentințe a Tribunalului Galați — Judecătorul-sindic, de
respingere ca tardiv introdusă a contestației formulate în baza
art. 14 alin. (8) din Legea nr. 85/2006.

MONITORUL OFICIAL AL ROMÂNIEI, PARTEA I, Nr. 20/10.I.2011
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor constituționale ale art. 21 privind accesul
liber la justiție, precum și dispozițiilor art. 6 paragraful 1 din
Convenția pentru apărarea drepturilor omului și a libertăților
fundamentale, deoarece instituie posibilitatea ca, prin manopere
nelegale, să se blocheze accesul la justiție al uneia dintre părțile
care contestă legalitatea unei hotărâri a adunării creditorilor. În
acest sens, arată că a depus o contestație împotriva hotărârii
adunării creditorilor, în termen de 5 zile de la data la care a luat
cunoștință de conținutul acesteia, și anume data depunerii de
către administratorul judiciar a procesului-verbal al adunării
creditorilor la dosarul instanței, acest proces-verbal nefiindu-i
comunicat. Potrivit textului de lege criticat, ar fi trebuit să o
depună în 5 zile de la data adunării creditorilor.
Prin urmare, creditorii care au lipsit motivat de la adunarea
creditorilor pierd dreptul de a formula contestație, din cauza
faptei culpabile a administratorului/lichidatorului judiciar ăcăruia
i se acordă posibilitatea de a ocoli respectarea legalității și de
a-și acoperi propriile nereguli”. În acest context, dreptul concret
și efectiv de a ataca o hotărâre a adunării creditorilor pe motiv
de nelegalitate este transformat într-un drept teoretic și iluzoriu,
din pricina exclusivă a altei părți, ceea ce reprezintă o
restrângere a accesului liber la justiție și a dreptului la apărare,
fiind nejustificată și fiind în afara cazurilor expres și limitativ
prevăzute de art. 53 din Constituție.
Curtea de Apel Galați — Secția comercială, maritimă și
fluvială consideră că excepția de neconstituționalitate este
neîntemeiată, deoarece instituirea unui termen pentru
contestarea de către creditori a hotărârii adunării creditorilor nu
înseamnă negarea accesului lor la justiție, ci, dimpotrivă, este o
garanție a respectării drepturilor lor concordante în cadrul unei
proceduri ce se dorește, în viziunea legiuitorului, a fi una
transparentă, echidistantă și, mai ales, urgentă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale. În acest sens, arată că acestea nu
contravin principiului liberului acces la justiție și nici dreptului la
un proces echitabil, deoarece exercitarea unui drept de către
titularul său nu poate avea loc decât într-un anumit cadru,
prevăzut de legiuitor, cu respectarea anumitor exigențe, între
care și stabilirea unor termene, după a căror expirare
valorificarea respectivului drept nu mai este posibilă. În plus,
scopul Legii nr. 85/2006 este instituirea unei proceduri colective
pentru acoperirea cu celeritate a pasivului debitorului aflat în
insolvență.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art.146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 alin. (8) din Legea nr. 85/2006 privind
procedura insolvenței, publicată în Monitorul Oficial al României,

15

Partea I, nr. 359 din 21 aprilie 2006, dispoziții introduse prin
Ordonanța de urgență a Guvernului nr. 173/2008 pentru
modificarea și completarea Legii nr. 85/2006 privind procedura
insolvenței, ordonanță publicată în Monitorul Oficial al României,
Partea I, nr. 792 din 26 noiembrie 2008.
Textul de lege criticat are următorul conținut: ăCererea
prevăzută la alin. (7) va fi depusă la dosarul cauzei în termen de
5 zile de la data adunării creditorilor și va fi soluționată în camera
de consiliu, cu citarea celui care a introdus cererea, a
administratorului judiciar sau, după caz, a lichidatorului și a
creditorilor. În cazul în care a fost constituit comitetul creditorilor,
va fi citat și președintele acestuia.”
Alin. (7), la care face referire textul de lege criticat, are
următorul cuprins: ăHotărârea adunării creditorilor poate fi
desființată de judecătorul-sindic pentru nelegalitate, la cererea
creditorilor care au votat împotriva luării hotărârii respective și au
făcut să se consemneze aceasta în procesul-verbal al adunării,
precum și la cererea creditorilor îndreptățiți să participe la
procedura insolvenței, care au lipsit motivat de la ședința
adunării creditorilor.”
Autorul excepției consideră că dispozițiile de lege menționate
încalcă dispozițiile constituționale ale art. 21 privind accesul liber
la justiție și ale art. 53 privind restrângerea exercițiului unor
drepturi sau al unor libertăți, precum și dispozițiile art. 6
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil.
Examinând excepția de neconstituționalitate, Curtea
constată că dispozițiile de lege nu fac altceva decât să răspundă
caracterului specific al procedurii insolvenței, care presupune
aplicarea principiului celerității în vederea reîntregirii activului
debitorului și satisfacerii creanțelor creditorilor.
Potrivit art. 126 alin. (2) din Constituție, legiuitorul are
competența exclusivă de a stabili normele privind procedura de
judecată, putând institui prevederi speciale în vederea
reglementării unor situații deosebite. În același sens este și
jurisprudența constantă a Curții Constituționale, care, prin
Decizia nr. 1.137 din 4 decembrie 2007, publicată în Monitorul
Oficial al României, Partea I, nr. 31 din 15 ianuarie 2008, a
statuat că instituirea unor proceduri speciale, ținând cont de
specificul procedurii insolvenței, nu poate fi privită ca aducând
atingere dreptului la apărare sau dreptului la un proces echitabil.
Este indubitabil faptul că, astfel cum rezultă și din
jurisprudența constantă a Curții Europene a Drepturilor Omului,
Convenția pentru apărarea drepturilor omului și a libertăților
fundamentale protejează drepturi concrete și efective, nu
teoretice sau iluzorii (a se vedea Hotărârea din 13 mai 1980 din
Cauza Artico împotriva Italiei, precum și jurisprudența mai
recentă a Curții de la Strasbourg, de exemplu, Hotărârea din
2 septembrie 2010 din Cauza Mincheva împotriva Bulgariei).
Curtea constată însă că în cazul de față nu este vorba
despre o îngrădire a accesului liber la justiție, care ar rezulta din
dispozițiile de lege criticate, ci blocarea accesului efectiv la
justiție ar fi consecința nerespectării prevederilor legale de către
administratorul judiciar care nu a depus la dosar — așa cum
susține autorul excepției de neconstituționalitate — procesulverbal al adunării generale, astfel încât acest act să poată fi
cunoscut de către creditorii care au lipsit motivat de la ședința
acestei adunări și, în consecință, să poată fi contestat în 5 zile
de la data adunării, așa cum prevede textul de lege criticat.
Potrivit art. 14 alin. (6) teza a doua din Legea nr. 85/2006,
ăProcesul-verbal va fi depus, prin grija administratorului
judiciar/lichidatorului, la dosarul cauzei, în termen de două zile
lucrătoare de la data adunării creditorilor.” Or, examinarea
legalității procedurii și a actelor administratorului judiciar sau
lichidatorului se face de către judecătorul-sindic, care, în
conformitate cu prevederile Legii nr. 85/2006, veghează la
respectarea legalității procedurii. Astfel, potrivit art. 11 alin. (2)

16

MONITORUL OFICIAL AL ROMÂNIEI, PARTEA I, Nr. 20/10.I.2011

din acest act normativ, atribuțiile judecătorului-sindic sunt
limitate la controlul judecătoresc al activității administratorului
judiciar și/sau al lichidatorului, iar pentru motive temeinice
judecătorul-sindic poate înlocui, prin încheiere, administratorul
judiciar sau lichidatorul.
Prin urmare, Curtea constată că prevederile de lege criticate
nu contravin dispozițiilor constituționale ale art. 21 privind
accesul liber la justiție și nici celor ale art. 6 paragraful 1 din

Convenția pentru apărarea drepturilor omului și a libertăților
fundamentale.
Referitor la dispozițiile art. 53 din Legea fundamentală,
Curtea observă că nu ne aflăm în ipoteza restrângerii exercițiului
vreunui drept sau al vreunei libertăți prin dispozițiile de lege
criticate și, prin urmare, această normă constituțională nu este
aplicabilă în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 14 alin. (8) din Legea nr. 85/2006 privind
procedura insolvenței, excepție ridicată de Banca Transilvania S.A. — Sucursala Brăila în Dosarul nr. 155/44/2010 al Curții de Apel
Galați — Secția comercială, maritimă și fluvială.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 20/10.I.2011 conține 16 pagini.

Prețul: 3,20 lei

&JUYDGY|449046]
ISSN 1453—4495

