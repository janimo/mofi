Anul 179 (XXIII) — Nr. 393

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 iunie 2011

SUMAR

Nr.

Pagina

— Hotărâre pentru modificarea Hotărârii Parlamentului
României nr. 31/2009 privind constituirea Comisiei
comune speciale a Camerei Deputaților și Senatului
pentru elaborarea pachetului de legi privind
securitatea națională ..................................................

2

DECRETE
520.

— Decret pentru numirea unui membru al
Guvernului ..................................................................

2

DECIZII ALE CURȚII CONSTITUȚIONALE
Decizia nr. 412 din 7 aprilie 2011 referitoare la excepția de
neconstituționalitate a dispozițiilor art. 262, art. 264 și
art. 275—278 din Codul de procedură penală ..........

3–4

Decizia nr. 467 din 12 aprilie 2011 referitoare la excepția de
neconstituționalitate a dispozițiilor art. 184 alin. 3 din
Codul penal ................................................................

4–5

Decizia nr. 468 din 12 aprilie 2011 referitoare la excepția de
neconstituționalitate a dispozițiilor art. 147 alin. 2 și
art. 2151 din Codul penal............................................

6–7

Decizia nr. 475 din 12 aprilie 2011 referitoare la excepția de
neconstituționalitate a dispozițiilor art. 184 alin. 2, 4 și
5 din Codul penal ......................................................

7–8

Decizia nr. 517 din 19 aprilie 2011 referitoare la excepția de
neconstituționalitate a dispozițiilor art. 172 alin. 1 și
art. 224 alin. 3 din Codul de procedură penală ..........

9–10

Decizia nr. 528 din 19 aprilie 2011 referitoare la excepția de
neconstituționalitate a dispozițiilor art. 863 alin. 1 lit. a)
și art. 864 alin. 2 din Codul penal ..............................

10–11

Pagina

Decizia nr. 532 din 19 aprilie 2011 referitoare la excepția de
neconstituționalitate a dispozițiilor art. 911 alin. 1 și 2 și
art. 912 alin. 2 și 3 din Codul de procedură penală ....

HOTĂRÂRI ALE PARLAMENTULUI ROMÂNIEI
3.

Nr.

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
346. — Ordin al ministrului transporturilor și infrastructurii
pentru publicarea acceptării amendamentelor din 2011
la anexele Acordului european referitor la transportul
rutier internațional al mărfurilor periculoase (A.D.R.),
încheiat la Geneva la 30 septembrie 1957 ................

13

4.345. — Ordin al ministrului educației, cercetării, tineretului
și sportului privind modificarea Ordinului ministrului
educației, cercetării, tineretului și sportului
nr. 4.799/2010 privind organizarea și desfășurarea
examenului de bacalaureat — 2011 ..........................

14

ACTE ALE COMISIEI DE SUPRAVEGHERE
A ASIGURĂRILOR
382. — Decizie privind autorizarea funcționării ca broker de
asigurare a Societății Comerciale ARTMA BROKER
DE ASIGURARE — S.R.L. ........................................

15

383. — Decizie privind sancționarea Societății Comerciale
CLAR BROKER DE ASIGURARE — S.R.L. cu
interzicerea temporară a exercitării activității ............

15–16

2

MONITORUL OFICIAL AL ROMÂNIEI, PARTEA I, Nr. 393/3.VI.2011

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea Hotărârii Parlamentului României nr. 31/2009 privind constituirea
Comisiei comune speciale a Camerei Deputaților și Senatului pentru elaborarea pachetului de legi
privind securitatea națională
În temeiul prevederilor art. 64 alin. (4) din Constituția României, republicată,
Parlamentul României adoptă prezenta hotărâre.
Articol unic. — Hotărârea Parlamentului României
nr. 31/2009 privind constituirea Comisiei comune speciale a
Camerei Deputaților și Senatului pentru elaborarea pachetului
de legi privind securitatea națională, publicată în Monitorul
Oficial al României, Partea I, nr. 459 din 2 iulie 2009, cu
modificările ulterioare, se modifică după cum urmează:

1. Articolul 4 va avea următorul cuprins:
ăArt. 4. — Comisia va elabora pachetul de legi privind
securitatea națională în termen de 36 de luni de la publicarea
prezentei hotărâri.”
2. În anexă, la punctul 10, domnul senator Ilie Sârbu,
aparținând Grupului parlamentar al PSD, este desemnat în
calitatea de membru în locul domnului senator Cătălin
Voicu.

Această hotărâre a fost adoptată de Camera Deputaților și de Senat în ședința comună din 31 mai 2011, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN
București, 31 mai 2011.
Nr. 3.

MIRCEA-DAN GEOANĂ

DECRETE
PREȘEDINTELE ROMÂNIEI

DECRET
pentru numirea unui membru al Guvernului
În temeiul prevederilor art. 85 alin. (2) și ale art. 100 alin. (1) din Constituția
României, republicată, precum și ale art. 10 din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare,
având în vedere propunerea primului-ministru,
Președintele României d e c r e t e a z ă:
Art. 1. — Se numește în funcția de membru al Guvernului domnul Laurențiu
Sebastian Lăzăroiu, ministru al muncii, familiei și protecției sociale.
Art. 2. — Pe data prezentului decret încetează efectele Decretului
nr. 447/2011 pentru desemnarea unui membru al Guvernului ca ministru interimar,
publicat în Monitorul Oficial al României, Partea I, nr. 282 din 21 aprilie 2011.
PREȘEDINTELE ROMÂNIEI

TRAIAN BĂSESCU
București, 3 iunie 2011.
Nr. 520.

MONITORUL OFICIAL AL ROMÂNIEI, PARTEA I, Nr. 393/3.VI.2011

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 412
din 7 aprilie 2011

referitoare la excepția de neconstituționalitate a dispozițiilor art. 262, art. 264 și art. 275—278
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 262, 264 și 275—278 din Codul de procedură
penală, excepție ridicată de Marian Ifrim și Mitică Ifrim în Dosarul
nr. 1.730/91/2008 al Curții de Apel Galați — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2010, pronunțată în Dosarul
nr. 1.730/91/2008, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 262, 264 și 275—278
din Codul de procedură penală, excepție ridicată de Marian
Ifrim și Mitică Ifrim.
În motivarea excepției de neconstituționalitate se susține,
în esență, că prevederile art. 275—278 din Codul de procedură
penală sunt neconstituționale deoarece limitează dreptul de
acces la justiție al învinuitului sau inculpatului împotriva actelor
sau măsurilor luate de către procuror. Împotriva actelor și
măsurilor procurorului învinuitul sau inculpatul nu poate face
plângere în fața niciunei instanțe, ci doar în fața
prim-procurorului parchetului, a procurorului general, a
procurorului șef de secție sau a procurorului ierarhic superior.
Se arată în acest sens că reglementarea legală este deficitară,
deoarece în cazul unor acte ale procurorului, respectiv al
soluțiilor de neîncepere a urmăririi penale, de scoatere de sub
urmărire penală, de clasare sau de încetare a procesului penal,
partea interesată are deschisă calea la instanță, în condițiile
art. 2781 din Codul de procedură penală. În cazul altor acte ale
procurorului, cum este situația celor în speță, de nesoluționare
a cererilor inculpaților de administrare de probatorii în cursul
urmăririi penale, aceștia nu au o cale de a se plânge instanței pe
parcursul urmăririi penale, ci doar de a se plânge instanței după
trimiterea lor în judecată prin rechizitoriu, ceea ce este tardiv

pentru dreptul lor la apărare în condiții de egalitate cu parchetul.
Dreptul la apărare, conjugat cu dreptul de acces la o instanță,
presupune ca pe parcursul urmăririi penale inculpații să se poată
adresa unei instanțe împotriva abuzurilor organelor de urmărire
penală, concretizate, în speță, în neadministrarea de probatorii
în apărare. Cât privește art. 262 și 264 din Codul de procedură
penală, se susține că încalcă dreptul la apărare și dreptul la un
proces echitabil, deoarece permit emiterea rechizitoriului chiar și
când plângerea împotriva actelor procurorului conform
art. 275—278 din Codul de procedură penală nu a fost soluționată.
Curtea de Apel Galați — Secția penală consideră că
excepția de neconstituționalitate este neîntemeiată. Apreciază
că inculpații nu invocă o neconcordanță a prevederilor legale
criticate cu Constituția, ci o completare a Codului de procedură
penală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 262 cu denumirea marginală Rezolvarea
cauzelor, art. 264 — Actul de sesizare a instanței, art. 275 —
Dreptul de a face plângere, art. 276 — Obligația de înaintare a
plângerii, art. 277 — Termenul de rezolvare și ale art. 278 —
Plângerea contra actelor procurorului, toate din Codul de
procedură penală.
În motivarea excepției se invocă dispozițiile art. 21 și 24 din
Constituție, referitoare la accesul liber la justiție și dreptul la
apărare, cu raportare la art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil.
Examinând excepția de neconstituționalitate astfel cum a fost
formulată, Curtea constată că asupra prevederilor art. 278 din
Codul de procedură penală s-a mai pronunțat prin Decizia
nr. 540 din 7 decembrie 2004, publicată în Monitorul Oficial al
României, Partea I, nr. 15 din 5 ianuarie 2005, și prin Decizia
nr. 301 din 9 iunie 2005, publicată în Monitorul Oficial al
României, Partea I, nr. 689 din 1 august 2005, în sensul
respingerii acesteia. Cu acel prilej Curtea a observat că nu pot
fi reținute susținerile privind contrarietatea dispozițiilor art. 278

4

MONITORUL OFICIAL AL ROMÂNIEI, PARTEA I, Nr. 393/3.VI.2011

din Codul de procedură penală cu cele ale Legii fundamentale
și ale art. 6 din Convenția pentru apărarea drepturilor omului și
a libertăților fundamentale, pe motiv că acestea nu
reglementează posibilitatea persoanei interesate de a ataca în
fața instanței măsura luată ori actul efectuat de procuror ori în
baza dispozițiilor acestuia, altul decât soluția de netrimitere în
judecată. Sub acest aspect, se observă că autorul excepției
solicită în realitate completarea prevederilor de lege criticate, în
sensul de a se permite atacarea la instanțele judecătorești nu
doar a rezoluțiilor și ordonanțelor procurorului de netrimitere în
judecată, ci și a ăactelor de începere a urmăririi penale, de
redeschidere a urmăririi penale ori de punere în mișcare a
acțiunii penale”, ceea ce este contrar atât dispozițiilor art. 2
alin. (3) din Legea nr. 47/1992, în conformitate cu care, în
exercitarea controlului, ăCurtea Constituțională se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”, cât și prevederilor constituționale cuprinse în art. 61
alin. (1), potrivit cărora ăParlamentul este organul reprezentativ
suprem al poporului român și unica autoritate legiuitoare a țării”.

Deoarece până în prezent nu au intervenit elemente noi, care
să determine schimbarea jurisprudenței Curții Constituționale,
considerentele deciziilor mai sus amintite își mențin valabilitatea,
inclusiv în ceea ce privește dispozițiile art. 275—277 din Codul
de procedură penală, în raport cu care nu au fost formulate critici
distincte.
Cât privește prevederile art. 262 și 264 din Codul de
procedură penală, Curtea constată că acestea nu aduc atingere
dreptului la apărare, întrucât, în măsura în care partea interesată
consideră că procurorul a pronunțat în mod discreționar una
dintre soluțiile menționate în textul legal criticat, aceasta are
posibilitatea, în cazul emiterii rechizitoriului, de a arăta
judecătorului în ce constă nelegalitatea comisă, precum și, în
cazul dispunerii unei soluții de scoatere de sub urmărire penală
sau de încetare a urmăririi penale, pe aceea de a formula,
potrivit art. 278 și 2781 din Codul de procedură penală, plângere
contra actelor procurorului la procurorul ierarhic superior ori la
instanța de judecată, după caz. De altfel și cu privire la aceste
texte de lege autorul solicită în realitate o completare, ceea ce,
pentru considerentele menționate, excedează competenței
Curții Constituționale.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 262, art. 264 și art. 275—278 din Codul de
procedură penală, excepție ridicată de Marian Ifrim și Mitică Ifrim în Dosarul nr. 1.730/91/2008 al Curții de Apel Galați — Secția
penală.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 467
din 12 aprilie 2011

referitoare la excepția de neconstituționalitate a dispozițiilor art. 184 alin. 3 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 184 alin. 3 din Codul penal, excepție ridicată

de Teofil Ionica Mitrea în Dosarul nr. 5.632/296/2007 al
Tribunalului Satu Mare — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece textul legal criticat nu are legătură cu
soluționarea cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2010, pronunțată în Dosarul
nr. 5.632/296/2007, Tribunalul Satu Mare — Secția penală a
sesizat Curtea Constituțională cu excepția de

MONITORUL OFICIAL AL ROMÂNIEI, PARTEA I, Nr. 393/3.VI.2011
neconstituționalitate a prevederilor art. 184 alin. 3 din Codul
penal, excepție ridicată de Teofil Ionica Mitrea în dosarul de mai
sus având ca obiect soluționarea unei cauze penale aflate în
apel, cauză în care inculpatul este cercetat pentru săvârșirea
infracțiunii de vătămare corporală din culpă, prevăzută și
pedepsită de art. 184 alin. 2 și 4 din Codul penal.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 20 referitoare la Tratatele
internaționale privind drepturile omului și ale art. 23 alin. (12)
referitoare la principiul legalității pedepsei, precum și ale art. 7 —
Nicio pedeapsă fără lege din Convenția pentru apărarea
drepturilor omului și a libertăților fundamentale, deoarece nu
sunt redactate cu suficientă claritate pentru ca o persoană cu
experiență juridică să poată estima când există și când nu există
o profesie sau meserie determinată expres care să atragă o
anumită agravare a încadrării juridice și, de aici, o anumită
majorare a pedepsei aplicate.
Tribunalul Satu Mare — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 184 alin. 3 — Vătămarea corporală din culpă din
Codul penal, care au următorul conținut:
ăCând săvârșirea faptei prevăzute în alin. 1 este urmarea
nerespectării dispozițiilor legale sau a măsurilor de prevedere
pentru exercițiul unei profesii sau meserii, ori pentru îndeplinirea

5

unei anume activități, pedeapsa este închisoarea de la 3 luni la
2 ani sau amenda.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 20 referitoare la Tratatele internaționale
privind drepturile omului și ale art. 23 alin. (12) referitoare la
principiul legalității pedepsei, precum și ale art. 7 — Nicio
pedeapsă fără lege din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată următoarele:
Din analiza lucrărilor existente la dosar, rezultă că în cauză
autorul excepției a fost trimis în judecată pentru săvârșirea
infracțiunii de vătămare corporală din culpă, prevăzută și
pedepsită de art. 184 alin. 2 și 4 din Codul penal, constând în
aceea că a provocat un accident rutier datorită nerespectării
dispozițiilor legale și a măsurilor necesare la îndeplinirea
activităților de participare la traficul rutier, neadaptând viteza de
deplasare la condițiile de drum. Ca urmare a evenimentului
rutier s-au produs părții vătămate pagube materiale și leziuni
corporale pentru care sunt necesare un număr de 130—140 de
zile de îngrijiri medicale.
Aceeași stare de fapt a rezultat și din cercetarea
judecătorească, fiind reținută ca atare prin Sentința penală
nr. 502 din 30 aprilie 2009.
Obiectul excepției de neconstituționalitate invocate în cauză
îl constituie dispozițiile art. 184 alin. 3 din Codul penal la care fac
trimitere dispozițiile art. 184 alin. 4 reținute în cauză. Însă
alineatul criticat are în vedere două teze, și anume: atunci când
fapta este urmarea nerespectării dispozițiilor legale ori atunci
când fapta este urmarea nerespectării măsurilor de prevedere
pentru exercițiul unei profesii sau meserii.
Or, ținând seama de împrejurarea că în cauza dedusă
judecății fapta este consecința nerespectării dispozițiilor legale,
excepția invocată de autor referitoare la textul ce incriminează
nerespectarea măsurilor de prevedere pentru exercițiul unei
profesii sau meserii nu are legătură cu soluționarea litigiului.
Prin urmare, prezenta excepție urmează a fi respinsă ca
inadmisibilă, întrucât, potrivit art. 29 alin. (1) din Legea
nr. 47/1992 privind organizarea și funcționarea Curții
Constituționale, aceasta decide asupra excepțiilor ridicate în fața
instanțelor judecătorești privind neconstituționalitatea unei
dispoziții legale ăcare are legătură cu soluționarea cauzei”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 184 alin. 3 din Codul penal, excepție ridicată
de Teofil Ionica Mitrea în Dosarul nr. 5.632/296/2007 al Tribunalului Satu Mare — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

6

MONITORUL OFICIAL AL ROMÂNIEI, PARTEA I, Nr. 393/3.VI.2011
CURTEA CONSTITUȚIONALĂ

D E C I Z I A Nr. 468
din 12 aprilie 2011

referitoare la excepția de neconstituționalitate a dispozițiilor art. 147 alin. 2 și art. 2151
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 147 alin. 2 și art. 2151 din Codul penal,
excepție ridicată de Carmen Mariana Bălan în Dosarul
nr. 1.336/189/2008 al Tribunalului Vaslui — Secția penală.
La apelul nominal se prezintă personal autorul excepției și
se constată lipsa celorlalte părți, față de care procedura de citare
a fost legal îndeplinită.
Cauza fiind în stare de judecată, președintele acordă
cuvântul autorului excepției, care arată că nu este de acord cu
incriminarea infracțiunii de delapidare, contestând totodată fapta
reținută în actul de inculpare.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul
nr. 1.336/189/2008, Tribunalul Vaslui — Secția penală a
sesizat Curtea Constituțională cu excepția de
neconstituționalitate a prevederilor art. 147 alin. 2 și
art. 2151 din Codul penal, excepție ridicată de Carmen Mariana
Bălan în dosarul de mai sus având ca obiect soluționarea unui
apel în materie penală, dosar în care inculpații sunt cercetați,
printre altele, și pentru săvârșirea infracțiunii de delapidare.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 44 alin. (1) privind garantarea
în condițiile legii a dreptului de proprietate, art. 53 referitoare la
Restrângerea exercițiului unor drepturi sau al unor libertăți și ale
art. 136 cu denumirea marginală Proprietatea, deoarece se
definește în sens larg noțiunea de funcționar, fapt ce face
posibilă tragerea la răspundere penală a administratorului unei
societăți comerciale care este și acționar al acesteia, adică
proprietar al bunurilor societății comerciale respective. Într-o altă
perspectivă, atâta vreme cât legiuitorul nu a circumstanțiat
subiectul pasiv al infracțiunii în funcție de tipul de proprietate
(publică sau privată), apare cel puțin bizar ca un proprietar, care
este și administratorul societății, să fie pedepsit pentru că a
dispus, în varianta incriminată, de bunuri, bani sau valori. Așa
fiind, subiectul activ al faptei penale, deși proprietar, nu poate
uza de atributul dispoziției specific oricărui tip de proprietate.

Tribunalul Vaslui — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 147 alin. 2 — Funcționar public și funcționar și
art. 2151 — Delapidarea, ambele din Codul penal, care au
următorul conținut:
— Art. 147 alin. 2: ăPrin «funcționar» se înțelege persoana
menționată în alin. 1, precum și orice salariat care exercită o
însărcinare în serviciul unei alte persoane juridice decât cele
prevăzute în acel alineat.”;
— Art. 2151: ăÎnsușirea, folosirea sau traficarea, de către un
funcționar, în interesul său ori pentru altul, de bani, valori sau
alte bunuri pe care le gestionează sau le administrează, se
pedepsesc cu închisoare de la unu la 15 ani.
În cazul în care delapidarea a avut consecințe deosebit de
grave, pedeapsa este închisoarea de la 10 la 20 de ani și
interzicerea unor drepturi.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 44 alin. (1) privind garantarea în condițiile
legii a dreptului de proprietate, art. 53 referitoare la
Restrângerea exercițiului unor drepturi sau al unor libertăți și ale
art. 136 cu denumirea marginală Proprietatea.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 707 din 19 octombrie 2006,
publicată în Monitorul Oficial al României, Partea I, nr. 970 din
5 decembrie 2006, Curtea Constituțională a respins ca
neîntemeiată excepția de neconstituționalitate a dispozițiilor
art. 2151 din Codul penal, statuând că ădreptul de proprietate
privată are nu numai o funcție menită să satisfacă interesele
personale, ci și o funcție socială, în virtutea căreia poate fi limitat
atât în conținut, cât și în modul de exercitare. În acest sens,
Constituția prevede în art. 44 alin. (1) că limitele și conținutul
dreptului de proprietate privată sunt stabilite de lege”.
Curtea Constituțională nu poate primi susținerea acestuia în
sensul că însușirea, folosirea sau traficarea de către
administratorul unei societăți comerciale de bani, bunuri ori

MONITORUL OFICIAL AL ROMÂNIEI, PARTEA I, Nr. 393/3.VI.2011
valori ale acesteia contravine dreptului de proprietate ocrotit și
garantat de Constituție, deoarece incriminarea delapidării
constituie unul dintre mijloacele de protecție juridică a
proprietății. Faptul că subiectul faptelor de însușire, folosire sau
traficare de bunuri din patrimoniul societății comerciale este
însuși administratorul acesteia, care are și calitatea de asociat,
nu este de natură să schimbe justificarea incriminării, în
condițiile în care societatea comercială este subiect de drept de
sine stătător, având personalitate juridică distinctă, iar
patrimoniul societății este separat de patrimoniul propriu al
asociaților și al administratorului.
De asemenea, prin Decizia nr. 1.197 din 30 septembrie 2010,
publicată în Monitorul Oficial al României, Partea I, nr. 732 din
3 noiembrie 2010, Curtea Constituțională a respins ca
neîntemeiată excepția de neconstituționalitate a dispozițiilor
art. 147 alin. 2 din Codul penal, statuând că acestea ănu aduc
atingere niciunei dispoziții și niciunui principiu din Constituție, ci

7

se întemeiază pe acestea”. Dacă, potrivit prevederilor art. 73
alin. (3) lit. j) din Constituție, reglementarea statutului
funcționarilor publici se face prin lege organică, deci de către
legiuitor, cu atât mai mult reglementarea statutului juridic al
celorlalți funcționari este de atributul legiuitorului. Întrucât Legea
fundamentală nu definește noțiunile de funcționar public și de
funcționar, rămâne în sarcina exclusivă a legiuitorului să le
definească. Este ceea ce Codul penal, care este o lege
organică, face prin dispozițiile art. 147, în acord cu prevederile
art. 73 alin. (3) lit. h) din Legea fundamentală, potrivit cărora
infracțiunile, pedepsele și regimul executării acestora se
reglementează prin lege organică.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 147 alin. 2 și art. 2151 din Codul penal,
excepție ridicată de Carmen Mariana Bălan în Dosarul nr. 1.336/189/2008 al Tribunalului Vaslui — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 475
din 12 aprilie 2011

referitoare la excepția de neconstituționalitate a dispozițiilor art. 184 alin. 2, 4 și 5
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 184 alin. 2, 4 și 5 din Codul penal, excepție

ridicată de Mihai Parparita (Pîrpîriță) în Dosarul
nr. 4.667/55/2010 al Judecătoriei Arad — Secția penală.
La apelul nominal se prezintă personal partea Sebastian
Surlea și se constată lipsa celorlalte părți, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul părții prezente, care solicită să fie despăgubită pentru
leziunile suferite și arată că s-a prezentat în fața Curții întrucât
a fost citată.
Reprezentantul Ministerului Public pune concluzii de
respingere a excepției ca inadmisibilă, deoarece autorul critică
o omisiune de reglementare.
C U R T E A,

având în vedere actele și lucrările dosarului, constată
următoarele:

8

MONITORUL OFICIAL AL ROMÂNIEI, PARTEA I, Nr. 393/3.VI.2011

Prin Încheierea din 3 iunie 2010, pronunțată în Dosarul
nr. 4.667/55/2010, Judecătoria Arad — Secția penală a
sesizat Curtea Constituțională cu excepția de
neconstituționalitate a prevederilor art. 184 alin. 2, 4 și 5 din
Codul penal, excepție ridicată de Mihai Parparita (Pîrpîriță) în
dosarul de mai sus având ca obiect soluționarea unei acțiuni
penale îndreptate împotriva inculpatului cercetat pentru
săvârșirea infracțiunii prevăzute și pedepsite de art. 184 din
Codul penal.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) referitoare la
egalitatea în drepturi a cetățenilor și art. 22 alin. (1) referitoare
la garantarea dreptului la viață și la integritate fizică și psihică,
deoarece, spre deosebire de infracțiunea prevăzută de art. 184
alin. 1 și 3 din Codul penal pentru infracțiunea prevăzută de
art. 184 alin. 2 și 4 din Codul penal nu se înlătură principiul
oficialității și nu se permite ca împăcarea părților să înlăture
răspunderea penală.
Judecătoria Arad — Secția penală opinează că excepția
de neconstituționalitate este neîntemeiată, sens în care face
trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 184 alin. 2, 4 și 5 din Codul penal — Vătămarea
corporală din culpă, care au următorul conținut:
— Art. 184 alin. 2, 4 și 5: ăDacă fapta a avut vreuna din
urmările prevăzute la art. 182 alin. 1 sau 2, pedeapsa este
închisoarea de la 3 luni la 2 ani sau amenda. [...]

Fapta prevăzută în alin. 2 dacă este urmarea nerespectării
dispozițiilor legale sau a măsurilor de prevedere arătate în
alineatul precedent se pedepsește cu închisoare de la 6 luni la
3 ani. [...]
Pentru faptele prevăzute în alin. 1 și 3, acțiunea penală se
pune în mișcare la plângerea prealabilă a persoanei vătămate.
Împăcarea parților înlătură răspunderea penală.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea în
drepturi a cetățenilor și art. 22 alin. (1) referitoare la garantarea
dreptului la viață și la integritate fizică și psihică.
Examinând excepția de neconstituționalitate, Curtea
constată că din analiza criticilor formulate de autorul excepției
rezultă că acesta este nemulțumit nu de conținutul textelor
contestate, ci de împrejurarea că nu instituie principiul
disponibilității și pentru infracțiunea de vătămare corporală din
culpă ce a avut drept consecință una dintre urmările prevăzute
în art. 182 alin. 1 și 2 din Codul penal, respectiv o vătămare a
integrității corporale sau a sănătății care necesită pentru
vindecare îngrijiri medicale mai mult de 60 de zile ori dacă fapta
a produs vreuna dintre următoarele consecințe: pierderea unui
simț sau organ, încetarea funcționarii acestora, o infirmitate
permanentă fizică ori psihică, sluțirea, avortul ori punerea în
primejdie a vieții persoanei.
De aceea, din această perspectivă excepția este
inadmisibilă, pentru că în realitate autorul solicită Curții
Constituționale modificarea și completarea textului criticat.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță ănumai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.
De asemenea, Curtea mai constată că după pronunțarea
încheierii de sesizare dispozițiile art. 184 din Codul penal au fost
modificate și completate, sens în care, prin art. XX pct. 3 din
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, după alineatul 5 s-a
introdus un nou alineat, alineatul 6, cu următorul cuprins:
ăPentru faptele prevăzute la alin. 2 și 4, împăcarea părților
înlătură răspunderea penală.”
Prin urmare, critica autorului excepției, așa cum a fost
formulată, a rămas fără obiect.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 184 alin. 2, 4 și 5 din Codul penal, excepție
ridicată de Mihai Parparita (Pîrpîriță) în Dosarul nr. 4.667/55/2010 al Judecătoriei Arad — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 393/3.VI.2011

9

CURTEA CONSTITUȚIONALĂ

D E C I Z I A Nr. 517
din 19 aprilie 2011

referitoare la excepția de neconstituționalitate a dispozițiilor art. 172 alin. 1 și art. 224 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 172 alin. 1 și art. 224 alin. 3 din Codul de
procedură penală, excepție ridicată de Hans Gheorg Tontsch în
Dosarul nr. 6.296/197/2010 al Judecătoriei Brașov — Secția
penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 3 iunie 2010, pronunțată în Dosarul
nr. 6.296/197/2010, Judecătoria Brașov — Secția penală a
sesizat Curtea Constituțională cu excepția de
neconstituționalitate a prevederilor art. 172 alin. 1 și art. 224
alin. 3 din Codul de procedură penală, excepție ridicată de
Hans Gheorg Tontsch în dosarul de mai sus având ca obiect
soluționarea unei cauze penale.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 20 referitoare la Tratatele
internaționale privind drepturile omului, și art. 24 alin. (1)
referitoare la garantarea dreptului la apărare, precum și
prevederilor art. 6 paragrafului 3 lit. a)—d) din Convenția pentru
apărarea drepturilor omului și a libertăților fundamentale,
deoarece în cauza dedusă judecății s-au efectuat în faza actelor
premergătoare toate actele ce țin de esența urmăririi penale.
Așa fiind, a fost golită de conținut faza de urmărire penală a
procesului, autorul excepției fiind lipsit de dreptul la apărare în
acord cu prevederile constituționale invocate.
Judecătoria Brașov — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 172 alin. 1 cu denumirea marginală Drepturile
apărătorului și art. 224 alin. 3 cu denumirea marginală Acte
premergătoare, care au următorul conținut:
— Art. 172 alin. 1: ăÎn cursul urmăririi penale, apărătorul
învinuitului sau inculpatului are dreptul să asiste la efectuarea
oricărui act de urmărire penală și poate formula cereri și depune
memorii. Lipsa apărătorului nu împiedică efectuarea actului de
urmărire penală, dacă există dovada că apărătorul a fost
încunoștințat de data și ora efectuării actului. Încunoștințarea se
face prin notificare telefonică, fax, internet sau prin alte
asemenea mijloace, încheindu-se în acest sens un procesverbal.”;
— Art. 224 alin. 3: ăProcesul-verbal prin care se constată
efectuarea unor acte premergătoare poate constitui mijloc de
probă.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 20 referitoare la Tratatele internaționale
privind drepturile omului și art. 24 alin. (1) referitoare la
garantarea dreptului la apărare, precum și dispozițiile art. 6
paragraful 3 lit. a)—d) din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 647 din 28 aprilie 2009, publicată
în Monitorul Oficial al României, Partea I, nr. 391 din 10 iunie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 6 alin. 1 și 4, art. 70
alin. 2, art. 171 alin. 1 și art. 224 alin. 1 și 3 din Codul de
procedură penală, statuând, între altele, că ăActele
premergătoare au o natură proprie, care nu poate fi identificată
sau subsumată naturii precise și bine determinate a altor
instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale”.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din

10

MONITORUL OFICIAL AL ROMÂNIEI, PARTEA I, Nr. 393/3.VI.2011

30 noiembrie 1999, Curtea a reținut că ăgarantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. [...] Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal”. S-a mai reținut, de asemenea, că, deși, ăîn conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are

posibilitatea de a-l combate cu alt mijloc de probă”, atunci când
instanța ar înțelege să îi dea eficiență.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Cât privește critica autorului excepției referitoare la
împrejurarea că în cauza dedusă judecății s-au efectuat în faza
actelor premergătoare toate actele ce țin de esența urmăririi
penale, Curtea constată că nu este competentă a exercita un
astfel de control, deoarece aspectele legate de interpretarea și
aplicarea legii sunt atributul exclusiv al instanței de drept comun,
Curtea fiind ținută a se pronunța numai cu privire la
contrarietatea dintre o dispoziție legală și una constituțională.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 172 alin. 1 și art. 224 alin. 3 din Codul de
procedură penală, excepție ridicată de Hans Gheorg Tontsch în Dosarul nr. 6.296/197/2010 al Judecătoriei Brașov — Secția
penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 528
din 19 aprilie 2011

referitoare la excepția de neconstituționalitate a dispozițiilor art. 863 alin. 1 lit. a) și art. 864 alin. 2
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 863 alin. 1 lit. a) și art. 864 alin. 2 din Codul
penal, excepție ridicată de Vlad Filip în Dosarul nr. 962/245/2010
al Judecătoriei Iași — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 4 iunie 2010, pronunțată în Dosarul
nr. 962/245/2010, Judecătoria Iași — Secția penală a sesizat
Curtea Constituțională cu excepția de neconstituționalitate
a prevederilor art. 863 alin. 1 lit. a) și art. 864 alin. 2 din Codul
penal, excepție ridicată de Vlad Filip în dosarul de mai sus
având ca obiect soluționarea unei cereri de revocare a
suspendării executării pedepsei sub supraveghere.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 41 alin. (1) referitoare la
dreptul la muncă, care nu poate fi îngrădit, deoarece nu țin
seama și de situația condamnatului ce a beneficiat de
suspendarea executării pedepsei sub supraveghere și care nu
se poate prezenta la datele fixate la judecătorul desemnat cu
supravegherea lui. În măsura în care locul de muncă al acestuia
este în altă țară ori pe alt continent, este evident că, din motive

MONITORUL OFICIAL AL ROMÂNIEI, PARTEA I, Nr. 393/3.VI.2011
obiective, nu poate îndeplini exigențele art. 863 alin. 1 lit. a) din
Codul penal.
Judecătoria Iași — Secția penală opinează că excepția de
neconstituționalitate este neîntemeiată, deoarece faptul că
pedeapsa se execută sub supraveghere nu înseamnă că
persoana condamnată nu trebuie să se supună rigorilor
legislației penale, aceasta fiind obligată să își execute pedeapsa
în una dintre modalitățile prevăzute de lege și stabilite de
instanța de judecată, incluzând aici și respectarea obligațiilor
pentru fiecare mod de executare. Acest fapt nu echivalează sub
niciun aspect cu încălcarea libertății individuale sau a dreptului
la muncă, chiar în condițiile unei situații economice dificile.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale, deoarece, potrivit art. 126 alin. (2) din
Constituție, legiuitorul, în considerarea unor situații speciale,
poate institui reguli deosebite și modalități particulare de
exercitare a drepturilor procesuale, fără a îngrădi dreptul la
muncă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 863 alin. 1 lit. a) — Măsurile de supraveghere și
obligațiile condamnatului și art. 864 alin. 2 — Revocarea
suspendării executării pedepsei sub supraveghere din Codul
penal, care au următorul conținut:
— Art. 863 alin. 1 lit. a): ăPe durata termenului de încercare,
condamnatul trebuie să se supună următoarelor măsuri de
supraveghere:
a) să se prezinte, la datele fixate, la judecătorul desemnat
cu supravegherea lui sau la Serviciul de protecție a victimelor și
reintegrare socială a infractorilor;”;
— Art. 864 alin. 2: ăDacă cel condamnat nu îndeplinește, cu
rea-credință, măsurile de supraveghere prevăzute de lege ori

11

obligațiile stabilite de instanță, aceasta revocă suspendarea
executării pedepsei sub supraveghere, dispunând executarea
în întregime a pedepsei.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 41 alin. (1) referitoare la dreptul la muncă,
care nu poate fi îngrădit.
Examinând excepția de neconstituționalitate, Curtea
constată că dispozițiile art. 863 alin. 1 lit. a) din Codul penal au
mai fost supuse controlului său, din perspectiva unor critici
similare. Astfel, cu prilejul pronunțării Deciziei nr. 338 din 28 iunie
2005, publicată în Monitorul Oficial al României, Partea I, nr. 734
din 12 august 2005, Curtea Constituțională a constatat că
legiuitorul a reglementat posibilitatea pentru instanța de judecată
de a dispune, motivat, ca pedeapsa să se execute în alt mod
decât cel care este propriu naturii acesteia, iar dacă sunt
îndeplinite anumite condiții prevăzute de lege, să dispună
suspendarea executării pedepsei sub supraveghere. Acest
mijloc de individualizare a pedepsei închisorii constă în
suspendarea executării pedepsei pe o anumită perioadă,
denumită termen de încercare, pe durata căreia condamnatul
este supus unor măsuri de supraveghere și cerinței de a
respecta obligațiile stabilite de instanța de judecată. Măsurile de
supraveghere care se iau față de condamnat pe durata
termenului de încercare sunt menite să asigure un control
permanent asupra conduitei acestuia. Dacă cel condamnat nu
îndeplinește măsurile de supraveghere prevăzute de lege ori
obligațiile stabilite de instanță, aceasta poate să revoce
suspendarea executării pedepsei, dispunând executarea în
întregime a pedepsei.
Prin dispozițiile art. 863 alin. 1 lit. a) din Codul penal s-au
reglementat măsurile de supraveghere la care trebuie să se
supună condamnatul pe durata termenului de încercare, și
anume aceea de a se prezenta, la datele fixate, la judecătorul
desemnat cu supravegherea lui sau la alte organe stabilite de
instanță.
Stabilirea în acest mod a obligațiilor condamnatului nu este
de natură să aducă atingere prevederilor art. 41 alin. (1) din
Constituție, deoarece acestea nu îngrădesc dreptul la muncă al
condamnatului și, cu atât mai puțin, dreptul de a-și alege
profesia, meseria sau ocupația, care, sub sancțiunea rigorilor
dispozițiilor art. 864 alin. 2 din Codul penal, trebuie să se facă în
așa fel încât acesta să respecte măsurile de supraveghere
dispuse de instanță.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față, inclusiv față de prevederile
art. 864 alin. 2 din Codul penal.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 863 alin. 1 lit. a) și art. 864 alin. 2 din Codul
penal, excepție ridicată de Vlad Filip în Dosarul nr. 962/245/2010 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 393/3.VI.2011
CURTEA CONSTITUȚIONALĂ

D E C I Z I A Nr. 532
din 19 aprilie 2011

referitoare la excepția de neconstituționalitate a dispozițiilor art. 911 alin. 1 și 2 și art. 912 alin. 2 și 3
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 911 alin. 1 și 2 și art. 912 alin. 2 și 3 din Codul
de procedură penală, excepție ridicată de Cosmin Bărbușoiu și
Gigel Ursu în Dosarul nr. 5.941/62/2010 al Tribunalului
Brașov — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 18 august 2010, pronunțată în Dosarul
nr. 5.941/62/2010, Tribunalul Brașov — Secția penală a
sesizat Curtea Constituțională cu excepția de
neconstituționalitate a prevederilor art. 911 alin. 1 și 2 și
art. 912 alin. 2 și 3 din Codul de procedură penală, excepție
ridicată de Cosmin Bărbușoiu și Gigel Ursu în dosarul de mai
sus având ca obiect soluționarea unei cauze penale.
În motivarea excepției de neconstituționalitate autorii
acesteia susțin că prevederile criticate afectează dispozițiile
constituționale ale art. 21 alin. (3) referitoare la dreptul la un
proces echitabil, coroborat cu art. 6 din Convenția pentru
apărarea drepturilor omului și a libertăților fundamentale, art. 28
referitoare la Secretul corespondenței, raportat la art. 8 din
aceeași convenție, și art. 53 referitoare la Restrângerea
exercițiului unor drepturi sau al unor libertăți, deoarece
procurorul care efectuează sau supraveghează urmărirea
penală poate dispune interceptarea audio-video înainte de
începerea urmăririi penale, respectiv înainte de declanșarea
procesului penal sau înainte de săvârșirea unei infracțiuni.
Tribunalul Brașov — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 alin. 1 și 2 cu denumirea marginală Condițiile
și cazurile de interceptare și înregistrare a convorbirilor sau
comunicărilor efectuate prin telefon sau prin orice mijloc
electronic de comunicare și art. 912 alin. 2 și 3 cu denumirea
marginală Organele care efectuează interceptarea și
înregistrarea din Codul de procedură penală.
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 alin. (3) referitoare la dreptul la un
proces echitabil, coroborat cu dispozițiile art. 6 din Convenția
pentru apărarea drepturilor omului și a libertăților fundamentale,
art. 28 referitoare la Secretul corespondenței, raportat la art. 8
din aceeași convenție, și art. 53 referitoare la Restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 1.556 din 17 noiembrie 2009,
publicată în Monitorul Oficial al României, Partea I, nr. 887 din
18 decembrie 2009, Curtea Constituțională a respins ca
neîntemeiată excepția de neconstituționalitate a prevederilor
art. 911, art. 912 alin. 2 și art. 915 din Codul de procedură penală,
statuând că dispozițiile în materia interceptărilor și înregistrărilor
audio sau video prevăd suficiente garanții, prin reglementarea în
detaliu a justificării emiterii autorizației, a condițiilor și a
modalităților de efectuare a înregistrărilor, a instituirii unor limite
cu privire la durata măsurii, a consemnării și certificării
autenticității convorbirilor înregistrate, a redării integrale a
acestora, a definirii persoanelor care sunt supuse interceptării,
iar eventuala nerespectare a acestor reglementări nu constituie
o problemă de constituționalitate, ci una de aplicare, ceea ce
însă excedează competenței Curții Constituționale, întrucât,
potrivit art. 2 alin. (3) din Legea nr. 47/1992, ăCurtea
Constituțională se pronunță numai asupra constituționalității
actelor cu privire la care a fost sesizată [... ]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai

MONITORUL OFICIAL AL ROMÂNIEI, PARTEA I, Nr. 393/3.VI.2011
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor

13

legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 911 alin. 1 și 2 și art. 912 alin. 2 și 3 din
Codul de procedură penală, excepție ridicată de Cosmin Bărbușoiu și Gigel Ursu în Dosarul nr. 5.941/62/2010 al Tribunalului
Brașov — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru publicarea acceptării amendamentelor din 2011 la anexele Acordului european
referitor la transportul rutier internațional al mărfurilor periculoase (A.D.R.),
încheiat la Geneva la 30 septembrie 1957
În temeiul prevederilor art. III din Legea nr. 333/2007 privind modificarea și completarea Legii nr. 31/1994 pentru aderarea
României la Acordul european referitor la transportul rutier internațional al mărfurilor periculoase (A.D.R.), încheiat la Geneva la
30 septembrie 1957, precum și ale art. 5 alin. (4) din Hotărârea Guvernului nr. 76/2009 privind organizarea și funcționarea
Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite prezentul ordin.
Art. 1. — Se publică amendamentele din 2011 la anexele
Acordului european referitor la transportul rutier internațional al
mărfurilor periculoase (A.D.R.), încheiat la Geneva
l a 3 0 septembrie 1957, la care România a aderat prin Legea
nr. 31/1994, cu modificările și completările ulterioare, traduse în

limba română, prevăzute în anexele nr. 1—3*), care fac parte
integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 13 mai 2011.
Nr. 346.
*) Anexele nr. 1—3 se publică în Monitorul Oficial al României, Partea I, nr. 393 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

14

MONITORUL OFICIAL AL ROMÂNIEI, PARTEA I, Nr. 393/3.VI.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind modificarea Ordinului ministrului educației, cercetării, tineretului și sportului nr. 4.799/2010
privind organizarea și desfășurarea examenului de bacalaureat — 2011
În baza prevederilor Legii educație naționale nr. 1/2011,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare,
ministrul educației, cercetării, tineretului și sportului emite prezentul ordin.
Art. I. — Anexa nr. 1 la Ordinul ministrului educației,
cercetării, tineretului și sportului nr. 4.799/2010 privind
organizarea și desfășurarea examenului de bacalaureat —
2011, publicat în Monitorul Oficial al României, Partea I, nr. 63
și 63 bis din 25 ianuarie 2011, se modifică și se înlocuiește cu
anexa care face parte integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Art. III. — Secretariatul de Stat pentru Învățământul
Preuniversitar, Direcția generală educație și învățare pe tot
parcursul vieții, Direcția generală învățământ în limbile
minorităților, relația cu Parlamentul și partenerii sociali, Centrul
Național de Evaluare și Examinare, inspectoratele școlare
județene și unitățile de învățământ duc la îndeplinire prevederile
prezentului ordin.

Ministrul educației, cercetării, tineretului și sportului,
Daniel Petru Funeriu
București, 30 mai 2011.
Nr. 4.345.
ANEXĂ
(Anexa nr. 1 la Ordinul nr. 4.799/2010)

CALENDARUL

examenului de bacalaureat — 2011
Sesiunea iunie—iulie 2011
23—27 mai 2011
27 mai 2011
6—8 iunie 2011
8—10 iunie 2011
10—17 iunie 2011
20—23 iunie 2011
27 iunie 2011
28 iunie 2011
29 iunie 2011
1 iulie 2011
3 iulie 2011
4 iulie 2011
5—7 iulie 2011
8 iulie 2011

Înscrierea candidaților la prima sesiune de examen
Încheierea cursurilor pentru clasa a XII-a/a XIII-a
Evaluarea competențelor lingvistice de comunicare orală în limba română — proba A
Evaluarea competențelor lingvistice de comunicare orală în limba maternă — proba B
Evaluarea competențelor digitale — proba D
Evaluarea competențelor lingvistice într-o limbă de circulație internațională — proba C
Limba și literatura română — proba E)a) — probă scrisă
Limba și literatura maternă — proba E)b) — probă scrisă
Proba obligatorie a profilului — proba E)c) — probă scrisă
Proba la alegere a profilului și specializării — proba E)d) — probă scrisă
Afișarea rezultatelor
Depunerea contestațiilor (orele 08,00—12,00)
Rezolvarea contestațiilor
Afișarea rezultatelor finale

11—15 iulie 2011
22—23 august 2011
22—24 august 2011
23—24 august 2011
25—26 august 2011
29 august 2011
30 august 2011
31 august 2011
2 septembrie 2011
4 septembrie 2011
5—6 septembrie 2011
7 septembrie 2011

Sesiunea august—septembrie 2011
Înscrierea candidaților la a doua sesiune de examen
Evaluarea competențelor lingvistice de comunicare orală în limba română — proba A
Evaluarea competențelor lingvistice de comunicare orală în limba maternă — proba B
Evaluarea competențelor lingvistice într-o limbă de circulație internațională — proba C
Evaluarea competențelor digitale — proba D
Limba și literatura română — proba E)a) — proba scrisă
Limba și literatura maternă — proba E)b) — probă scrisă
Proba obligatorie a profilului — proba E)c) — probă scrisă
Proba la alegere a profilului și specializării — proba E)d) — probă scrisă
Afișarea rezultatelor (până la ora 16,00) și depunerea contestațiilor (orele 16,00—20,00)
Rezolvarea contestațiilor
Afișarea rezultatelor finale

MONITORUL OFICIAL AL ROMÂNIEI, PARTEA I, Nr. 393/3.VI.2011

15

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale ARTMA BROKER DE
ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 17 mai 2011, prin care s-a aprobat
cererea Societății Comerciale ARTMA BROKER DE ASIGURARE — S.R.L. de obținere a autorizației de funcționare ca broker de
asigurare,
Comisia de Supraveghere a Asigurărilor decide:
Art. 1 — Societatea Comercială ARTMA BROKER DE
ASIGURARE — S.R.L., cu sediul social în municipiul București,
str. Drumul Taberei nr. 35A, bl. 803, et. 7, ap. 74, camera 1,
sectorul 6, nr. de ordine în registrul comerțului
J40/2157/25.02.2011,
cod
unic
de
înregistrare
28092314/25.02.2011, este autorizată să funcționeze ca broker
de asigurare având ca obiect de activitate activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 26 mai 2011.
Nr. 382.

COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale CLAR BROKER DE ASIGURARE — S.R.L. cu
interzicerea temporară a exercitării activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentă legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, consemnată în extrasul ședinței din data de 17 mai
2011, în cadrul căreia a fost analizat Referatul de constatare nr. VI. 2618 din 4 mai 2011, întocmit ca urmare a controlului permanent
efectuat la Societatea Comercială CLAR BROKER DE ASIGURARE — S.R.L., cu sediul în municipiul București, str. Huedin nr. 8,
bl. D18, sc. 4, et. 1, ap. 50, sectorul 4, înregistrată la oficiul registrului comerțului cu numărul de ordine J40/11077/16.11.2009, CUI
26225325/17.11.2009, a constatat următoarele:
Societatea nu are conducător executiv aprobat de către Comisia de Supraveghere a Asigurărilor.
Conform deciziei de încetare a contractului individual de muncă ca urmare a acordului părților nr. 3 din 27 iulie 2010,
contractul domnului Klassek Valentin cu Societatea Comercială CLAR BROKER DE ASIGURARE — S.R.L. a încetat la data de
20 august 2010.
Astfel au fost încălcate prevederile art. 35 alin. (5) lit. h) din Legea nr. 32/2000, cu modificările și completările ulterioare,
coroborate cu prevederile art. 14 alin. (2) din Normele privind autorizarea brokerilor de asigurare și/sau de reasigurare, precum și
condițiile de menținere a acesteia, puse în aplicare prin Ordinul președintelui Comisiei de Supraveghere a Asigurărilor nr. 15/2010.
Faptele constituie contravenție conform art. 39 alin. (2) lit. a) și m2) din Legea nr. 32/2000, cu modificările și completările
ulterioare.

16

MONITORUL OFICIAL AL ROMÂNIEI, PARTEA I, Nr. 393/3.VI.2011

Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România, Consiliul Comisiei de Supraveghere a Asigurărilor a hotărât, în ședința din data de 17 mai 2011,
sancționarea Societății Comerciale CLAR BROKER DE ASIGURARE — S.R.L. cu interzicerea temporară a exercitării activității,
în conformitate cu prevederile art. 39 alin. (3) lit. d) din Legea nr. 32/2000, cu modificările și completările ulterioare, de la data
comunicării prezentei decizii,
drept care decide:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează Societatea Comercială CLAR
BROKER DE ASIGURARE — S.R.L., cu sediul în municipiul
București, str. Huedin nr. 8, bl. D18, sc. 4, et. 1, ap. 50,
sectorul 4, înregistrată la oficiul registrului comerțului cu numărul
de ordine J40/11077/16.11.2009, CUI 26225325/17.11.2009, cu
interzicerea temporară a exercitării activității de la data
comunicării prezentei decizii până la:
— aprobarea de către Comisia de Supraveghere a
Asigurărilor a conducătorului executiv care să îndeplinească
condițiile prevăzute în Normele privind autorizarea brokerilor de
asigurare și/sau de reasigurare, precum și condițiile de
menținere a acesteia, puse în aplicare prin Ordinul președintelui
Comisiei de Supraveghere a Asigurărilor nr. 15/2010;
— transmiterea copiei dovezii achitării ratelor 2, 3 și 4
corespunzătoare contractului de asigurare de răspundere civilă
profesională încheiat cu societatea Groupama Asigurări — S.A.
valabil pentru perioada 6 iunie 2010 — 5 mai 2011.
Art. 2. — (1) Pe toată perioada de interzicere temporară a
activității de broker de asigurare, brokerului de asigurare i se
interzic desfășurarea activității de negociere și încheierea de noi
contracte de asigurare pentru persoanele fizice sau juridice,
acordarea de asistență pe durata derulării contractelor în curs ori
în legătură cu regularizarea daunelor, precum și desfășurarea

oricăror operațiuni specifice brokerilor de asigurare, astfel cum
sunt definite în Legea nr. 32/2000, cu modificările și completările
ulterioare.
(2) Brokerul de asigurare prevăzut la art. 1 are obligația să
aducă la cunoștința clienților săi interzicerea temporară a
activității de asigurare, în termen de cel mult 3 zile de la data
primirii prezentei decizii, în vederea efectuării plății ratelor
scadente la contractele în curs de derulare direct la asigurător,
rămânând direct răspunzător pentru îndeplinirea obligațiilor
asumate prin contractele în vigoare.
Art. 3. — Reluarea activității Societății Comerciale CLAR
BROKER DE ASIGURARE — S.R.L. se dispune prin decizie
motivată a Comisiei de Supraveghere a Asigurărilor.
Art. 4. — (1) Împotriva prezentei decizii Societatea
Comercială CLAR BROKER DE ASIGURARE — S.R.L. poate
face plângere la Curtea de Apel București, în termen de 30 de
zile de la comunicarea acesteia, conform art. 40 din Legea
nr. 32/2000, cu modificările și completările ulterioare.
(2) În conformitate cu art. 40 alin. (2) din Legea nr. 32/2000,
cu modificările și completările ulterioare, plângerea adresată
Curții de Apel București nu suspendă, pe timpul soluționării
acesteia, executarea măsurii sancționatorii dispuse de Comisia
de Supraveghere a Asigurărilor.
Art. 5. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 26 mai 2011.
Nr. 383.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 393/3.VI.2011 conține 16 pagini.

Prețul: 3,20 lei

&JUYDGY|523548]
ISSN 1453—4495

