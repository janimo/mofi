PARTEA I

Anul 179 (XXIII) — Nr. 383

Miercuri, 1 iunie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 488 din 12 aprilie 2011 referitoare la excepția de
neconstituționalitate a dispozițiilor art. 2151 raportat la
art. 146 din Codul penal ............................................

2–3

Decizia nr. 490 din 12 aprilie 2011 referitoare la excepția de
neconstituționalitate a dispozițiilor art. 184 alin. 2, 4
și 6 din Codul penal....................................................

3–5

Decizia nr. 514 din 19 aprilie 2011 referitoare la excepția de
neconstituționalitate a dispozițiilor art. 2 din Ordonanța
de urgență a Guvernului nr. 93/2009 privind unele
măsuri pentru întărirea controlului în scopul combaterii
transporturilor ilicite de mărfuri și art. 14 alin. (1) lit. e)
din Ordonanța de urgență a Guvernului nr. 12/2006
pentru stabilirea unor măsuri de reglementare a pieței
pe filiera cerealelor și a produselor procesate din
cereale ......................................................................

5–7

Decizia nr. 515 din 19 aprilie 2011 referitoare la excepția de
neconstituționalitate a dispozițiilor art. 245 alin. 1 lit. c1)
din Codul de procedură penală ..................................

7–8

Decizia nr. 516 din 19 aprilie 2011 referitoare la excepția de
neconstituționalitate a dispozițiilor art. 224 din Codul
de procedură penală ..................................................

8–10

Decizia nr. 522 din 19 aprilie 2011 referitoare la excepția de
neconstituționalitate a dispozițiilor art. 83 alin. 1 din
Codul penal ................................................................

10–11

Decizia nr. 526 din 19 aprilie 2011 referitoare la excepția de
neconstituționalitate a dispozițiilor art. 51 alin. 2 și 3
din Codul de procedură penală ..................................

11–13

Decizia nr. 527 din 19 aprilie 2011 referitoare la excepția de
neconstituționalitate a dispozițiilor art. 211 alin. 1 din
Codul penal ................................................................

13–14

Decizia nr. 529 din 19 aprilie 2011 referitoare la excepția de
neconstituționalitate a dispozițiilor art. 15 alin. 2 din
Codul de procedură penală ........................................

14–15

ACTE ALE BĂNCII NAȚIONALE A ROMÂNIEI
18.

— Circulară privind nivelul ratei dobânzii de referință a
Băncii Naționale a României valabil în luna iunie 2011 ....

16

2

MONITORUL OFICIAL AL ROMÂNIEI, PARTEA I, Nr. 383/1.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 488
din 12 aprilie 2011

referitoare la excepția de neconstituționalitate a dispozițiilor art. 2151 raportat la art. 146
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 2151 raportat la art. 146 din Codul penal,
excepție ridicată de Dan Leasa în Dosarul nr. 5.725/288/2008
al Tribunalului Vâlcea — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar, partea Agenția Națională de Administrare Fiscală a
depus concluzii scrise prin care solicită respingerea excepției
de neconstituționalitate ca neîntemeiată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2010, pronunțată în
Dosarul nr. 5.725/288/2008, Tribunalul Vâlcea — Secția
penală a sesizat Curtea Constituțională cu excepția de
neconstituționalitate a prevederilor art. 2151 raportat la
art. 146 din Codul penal, excepție ridicată de Dan Leasa în
dosarul de mai sus, având ca obiect soluționarea unei cauze
penale în apel.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 11 referitoare la Dreptul
internațional și dreptul intern, art. 20 referitoare la Tratatele
internaționale privind drepturile omului, art. 21 alin. (3)
referitoare la dreptul la un proces echitabil, art. 23 alin. (12)
referitoare la principiul legalității pedepsei, art. 73 alin. (3) lit. h)
referitoare la stabilirea prin lege organică a infracțiunilor,
pedepselor și regimului de executare a acestora, precum și
prevederile art. 6 — Dreptul la un proces echitabil și art. 7 —
Nicio pedeapsă fără lege din Convenția pentru apărarea
drepturilor omului și a libertăților fundamentale, deoarece nu
satisfac exigențele de previzibilitate și accesibilitate ale normei
de incriminare, făcând trimitere sub aspectul definiției

consecințelor deosebit de grave la norma generală cuprinsă în
art. 146 din Codul penal.
Tribunalul Vâlcea — Secția penală nu și-a exprimat opinia
cu privire la excepția de neconstituționalitate invocată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2151 din Codul penal — Delapidarea și art. 146
din același cod — Consecințe deosebit de grave, care au
următorul conținut:
Art. 2151: ăÎnsușirea, folosirea sau traficarea, de către un
funcționar, în interesul său ori pentru altul, de bani, valori sau
alte bunuri pe care le gestionează sau le administrează, se
pedepsesc cu închisoare de la unu la 15 ani.
În cazul în care delapidarea a avut consecințe deosebit de
grave, pedeapsa este închisoarea de la 10 la 20 de ani și
interzicerea unor drepturi.”
Art. 146: ăPrin consecințe deosebit de grave se înțelege o
pagubă materială mai mare de 200.000 lei sau o perturbare
deosebit de gravă a activității, cauzată unei autorități publice sau
oricăreia dintre unitățile la care se referă art. 145, ori altei
persoane juridice sau fizice.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 referitoare la Dreptul internațional și
dreptul intern, art. 20 referitoare la Tratatele internaționale
privind drepturile omului, art. 21 alin. (3) referitoare la dreptul la
un proces echitabil, art. 23 alin. (12) referitoare la principiul
legalității pedepsei, art. 73 alin. (3) lit. h) referitoare la stabilirea
prin lege organică a infracțiunilor, pedepselor și regimului de
executare a acestora, precum și prevederile art. 6 — Dreptul la
un proces echitabil și art. 7 — Nicio pedeapsă fără lege din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.369 din 26 octombrie 2010,

MONITORUL OFICIAL AL ROMÂNIEI, PARTEA I, Nr. 383/1.VI.2011
publicată în Monitorul Oficial al României, Partea I, nr. 12 din
6 ianuarie 2011, Curtea Constituțională a respins ca
neîntemeiată excepția de neconstituționalitate a dispozițiilor
art. 2151 alin. 2 raportat la art. 146 din Codul penal, statuând că,
potrivit unei jurisprudențe constante, ăreglementarea cuprinsă
în art. 146 din Codul penal este necesară cu atât mai mult cu cât
legiuitorul a prevăzut consecințele deosebit de grave ca element
circumstanțial în conținutul agravant al mai multor infracțiuni,
cum ar fi, spre exemplu, furtul calificat, tâlhăria, înșelăciunea,
delapidarea sau distrugerea calificată. Susținerile referitoare la
caracterul inadecvat al criteriului valoric care determină înțelesul
expresiei consecințe deosebit de grave, deși pot fi reale în
condiții de devalorizare a monedei naționale, nu pot fi reținute.
Modificarea conținutului unei norme juridice, în sensul
adaptării ei la realitățile sociale, este o prerogativă exclusivă a
autorității legislative în lumina dispozițiilor art. 61 alin. (1) din
Constituție, potrivit cărora «Parlamentul este organul
reprezentativ suprem al poporului român și unica autoritate
legiuitoare a țării».”
De asemenea, Curtea a mai statuat că art. 2151 alin. 2 din
Codul penal nu încalcă dispozițiile constituționale ale art. 21
alin. (3) privind dreptul la un proces echitabil.

3

Nu poate fi reținută nici pretinsa încălcare a art. 23 alin. (12)
din Constituție, deoarece dispozițiile criticate sunt în deplină
concordanță cu regula constituțională potrivit căreia nicio
pedeapsă nu poate fi stabilită sau aplicată decât în condițiile și
în temeiul legii.
În sfârșit, Curtea a constatat că textul legal criticat oferă
suficiente repere și elemente pentru ca persoana căreia i se
adresează să înțeleagă care sunt faptele incriminate de legiuitor,
în speță fiind vorba despre forma calificată a infracțiunii de
delapidare, conduita incriminată constă, conform art. 2151 alin. 1
din Codul penal, în însușirea, folosirea sau traficarea, de către
un funcționar, în interesul său ori pentru altul, de bani, valori sau
alte bunuri pe care le gestionează sau le administrează,
elementul material al laturii obiective a infracțiunii reglementate
fiind, prin urmare, clar circumstanțiat de legiuitor.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2151 raportat la art. 146 din Codul penal,
excepție ridicată de Dan Leasa în Dosarul nr. 5.725/288/2008 al Tribunalului Vâlcea — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 490
din 12 aprilie 2011

referitoare la excepția de neconstituționalitate a dispozițiilor art. 184 alin. 2, 4 și 6
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

Pe rol se află soluționarea excepției de neconstituționalitate
a dispozițiilor art. 184 alin. 2, 4 și 6 din Codul penal, excepție
ridicată de Andrei Băloiu Vasilescu în Dosarul
nr. 128/271/P/2008 al Curții de Apel Oradea — Secția penală și
pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca inadmisibilă, deoarece
autorul acesteia critică dispozițiile legale din perspectiva
comparării lor cu alte prevederi.

4

MONITORUL OFICIAL AL ROMÂNIEI, PARTEA I, Nr. 383/1.VI.2011
C U R T E A,

având în vedere actele și lucrările dosarului, constată
următoarele:
Prin Decizia nr. 715/R/2010 din 7 decembrie 2010,
pronunțată în Dosarul nr. 128/271/P/2008, Curtea de Apel
Oradea — Secția penală și pentru cauze cu minori a sesizat
Curtea Constituțională cu excepția de neconstituționalitate
a prevederilor art. 184 alin. 2, 4 și 6 din Codul penal, excepție
ridicată de Andrei Băloiu Vasilescu în dosarul de mai sus având
ca obiect soluționarea unei acțiuni penale îndreptate împotriva
inculpatului cercetat pentru săvârșirea infracțiunii prevăzute și
pedepsite de art. 184 din Codul penal.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 11 referitoare la Dreptul
internațional și dreptul intern, art. 20 referitoare la Tratatele
internaționale privind drepturile omului, art. 21 alin. (3)
referitoare la dreptul la un proces echitabil, art. 23 alin. (11) și
(12) referitoare la prezumția de nevinovăție și principiul legalității
pedepsei, art. 73 alin. (3) lit. h) referitoare la adoptarea prin lege
organică a infracțiunilor, pedepselor și regimului de executare a
acestora, precum și ale art. 6 din Convenția pentru apărarea
drepturilor omului și a libertăților fundamentale referitoare la
Dreptul la un proces echitabil, deoarece, prin modificarea
art. 184 din Codul penal în ceea ce privește posibilitatea
împăcării părților intervenită prin Legea nr. 202/2010, s-a creat
o inegalitate de tratament judiciar între cei care săvârșesc fapta
prevăzută și pedepsită de art. 182 din Codul penal și cei care
comit aceeași faptă cu același urmări și chiar în stare de
ebrietate în condițiile art. 184 alin. 2 și 4 din Codul penal. A mai
arătat că în cazul infracțiunii de vătămare corporală gravă nu
este posibilă împăcarea părților, ceea ce este în contradicție cu
prevederile din Constituție invocate.
Curtea de Apel Oradea — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale, deoarece înlăturarea răspunderii penale
prin împăcarea părților, pentru faptele prevăzute de art. 184
alin. 2 și 4 din Codul penal, reprezintă atributul constituțional al
legiuitorului de a stabili o astfel de măsură, iar selecția se
bazează pe gradul de pericol social al infracțiunii, în diferitele
variante ale acesteia, precum și pe alte rațiuni de politică penală
în concordanță cu dispozițiile și principiile Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 184 alin. 2, 4 și 6 din Codul penal — Vătămarea
corporală din culpă, care au următorul conținut:
Art. 184 alin. 2, 4 și 6: ăDacă fapta a avut vreuna din urmările
prevăzute la art. 182 alin. 1 sau 2, pedeapsa este închisoarea
de la 3 luni la 2 ani sau amenda. [...]
Fapta prevăzută în alin. 2 dacă este urmarea nerespectării
dispozițiilor legale sau a măsurilor de prevedere arătate în
alineatul precedent se pedepsește cu închisoare de la 6 luni la
3 ani. [...]
Pentru faptele prevăzute la alin. 2 și 4, împăcarea părților
înlătură răspunderea penală.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 referitoare la Dreptul internațional și
dreptul intern, art. 20 referitoare la Tratatele internaționale
privind drepturile omului, art. 21 alin. (3) referitoare la dreptul la
un proces echitabil, art. 23 alin. (11) și (12) referitoare la
prezumția de nevinovăție și principiul legalității pedepsei, art. 73
alin. (3) lit. h) referitoare la stabilirea prin lege organică a
infracțiunilor, pedepselor și regimului de executare a acestora,
precum și ale art. 6 din Convenția pentru apărarea drepturilor
omului și a libertăților fundamentale referitoare la Dreptul la un
proces echitabil.
Examinând excepția de neconstituționalitate, Curtea
constată că autorul acesteia și-a fundamentat criticile din
perspectiva comparării dispozițiilor legale contestate cu
dispozițiile art. 182 din Codul penal pentru care nu operează
principiul disponibilității, în pofida faptului că urmarea
socialmente periculoasă este identică în cazul ambelor
infracțiuni.
O astfel de argumentare nu poate fi primită, deoarece, deși
rezultatul produs prin cele două fapte antisociale este același,
modalitatea de comitere și reprezentarea subiectivă a autorilor
este diferită, una fiind comisă din culpă și cealaltă cu intenție.
În plus, așa cum a statuat Curtea Constituțională în
jurisprudența sa, de exemplu prin Decizia nr. 85 din 27 ianuarie
2011, publicată în Monitorul Oficial al României, Partea I, nr. 148
din 1 martie 2011, examinarea constituționalității unui text de
lege are în vedere compatibilitatea acestui text cu dispozițiile
constituționale pretins violate, iar nu compararea prevederilor
mai multor legi între ele și raportarea concluziei ce ar rezulta din
această comparație la dispoziții ori principii ale Constituției.
Procedându-se altfel s-ar ajunge, inevitabil, la concluzia că, deși
fiecare dintre dispozițiile legale este constituțională, numai
coexistența lor ar pune în discuție constituționalitatea uneia
dintre ele. Rezultă deci că nu ne aflăm în prezența unei chestiuni
privind constituționalitatea unor texte de lege și, pe cale de
consecință, excepția de neconstituționalitate a dispozițiilor
art. 184 alin. 2, 4 și 6 din Codul penal urmează a fi respinsă ca
inadmisibilă.

MONITORUL OFICIAL AL ROMÂNIEI, PARTEA I, Nr. 383/1.VI.2011

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 184 alin. 2, 4 și 6 din Codul penal, excepție
ridicată de Andrei Băloiu Vasilescu în Dosarul nr. 128/271/P/2008 al Curții de Apel Oradea — Secția penală și pentru cauze cu
minori.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 514
din 19 aprilie 2011

referitoare la excepția de neconstituționalitate a dispozițiilor art. 2 din Ordonanța de urgență
a Guvernului nr. 93/2009 privind unele măsuri pentru întărirea controlului în scopul combaterii
transporturilor ilicite de mărfuri și art. 14 alin. (1) lit. e) din Ordonanța de urgență a Guvernului
nr. 12/2006 pentru stabilirea unor măsuri de reglementare a pieței pe filiera cerealelor
și a produselor procesate din cereale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 2 din Ordonanța de urgență a Guvernului
nr. 93/2009 privind unele măsuri pentru întărirea controlului în
scopul combaterii transporturilor ilicite de mărfuri și art. 14
alin. (1) lit. e) din Ordonanța de urgență a Guvernului nr. 12/2006
pentru stabilirea unor măsuri de reglementare a pieței pe filiera
cerealelor și a produselor procesate din cereale, excepție
ridicată de Romică Stredie în Dosarul nr. 15.168/325/2009 al
Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:

Prin Încheierea din 8 februarie 2010, pronunțată în Dosarul
nr. 15.168/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 2 din Ordonanța de urgență a Guvernului
nr. 93/2009 privind unele măsuri pentru întărirea controlului
în scopul combaterii transporturilor ilicite de mărfuri și
art. 14 alin. (1) lit. e) din Ordonanța de urgență a Guvernului
nr. 12/2006 pentru stabilirea unor măsuri de reglementare a
pieței pe filiera cerealelor și a produselor procesate din
cereale.
Excepția a fost ridicată de petentul Romică Stredie, prin
avocat, într-o cauză civilă având ca obiect anularea unui procesverbal de contravenție.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 115 alin. (4), art. 11 alin. (1)
și (2), art. 148 alin. (2) și art. 44 alin. (8). În acest sens, arată că
Ordonanța de urgență a Guvernului nr. 93/2009 contravine
art. 115 alin. (4) din Constituție, deoarece ăGuvernul poate
adopta ordonanțe de urgență numai în situații extraordinare a
căror reglementare nu poate fi amânată, având obligația de a
motiva urgența în cuprinsul acestora”. Or, Guvernul nu a motivat
existența unei situații extraordinare.
În continuare, autorul excepției consideră că dispozițiile de
lege criticate încalcă ăprincipiul încrederii legitime în stabilitatea
reglementărilor consacrat în jurisprudența Curții de Justiție a
Uniunii Europene de la Luxemburg”. Astfel, prin Ordonanța de
urgență a Guvernului nr. 93/2009 au fost modificate ăpeste
noapte” dispozițiile art. 4 alin. (1) și (2) din Ordonanța Guvernului
nr. 2/2001 privind regimul juridic al contravențiilor, dispoziții

6

MONITORUL OFICIAL AL ROMÂNIEI, PARTEA I, Nr. 383/1.VI.2011

referitoare la intrarea în vigoare a normelor juridice în materie
contravențională.
În fine, autorul excepției mai susține că textele legale criticate
contravin art. 44 alin. (8) din Constituție, deoarece exclud
posibilitatea dovedirii ulterioare a provenienței produselor
transportate, produse confiscate, dacă, pe timpul transportului,
nu sunt însoțite de documente justificative ale provenienței lor.
Instanța de judecată consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2 din Ordonanța de urgență a Guvernului
nr. 3/2009 privind unele măsuri pentru întărirea controlului în
scopul combaterii transporturilor ilicite de mărfuri, publicată în
Monitorul Oficial al României, Partea I, nr. 457 din 1 iulie 2009,
aprobată cu modificări prin Legea nr. 89/2010, publicată în
Monitorul Oficial al României, Partea I, nr. 351 din 27 mai 2010,
și ale art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, publicată în Monitorul Oficial al României,
Partea I, nr. 184 din 27 februarie 2006, aprobată cu modificări
prin Legea nr. 225/2006, publicată în Monitorul Oficial al
României, Partea I, nr. 501 din 9 iunie 2006.
Textele de lege atacate au următoarea redactare:
— Art. 2 din Ordonanța de urgență a Guvernului nr. 93/2009:
ăOrdonanța de urgență a Guvernului nr. 12/2006 pentru
stabilirea unor măsuri de reglementare a pieței pe filiera
cerealelor și a produselor procesate din cereale, publicată în
Monitorul Oficial al României, Partea I, nr. 184 din 27 februarie
2006, aprobată cu modificări prin Legea nr. 225/2006, se
modifică și se completează după cum urmează:
1. La articolul 14 alineatul (1), după litera d) se introduce o
nouă literă, litera e), cu următorul cuprins:
e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop, dacă acesta aparține
contravenientului sau dacă nu există contract legal de cărăușie.
2. La articolul 14, alineatul (3) se modifică și va avea
următorul cuprins:
(3) Constatarea contravențiilor și aplicarea sancțiunilor
prevăzute la alin. (1) lit. a)—d) se fac de către persoane
împuternicite în acest scop de la Ministerul Agriculturii, Pădurilor
și Dezvoltării Rurale, iar a celor prevăzute la alin. (1) lit. e) se fac
de către Garda Financiară și personalul anume desemnat din
cadrul Poliției Române.”

Art. 14 alin. (1) lit. e) din Ordonanța de urgență a Guvernului
nr. 12/2006: ăUrmătoarele fapte constituie contravenții și se
sancționează după cum urmează: [...]
e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop, dacă acesta aparține
contravenientului sau dacă nu există contract legal de cărăușie.”
Articolul unic al Ordonanței Guvernului nr. 6/2009 pentru
modificarea termenului privind sancționarea contravențiilor
prevăzute de art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, publicată în Monitorul Oficial al României,
Partea I, nr. 473 din 9 iulie 2009, prevede că, ăPrin derogare de
la dispozițiile art. 4 alin. (1) din Ordonanța Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare, dispozițiile art. 14 alin. (1) lit. e) din
Ordonanța de urgentă a Guvernului nr. 12/2006 pentru stabilirea
unor măsuri de reglementare a pieței pe filiera cerealelor și a
produselor procesate din cereale, publicată în Monitorul Oficial
al României, Partea I, nr. 184 din 27 februarie 2006, aprobată cu
modificări prin Legea nr. 225/2006, cu modificările și
completările ulterioare, se aplică de la data intrării în vigoare a
prezentei ordonanțe.”
Autorul criticii de neconstituționalitate susține că dispozițiile
legale menționate încalcă prevederile constituționale ale art. 115
alin. (4) referitoare la adoptarea ordonanțelor de urgență, art. 11
alin. (1) și (2) privind dreptul internațional și dreptul intern,
art. 148 alin. (2) privind integrarea în Uniunea Europeană și
art. 44 alin. (8) privind caracterul licit al dobândirii averii.
Examinând excepția de neconstituționalitate, Curtea reține,
referitor la înfrângerea art. 115 alin. (4) din Constituție prin
adoptarea Ordonanței de urgență a Guvernului nr. 93/2009, că,
așa cum rezultă din nota de fundamentare ce însoțește această
ordonanță, existența situației extraordinare și a urgenței de care
textul constituțional menționat condiționează adoptarea
acesteia, este justificată prin ăconstatările din practică ale
autorităților abilitate să aplice prevederile legale care
reglementează transportul de produse accizabile, cereale și
produse procesate din cereale, ce au evidențiat amplificarea
activităților comerciale ilicite, în care sunt implicați operatorii
economici ce se ocupă cu comercializarea și transportul acestor
categorii de produse”. De aceea, s-a impus ăintervenția
legislativă de urgență, în sensul perfecționării instrumentelor
legale necesare pentru prevenirea și combaterea acestor
activități”. De asemenea, reglementarea criticată s-a impus ăcu
atât mai mult cu cât s-a înregistrat o creștere a numărului de
transporturi ilicite de produse accizabile, diversificându-se
concomitent formele de realizare a acestor fapte ilicite. De
asemenea, în perioada campaniei agricole de vară se amplifică
activitățile comerciale ilicite în care sunt implicați operatorii
economici ce se ocupă cu comercializarea și transportul
cerealelor, fiind momentul în care se creează stocuri ilicite de
cereale, ce ulterior sunt utilizate pentru tranzacții comerciale sau
producția de panificație neînregistrată”.
Cât privește celelalte aspecte invocate de autorul excepției în
motivarea acesteia, Curtea constată că acesta nu formulează o
veritabilă critică de neconstituționalitate, ci, în realitate, solicită
modificarea dispozițiilor de lege criticate. Or, potrivit art. 2
alin. (3) din Legea nr. 47/1992, Curtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.

MONITORUL OFICIAL AL ROMÂNIEI, PARTEA I, Nr. 383/1.VI.2011
Astfel, așa cum rezultă din motivarea excepției de
neconstituționalitate, aceasta vizează, pe de-o parte, aspecte
ce țin de modificarea textului de lege criticat, iar, pe de altă parte,
aspecte ce țin de interpretarea și aplicarea dispozițiilor de lege

7

criticate, ceea ce intră în competența instanței de judecată
învestite cu soluționarea litigiului în cadrul căreia s-a invocat
excepția de neconstituționalitate, eventualele greșeli ale
acesteia putând fi îndreptate prin exercitarea căilor de atac.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2 din Ordonanța de urgență a Guvernului
nr. 93/2009 privind unele măsuri pentru întărirea controlului în scopul combaterii transporturilor ilicite de mărfuri și art. 14 alin. (1)
lit. e) din Ordonanța de urgență a Guvernului nr. 12/2006 pentru stabilirea unor măsuri de reglementare a pieței pe filiera cerealelor
și a produselor procesate din cereale, excepție ridicată de Romică Stredie în Dosarul nr. 15.168/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 515
din 19 aprilie 2011

referitoare la excepția de neconstituționalitate a dispozițiilor art. 245 alin. 1 lit. c1)
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 245 alin. 1 lit. c1) din Codul de procedură
penală, excepție ridicată de Mitică Ifrim și Gheorghe Săraru în
Dosarul nr. 3.580/231/2008 al Curții de Apel Galați — Secția
civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:

Prin Încheierea din 21 mai 2010, pronunțată în Dosarul
nr. 3.580/231/2008, Curtea de Apel Galați — Secția civilă a
sesizat Curtea Constituțională cu excepția de
neconstituționalitate a prevederilor art. 245 alin. 1 lit. c1) din
Codul de procedură penală, excepție ridicată de Mitică Ifrim
și Gheorghe Săraru în dosarul de mai sus având ca obiect
soluționarea unui recurs formulat într-o cauză civilă, după ce în
prealabil s-a făcut aplicarea dispozițiilor legale criticate.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 21 alin. (1) privind liberul acces
la justiție și ale art. 23 alin. (11) referitoare la prezumția de
nevinovăție, deoarece sesizarea instanței civile de către
procuror, prin ordonanța de încetare a urmăririi penale, cu o
cerere de anulare a unor înscrisuri pe motiv că au fost falsificate,
deși acest fapt nu a fost stabilit printr-o hotărâre de condamnare
definitivă, afectează principiul disponibilității care guvernează
orice proces civil și răstoarnă prezumția de nevinovăție. Curtea
de Apel Galați — Secția civilă opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 383/1.VI.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 245 alin. 1 lit. c1) — Dispoziții complementare ale
ordonanței din Codul de procedură penală, care au următorul
conținut: ăPrin ordonanța de încetare a urmăririi penale se
dispune totodată asupra: [...]
c1) sesizării instanței civile competente cu privire la
desființarea totală sau parțială a unui înscris.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (1) privind liberul acces la justiție
și ale art. 23 alin. (11) referitoare la prezumția de nevinovăție.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.228 din 29 septembrie 2009,
publicată în Monitorul Oficial al României, Partea I, nr. 730 din
28 octombrie 2009, Curtea Constituțională a respins ca
neîntemeiată excepția de neconstituționalitate a dispozițiilor
art. 245 alin. 1 lit. c1) din Codul de procedură penală, statuând
că potrivit acestora, prin ordonanța de încetare a urmăririi penale

procurorul dispune totodată asupra sesizării instanței civile
competente cu privire la desființarea totală sau parțială a unui
înscris, prevedere aplicabilă, conform art. 249 alin. 2 din același
Cod, și în procedura scoaterii de sub urmărire penală.
Recunoscând procurorului care a dat o astfel de soluție de
netrimitere în judecată calitatea procesuală activă pentru a
solicita instanței civile desființarea totală sau parțială a unui
înscris, legiuitorul nu afectează liberul acces la justiție, întrucât
judecata se desfășoară în fața unei instanțe independente și
imparțiale, cu respectarea, în egală măsură, a drepturilor
recunoscute de lege pentru toate părțile implicate în litigiu, pe
baza administrării unor probe legale, utile, concludente și
pertinente soluționării cauzei.
De asemenea, nu poate fi reținută critica autorilor excepției,
în sensul că art. 245 alin. 1 lit. c1) din Codul de procedură penală
aduce atingere prezumției de nevinovăție prevăzute de art. 23
alin. (11) din Constituție, deoarece, în cazurile în care acțiunea
penală s-a stins în faza de urmărire penală, instanța civilă,
sesizată de procurorul care a adoptat soluția de netrimitere în
judecată, nu se pronunță cu privire la vinovăția unei persoane
sau cu privire la săvârșirea unei fapte prevăzute de legea
penală, ci doar asupra veridicității înscrisurilor a căror desființare
totală sau parțială este cerută.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 245 alin. 1 lit. c1) din Codul de procedură
penală, excepție ridicată de Mitică Ifrim și Gheorghe Săraru în Dosarul nr. 3.580/231/2008 al Curții de Apel Galați — Secția civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 516
din 19 aprilie 2011

referitoare la excepția de neconstituționalitate a dispozițiilor art. 224
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Afrodita Laura Tutunaru

— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

MONITORUL OFICIAL AL ROMÂNIEI, PARTEA I, Nr. 383/1.VI.2011
Pe rol se află soluționarea excepției de neconstituționalitate
a dispozițiilor art. 224 din Codul de procedură penală, excepție
ridicată de Alexandra Mihaela Apostol în Dosarul
nr. 1.075/245/2010 al Judecătoriei Iași.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2010, pronunțată în Dosarul
nr. 1.075/245/2010, Judecătoria Iași a sesizat Curtea
Constituțională cu excepția de neconstituționalitate a
prevederilor art. 224 din Codul de procedură penală,
excepție ridicată de Alexandra Mihaela Apostol în dosarul de
mai sus, având ca obiect soluționarea unei acțiuni penale
privitoare la comiterea infracțiunii de vătămare corporală din
culpă.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 24 referitoare la Dreptul la
apărare, precum și prevederilor art. 6 paragraful 1 și paragraful 3
lit. a)—d) din Convenția pentru apărarea drepturilor omului și a
libertăților fundamentale, deoarece în faza actelor
premergătoare apărătorul făptuitorului nu are dreptul să asiste
la niciunul dintre actele care se efectuează până la începerea
urmăririi penale, fiind lipsit de o minimă garanție a dreptului la
apărare.
Judecătoria
Iași
opinează
că
excepția
de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 224 din Codul de procedură penală cu denumirea
marginală Acte premergătoare, care au următorul conținut:
Art. 224: ăÎn vederea începerii urmăririi penale, organul de
urmărire penală poate efectua acte premergătoare.

9

De asemenea, în vederea strângerii datelor necesare
organelor de urmărire penală pentru începerea urmăririi penale,
pot efectua acte premergătoare și lucrătorii operativi din
Ministerul Administrației și Internelor, precum și din celelalte
organe de stat cu atribuții în domeniul siguranței naționale,
anume desemnați în acest scop, pentru fapte care constituie,
potrivit legii, amenințări la adresa siguranței naționale.
Procesul-verbal prin care se constată efectuarea unor acte
premergătoare poate constitui mijloc de probă.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 24 referitoare la Dreptul la apărare,
precum și dispozițiile art. 6 paragraful 1 și paragraful 3 lit. a)—d)
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 647 din 28 aprilie 2009, publicată
în Monitorul Oficial al României, Partea I, nr. 391 din 10 iunie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 224 alin. 1 și 3 din
Codul de procedură penală, statuând, între altele, că ăactele
premergătoare au o natură proprie, care nu poate fi identificată
sau subsumată naturii precise și bine determinate a altor
instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori a procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale.”
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că ăgarantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. [... ] Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului penal, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal”. S-a mai reținut, de asemenea, că, deși, ăÎn conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are
posibilitatea de a-l combate cu alt mijloc de probă”, atunci când
instanța ar înțelege să-i dea eficiență.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

10

MONITORUL OFICIAL AL ROMÂNIEI, PARTEA I, Nr. 383/1.VI.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 224 din Codul de procedură penală, excepție
ridicată de Alexandra Mihaela Apostol în Dosarul nr. 1.075/245/2010 al Judecătoriei Iași.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 522
din 19 aprilie 2011

referitoare la excepția de neconstituționalitate a dispozițiilor art. 83 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 83 alin. 1 din Codul penal, excepție ridicată de
Dănuț Oros în Dosarul nr. 162/309/2009 al Tribunalului Sălaj —
Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2010, pronunțată în Dosarul
nr. 162/309/2009, Tribunalul Sălaj — Secția penală a sesizat
Curtea Constituțională cu excepția de neconstituționalitate
a prevederilor art. 83 alin. 1 din Codul penal, excepție ridicată
de Dănuț Oros în dosarul de mai sus, având ca obiect
soluționarea unei cauze penale în apel.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) referitoare la
egalitatea cetățenilor în fața legii și ale art. 22 alin. (2) referitoare

la interdicția de a supune vreo persoană la vreo pedeapsă sau
la vreun tratament inuman sau degradant, deoarece prin
aplicarea în mod direct și fără excepție a cumulului aritmetic se
ajunge la consecințe grave pentru subiect, care pot fi apreciate
ca inumane. Astfel, în opinia autorului, aplicarea acestui cumul
ar trebui să fie doar o posibilitate și nu o obligație ca singură
opțiune. Tribunalul Sălaj — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 83 alin. 1 — Revocarea în cazul săvârșirii unei
infracțiuni — din Codul penal, care au următorul conținut: ăDacă
în cursul termenului de încercare cel condamnat a săvârșit din
nou o infracțiune, pentru care s-a pronunțat o condamnare
definitivă chiar după expirarea acestui termen, instanța revocă
suspendarea condiționată, dispunând executarea în întregime a
pedepsei, care nu se contopește cu pedeapsa aplicată pentru
noua infracțiune.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea

MONITORUL OFICIAL AL ROMÂNIEI, PARTEA I, Nr. 383/1.VI.2011
cetățenilor în fața legii și ale art. 22 alin. (2) referitoare la
interdicția de a supune vreo persoană la vreo pedeapsă sau
tratament inuman sau degradant.
Examinând excepția de neconstituționalitate, Curtea
constată că autorul excepției susține contrarietatea dispozițiilor
legale criticate cu prevederile constituționale referitoare la
egalitatea în drepturi a cetățenilor. Cu privire la această critică,
Curtea constată că numai potrivit susținerilor orale ale
apărătorului autorului s-a invocat acest temei constituțional și
că trimiterea la acesta a fost făcută fără o motivare concretă.
Or, simpla enunțare a unui text din Legea fundamentală ca
argument în susținerea excepției nu echivalează cu o veritabilă
motivare, întrucât nu s-a arătat în mod concret în ce constă
contrarietatea reclamată. Prin urmare, ținând seama și de
dispozițiile art. 10 alin. (2) din Legea nr. 47/1992 potrivit cărora
ăSesizările trebuie făcute în formă scrisă și motivate”, Curtea
urmează ca, din această perspectivă, să respingă excepția ca
inadmisibilă.

11

Cât privește susținerea potrivit căreia dispozițiile art. 83
alin. 1 din Codul penal aduc atingere prevederilor constituționale
ale art. 22 alin. (2), Curtea constată că și aceasta este
inadmisibilă, întrucât, pe lângă faptul că interdicția referitoare la
aplicarea unor pedepse ori tratamente inumane sau degradante
nu are nicio legătură cu textul criticat, autorul solicită în esență
modificarea acestuia în sensul eliminării obligației opozabile
instanței de judecată de a dispune ope legis contopirea celor
două pedepse. În opinia sa, aceasta ar trebui să fie doar o
posibilitate și nu o dispoziție de neînlăturat, indiferent de
gravitatea faptei ori de pericolul social pe care-l reprezintă
infractorul. Or, potrivit art. 61 alin. (1) din Legea fundamentală,
Parlamentul este unica autoritate legiuitoare a țării, care, în
acord cu dispozițiile constituționale ale art. 126 alin. (2), este
suveran în luarea și aprecierea măsurilor de politică penală
referitoare la reglementarea revocării suspendării condiționate a
executării pedepsei în cazul săvârșirii unei infracțiuni.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 83 alin. 1 din Codul penal, excepție ridicată
de Dănuț Oros în Dosarul nr. 162/309/2009 al Tribunalului Sălaj — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 526
din 19 aprilie 2011

referitoare la excepția de neconstituționalitate a dispozițiilor art. 51 alin. 2 și 3
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

Pe rol se află soluționarea excepției de neconstituționalitate
a prevederilor art. 51 alin. 2 și 3 din Codul de procedură penală,
excepție ridicată de Emil Balaure și Radu Constantin în Dosarul
nr. 14.887/245/2008 al Tribunalului Iași — Secția penală și care
formează
obiectul
Dosarului
Curții
Constituționale
nr. 3.653D/2010.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul
nr. 3.654D/2010,
având
ca
obiect
excepția
de
neconstituționalitate a prevederilor art. 51 alin. 2 și 3 din Codul
de procedură penală, excepție ridicată de Emil Balaure și Radu
Constantin în Dosarul nr. 12.372/245/2008 al Tribunalului Iași —
Secția penală.

12

MONITORUL OFICIAL AL ROMÂNIEI, PARTEA I, Nr. 383/1.VI.2011

La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
Dosarului nr. 3.654D/2010 la Dosarul nr. 3.653D/2010, care a
fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece prin criticile formulate autorii solicită
modificarea texului legal contestat.
C U R T E A,

având în vedere actele și lucrările dosarelor, constată
următoarele:
Prin încheierile din 8 aprilie 2010, pronunțate în dosarele
nr. 14.887/245/2008 și nr. 12.372/245/2008, Tribunalul Iași —
Secția penală a sesizat Curtea Constituțională cu excepția
de neconstituționalitate a prevederilor art. 51 alin. 2 și 3 din
Codul de procedură penală.
Excepția a fost ridicată, în dosarele de mai sus, de Emil
Balaure și Radu Constantin în cauze având ca obiect
soluționarea unor cereri de recuzare.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 21 alin. (3) referitoare la
dreptul la un proces echitabil și la soluționarea cauzelor într-un
termen rezonabil, precum și prevederile art. 6 din Convenția
pentru apărarea drepturilor omului și a libertăților fundamentale
referitoare la Dreptul la un proces echitabil, deoarece procedura
de soluționare a cererilor de recuzare limitează posibilitatea
uzării de instituție doar în ceea ce privește judecătorii care
compun completul de judecată.
Tribunalul Iași — Secția penală opinează că dispozițiile
legale criticate sunt constituționale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 51 alin. 2 și 3 — Recuzarea — din Codul de
procedură penală, care au următorul conținut:
Art. 51 alin. 2 și 3: ăRecuzarea se formulează oral sau în
scris, cu arătarea pentru fiecare persoană în parte a cazului de
incompatibilitate invocat și a tuturor temeiurilor de fapt
cunoscute la momentul recuzării. Cererea de recuzare poate
privi numai pe acei judecători care compun completul de
judecată.
Nerespectarea condițiilor prevăzute în alin. 2 sau recuzarea
aceleiași persoane pentru același caz de incompatibilitate și
pentru temeiuri de fapt cunoscute la data formulării unei cereri
anterioare de recuzare care a fost respinsă atrage
inadmisibilitatea cererii de recuzare, care se constată de
completul în fața căruia s-a formulat recuzarea, cu participarea
judecătorului recuzat.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 alin. (3) referitoare la dreptul la un
proces echitabil și la soluționarea cauzelor într-un termen
rezonabil, precum și prevederile art. 6 din Convenția pentru
apărarea drepturilor omului și a libertăților fundamentale
referitoare la Dreptul la un proces echitabil.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 198 din 13 martie 2007, publicată
în Monitorul Oficial al României, Partea I, nr. 256 din 17 aprilie
2007, Curtea Constituțională a statuat că, în pofida susținerilor
autorilor excepției, dispozițiile legale criticate nu aduc nicio
atingere liberului acces la justiție și nici dreptului părților la un
proces echitabil. Dimpotrivă, reglementarea modului de
formulare a cererilor de recuzare, realizată prin aceste texte de
lege, are menirea de a asigura deplina realizare a drepturilor
constituționale invocate. Stabilind că ăcererea de recuzare poate
privi numai pe acei judecători care compun completul de
judecată”, precum și faptul că este inadmisibilă recuzarea
aceleiași persoane ăpentru același caz de incompatibilitate și
pentru temeiuri de fapt cunoscute la data formulării unei cereri
anterioare de recuzare”, legiuitorul a avut în vedere limitarea
abuzului de drept și a posibilităților de tergiversare a soluționării
cauzelor, în deplină concordanță cu cerințele dreptului la un
proces echitabil.
De altfel, ăreglementarea procedurii de soluționare a cererilor
de recuzare, în ansamblu, reflectă preocuparea legiuitorului
pentru asigurarea celerității acestei proceduri, respectiv pentru
soluționarea cauzelor într-un termen rezonabil, prin
împiedicarea tergiversării acestora, corespunzător cerințelor
impuse de art. 21 din Legea fundamentală.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 383/1.VI.2011

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 51 alin. 2 și 3 din Codul de procedură penală,
excepție ridicată de Emil Balaure și Radu Constantin în Dosarul nr. 14.887/245/2008 și în Dosarul nr. 12.372/245/2008 ale
Tribunalului Iași — Secția penală.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 527
din 19 aprilie 2011

referitoare la excepția de neconstituționalitate a dispozițiilor art. 211 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 211 alin. 1 din Codul penal, excepție ridicată
de Violeta Palade în Dosarul nr. 3.375/245/2009 al Judecătoriei
Iași.
La apelul nominal se prezintă, pentru autorul excepției,
apărătorul ales Geanina Sârghe din cadrul Baroului Iași și se
constată lipsa celorlalte părți, față de care procedura de citare a
fost legal îndeplinită.
Cauza fiind în stare de judecată, președintele acordă
cuvântul apărătorului ales al autorului excepției, care pune
concluzii de admitere a acesteia, reiterând aspectele inserate
în notele scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 18 iunie 2010, pronunțată în Dosarul
nr. 3.375/245/2009, Judecătoria Iași a sesizat Curtea
Constituțională cu excepția de neconstituționalitate a
prevederilor art. 211 alin. 1 din Codul penal, excepție ridicată
de Violeta Palade în dosarul de mai sus, având ca obiect

soluționarea unei acțiuni penale pentru comiterea infracțiunii de
tâlhărie.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 referitoare la Egalitatea în
drepturi, art. 21 referitoare la Accesul liber la justiție și art. 24
referitoare la Dreptul la apărare, deoarece printr-o formulare
insuficient detaliată și mult prea vagă lasă loc interpretării,
aducând atingere dreptului la apărare prin consacrarea unor
inegalități între participanții la proces. Astfel, formulările ăfurtul
urmat de întrebuințarea unor astfel de mijloace” și ăprin
întrebuințarea de violențe” nu detaliază în mod concret și
limitativ despre care anume mijloace sau violențe este vorba,
sens în care lasă loc arbitrariului, aducând atingere dreptului la
apărare, liberului acces la justiție și principiului egalității în
drepturi.
Judecătoria
Iași
opinează
că
excepția
de
neconstituționalitate este inadmisibilă, deoarece autorul
excepției solicită completarea textului legal criticat.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

14

MONITORUL OFICIAL AL ROMÂNIEI, PARTEA I, Nr. 383/1.VI.2011

Obiectul excepției de neconstituționalitate îl constituie
dispozițiile art. 211 alin. 1 — Tâlhăria din Codul penal, care au
următorul conținut: ăFurtul săvârșit prin întrebuințare de violențe
sau amenințări ori prin punerea victimei în stare de inconștiență
sau neputință de a se apăra, precum și furtul urmat de
întrebuințarea unor astfel de mijloace pentru păstrarea bunului
furat sau pentru înlăturarea urmelor infracțiunii ori pentru ca
făptuitorul să-și asigure scăparea, se pedepsește cu închisoare
de la 3 la 18 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
art. 21 referitoare la Accesul liber la justiție și art. 24 referitoare
la Dreptul la apărare.
Examinând excepția de neconstituționalitate, Curtea
constată că autorul excepției consideră neconstituțional textul
legal criticat, întrucât nu uzitează o terminologie cu un înțeles
univoc. În acest sens arată că sintagma ăfurtul urmat de
întrebuințarea unor astfel de mijloace” și sintagma ăprin
întrebuințarea de violențe” nu detaliază în mod concret și
limitativ despre care anume mijloace sau violențe este vorba.
Or, de vreme ce infracțiunea de tâlhărie presupune o
deposedare a unei persoane de un bun prin amenințare sau
violențe, Curtea constată că înțelesul noțiunilor folosite este
lesne dedus prin trimiterea la alte fapte penale prevăzute și
pedepsite de art. 208, art. 193 și art. 180 sau art. 181 din Codul
penal.
Așa fiind, analiza textului contestat nu conduce la concluzia
încălcării prevederilor constituționale invocate, ca urmare a lipsei

de claritate și previzibilitate a normei. De altfel, în jurisprudența
Curții Europene a Drepturilor Omului s-a arătat că legea trebuie
să îndeplinească anumite condiții calitative, printre acestea
numărându-se previzibilitatea (Hotărârea din 22 noiembrie
2005, pronunțată în Cauza S.W. împotriva Marii Britanii sau
Hotărârea din 15 noiembrie 1996, pronunțată în Cauza Cantoni
împotriva Franței). În acest sens, Curtea europeană a remarcat
că nu poate fi considerată ălege” decât o normă enunțată cu
suficientă precizie, pentru a permite cetățeanului să își
controleze conduita. Apelând la nevoie la consiliere de
specialitate în materie, el trebuie să fie capabil să prevadă, într-o
măsură rezonabilă, față de circumstanțele speței, consecințele
care ar putea rezulta dintr-o anumită faptă (Hotărârea din
25 ianuarie 2007, pronunțată în Cauza Sissanis împotriva
României). Or, prevederile de lege ce formează obiectul
prezentei excepții de neconstituționalitate întrunesc pe deplin
aceste exigențe.
Pe de altă parte, nu poate fi primită susținerea potrivit căreia
dispozițiile art. 211 alin.1 din Codul penal aduc atingere
principiului egalității în drepturi, deoarece acestea se aplică, în
mod nediscriminatoriu, tuturor cetățenilor aflați în ipoteza
normei.
Cât privește pretinsa încălcare a dreptului la apărare, Curtea
constată că și aceasta este neîntemeiată, deoarece infracțiunea
criticată nu împiedică cu nimic persoana interesată ca în tot
cursul procesului penal, în acord cu art. 24 din Constituție, să fie
asistată de un avocat ales ori numit din oficiu acolo unde legea
procesual penală impune acest lucru.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art.1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 211 alin. 1 din Codul penal, excepție ridicată
de Violeta Palade în Dosarul nr. 3.375/245/2009 al Judecătoriei Iași.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 529
din 19 aprilie 2011

referitoare la excepția de neconstituționalitate a dispozițiilor art. 15 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Afrodita Laura Tutunaru

— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

MONITORUL OFICIAL AL ROMÂNIEI, PARTEA I, Nr. 383/1.VI.2011
Pe rol se află soluționarea excepției de neconstituționalitate
a dispozițiilor art. 15 alin. 2 din Codul de procedură penală,
excepție ridicată de Viorel Bubău în Dosarul nr. 5.934/320/2007
al Judecătoriei Târgu Mureș.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2010, pronunțată în Dosarul
nr. 5.934/320/2007, Judecătoria Târgu Mureș a sesizat
Curtea Constituțională cu excepția de neconstituționalitate
a prevederilor art. 15 alin. 2 din Codul de procedură penală,
excepție ridicată de Viorel Bubău în dosarul de mai sus, având
ca obiect soluționarea unei cauze penale la fond.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art.16 referitoare la Egalitatea în
drepturi, art. 21 referitoare la Accesul liber la justiție și art. 24
referitoare la Dreptul la apărare, deoarece permit în mod
discreționar părții vătămate să se constituie parte civilă atât în
faza urmăririi penale, cât și în faza judecății. Așa fiind, textul
lezează dreptul de apărare coerentă a inculpatului în cele două
faze ale procesului penal.
Judecătoria Târgu Mureș opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

15

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15 alin. 2 — Constituirea ca parte civilă, din Codul
de procedură penală, care au următorul conținut: ăConstituirea
ca parte civilă se poate face în cursul urmăririi penale, precum
și în fața instanței de judecată până la citirea actului de
sesizare.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
art. 21 referitoare la Accesul liber la justiție și art. 24 referitoare
la Dreptul la apărare.
Examinând excepția de neconstituționalitate, Curtea
constată că autorul acesteia critică posibilitatea părții vătămate
de a se constitui parte civilă în procesul penal atât în prima fază,
cât și în cea de-a doua până la citirea actului de sesizare,
situație care, în opinia sa, este de natură a afecta principiul
egalității în drepturi, dreptul la un proces echitabil și dreptul la
apărare.
O astfel de critică nu poate fi primită, deoarece dispozițiile
legale criticate se aplică fără niciun fel de discriminare tuturor
persoanelor aflate în situații juridice identice.
De asemenea, dreptul la un proces echitabil presupune
dreptul tuturor părților de a se prevala de garanțiile procesuale
specifice. Or, faptul că partea vătămată poate opta până la
citirea actului de sesizare dacă se constituie sau nu parte civilă
nu este de natură a afecta în vreun fel drepturile inculpatului,
care poate uza nestingherit de dreptul său la apărare. Nimic nu-l
oprește să conteste eventualele pretenții civile sau chiar
calitatea de parte vătămată ori civilă a celui în cauză. Apărarea
inculpatului se poate face indiferent de opțiunea părții vătămate
de a se constitui parte civilă, cu atât mai mult cu cât, în acord cu
dreptul la un proces echitabil, trebuie să existe un just echilibru
între drepturile inculpatului și drepturile celorlalte părți din
procesul penal.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art.1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15 alin. 2 din Codul de procedură penală,
excepție ridicată de Viorel Bubău în Dosarul nr. 5.934/320/2007 al Judecătoriei Târgu Mureș.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

16

MONITORUL OFICIAL AL ROMÂNIEI, PARTEA I, Nr. 383/1.VI.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României valabil în luna iunie 2011
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna iunie 2011, nivelul ratei dobânzii de referință a Băncii Naționale
a României este de 6,25% pe an.
p. Președintele Consiliului de administrație al Băncii Naționale a României,
Florin Georgescu

București, 1 iunie 2011.
Nr. 18.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 383/1.VI.2011 conține 16 pagini.

Prețul: 3,20 lei

&JUYDGY|523449]
ISSN 1453—4495

