Anul 179 (XXIII) — Nr. 487

PARTEA I

LEGI, DECRETE, HOTĂRÂRI ȘI ALTE ACTE

Vineri, 8 iulie 2011

SUMAR

Nr.

Pagina

Nr.

LEGI ȘI DECRETE
112.

majoritar de stat, precum și a societăților comerciale
și regiilor autonome subordonate autorităților
administrației publice locale ......................................

— Lege pentru ratificarea Protocolului de modificare a
Protocolului privind dispozițiile tranzitorii, anexat la
Tratatul privind Uniunea Europeană, la Tratatul privind
funcționarea Uniunii Europene și la Tratatul de
instituire a Comunității Europene a Energiei Atomice,
semnat la Bruxelles la 23 iunie 2010..........................

2

Protocol de modificare a Protocolului privind dispozițiile
tranzitorii, anexat la Tratatul privind Uniunea
Europeană, la Tratatul privind funcționarea Uniunii
Europene și la Tratatul de instituire a Comunității
Europene a Energiei Atomice ....................................

2–4

571.

152.

630.

— Decret privind promulgarea Legii pentru ratificarea
Protocolului de modificare a Protocolului privind
dispozițiile tranzitorii, anexat la Tratatul privind
Uniunea Europeană, la Tratatul privind funcționarea
Uniunii Europene și la Tratatul de instituire a
Comunității Europene a Energiei Atomice, semnat la
Bruxelles la 23 iunie 2010 ........................................

— Lege privind aprobarea Ordonanței de urgență a
Guvernului nr. 36/2011 pentru modificarea și
completarea Ordonanței de urgență a Guvernului
nr. 116/2006 privind protecția socială acordată
persoanelor disponibilizate prin concedieri colective
efectuate ca urmare a restructurării și reorganizării
unor societăți naționale, regii autonome, companii
naționale și societăți comerciale cu capital majoritar de
stat, precum și a societăților comerciale și regiilor
autonome subordonate autorităților administrației
publice locale..............................................................
— Decret pentru promulgarea Legii privind aprobarea
Ordonanței de urgență a Guvernului nr. 36/2011 pentru
modificarea și completarea Ordonanței de urgență a
Guvernului nr. 116/2006 privind protecția socială
acordată persoanelor disponibilizate prin concedieri
colective efectuate ca urmare a restructurării și
reorganizării unor societăți naționale, regii autonome,
companii naționale și societăți comerciale cu capital

Pagina

4

5

5

DECIZII ALE CURȚII CONSTITUȚIONALE
Decizia nr. 668 din 18 mai 2011 referitoare la excepția de
neconstituționalitate a prevederilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule, ale
anexelor nr. 1—4 la această ordonanță de urgență,
precum și ale Ordonanței de urgență a Guvernului
nr. 50/2008, în ansamblul său ....................................

6–8

Opinie separată ....................................................................
Decizia nr. 715 din 31 mai 2011 referitoare la excepția de
neconstituționalitate a dispozițiilor art. 461 din Legea
vânătorii și a protecției fondului cinegetic nr. 407/2006....
Decizia nr. 732 din 2 iunie 2011 referitoare la excepția de
neconstituționalitate a dispozițiilor art. 13 alin. (2) din
Ordonanța Guvernului nr. 2/2001 privind regimul juridic
al contravențiilor ........................................................
Decizia nr. 734 din 2 iunie 2011 referitoare la excepția de
neconstituționalitate a dispozițiilor art. 101 alin. (3)
lit. a) și art. 111 alin. (1) lit. c) din Ordonanța de urgență
a Guvernului nr. 195/2002 privind circulația pe
drumurile publice ........................................................
Decizia nr. 737 din 2 iunie 2011 referitoare la excepția de
neconstituționalitate a dispozițiilor art. 34 alin. (2) teza
finală din Ordonanța Guvernului nr. 2/2001 privind
regimul juridic al contravențiilor ..................................

14–15

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
— Ordin al președintelui Autorității Naționale pentru
Protecția Consumatorilor privind modificarea și
completarea Ordinului președintelui Autorității
Naționale pentru Protecția Consumatorilor nr. 87/2008
privind stabilirea unor tarife pentru expertizarea
obiectelor și bijuteriilor din metale prețioase ..............

16

136.

8–9

10–11

11–12

13–14

2

MONITORUL OFICIAL AL ROMÂNIEI, PARTEA I, Nr. 487/8.VII.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Protocolului de modificare a Protocolului privind dispozițiile tranzitorii,
anexat la Tratatul privind Uniunea Europeană, la Tratatul privind funcționarea Uniunii Europene
și la Tratatul de instituire a Comunității Europene a Energiei Atomice,
semnat la Bruxelles la 23 iunie 2010
Parlamentul României adoptă prezenta lege.
Articol unic. — Se ratifică Protocolul de modificare a
Protocolului privind dispozițiile tranzitorii, anexat la Tratatul
privind Uniunea Europeană, la Tratatul privind funcționarea

Uniunii Europene și la Tratatul de instituire a Comunității
Europene a Energiei Atomice, semnat la Bruxelles la 23 iunie
2010.

Această lege a fost adoptată de Parlamentul României, cu respectarea prevederilor art. 148 alin. (1) din Constituția
României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 15 iunie 2011.
Nr. 112.

PROTOCOL

de modificare a Protocolului privind dispozițiile tranzitorii, anexat la Tratatul privind Uniunea Europeană,
la Tratatul privind funcționarea Uniunii Europene și la Tratatul de instituire a Comunității Europene a Energiei Atomice
Regatul Belgiei,
Republica Bulgaria,
Republica Cehă,
Regatul Danemarcei,
Republica Federală Germania,
Republica Estonia,
Irlanda,
Republica Elenă,
Regatul Spaniei,
Republica Franceză,
Republica Italiană,
Republica Cipru,
Republica Letonia,
Republica Lituania,
Marele Ducat al Luxemburgului,
Republica Ungară,
Malta,
Regatul Țărilor de Jos,
Republica Austria,
Republica Polonă,
Republica Portugheză,
România,
Republica Slovenia,
Republica Slovacă,
Republica Finlanda,
Regatul Suediei,
Regatul Unit al Marii Britanii și Irlandei de Nord,
denumite în continuare înaltele părți contractante,
întrucât, dat fiind faptul că Tratatul de la Lisabona a intrat în vigoare ulterior alegerilor pentru Parlamentul European din
perioada 4—7 iunie 2009 și astfel prevăd declarația adoptată de Consiliul European în cadrul reuniunii sale din 11—12 decembrie
2008, precum și acordul politic obținut în cadrul Consiliului European cu ocazia reuniunii sale din 18—19 iunie 2009, se impune
stabilirea unor dispoziții tranzitorii cu privire la componența Parlamentului European până la încheierea legislaturii 2009—2014,

3

MONITORUL OFICIAL AL ROMÂNIEI, PARTEA I, Nr. 487/8.VII.2011

întrucât respectivele dispoziții tranzitorii trebuie să permită statelor membre care ar fi avut un număr mai mare de membri
în Parlamentul European, în condițiile în care Tratatul de la Lisabona ar fi fost în vigoare la data alegerilor pentru Parlamentul
European din iunie 2009, să poată dispune de acest număr de locuri suplimentare și să le ocupe,
ținând seamă de numărul de locuri pentru fiecare stat membru prevăzut în proiectul de decizie a Consiliului European,
aprobat politic de Parlamentul European la 11 octombrie 2007 și de Consiliul European (Declarația nr. 5 anexată la Actul final al
Conferinței interguvernamentale care a adoptat Tratatul de la Lisabona), precum și de Declarația nr. 4 anexată la Actul final al
Conferinței interguvernamentale care a adoptat Tratatul de la Lisabona,
întrucât se impune crearea, pentru perioada rămasă între data intrării în vigoare a prezentului protocol și încheierea
legislaturii 2009—2014, a celor 18 locuri suplimentare prevăzute pentru statele membre vizate în acordul politic obținut în cadrul
Consiliului European cu ocazia reuniunii sale din 18—19 iunie 2009,
întrucât se impune, în acest sens, să se permită depășirea, cu titlu provizoriu, a numărului de membri în Parlamentul
European alocat pentru fiecare stat membru, precum și a numărului maxim de membri ai Parlamentului European prevăzut de
dispozițiile tratatelor în vigoare la data alegerilor pentru Parlamentul European din iunie 2009, precum și la art. 14 alin. (2) primul
paragraf din Tratatul privind Uniunea Europeană, astfel cum a fost modificat prin Tratatul de la Lisabona,
întrucât se impune, de asemenea, stabilirea modalităților prin care statele membre vizate să ocupe locurile suplimentare
create cu titlu provizoriu,
întrucât, în ceea ce privește dispozițiile tranzitorii, se impune modificarea Protocolului privind dispozițiile tranzitorii, anexat
la Tratatul privind Uniunea Europeană, la Tratatul privind funcționarea Uniunii Europene și la Tratatul de instituire a Comunității
Europene a Energiei Atomice,
convin cu privire la următoarele dispoziții:
ARTICOLUL 1

Articolul 2 din Protocolul privind dispozițiile tranzitorii, anexat
la Tratatul privind Uniunea Europeană, la Tratatul privind
funcționarea Uniunii Europene și la Tratatul de instituire a
Comunității Europene a Energiei Atomice, se înlocuiește cu
textul următor:
ăARTICOLUL 2

(1) Pentru perioada rămasă din legislatura 2009—2014,
începând de la data intrării în vigoare a prezentului articol și prin

derogare de la art. 189 al doilea paragraf și art. 190 alin. (2) din
Tratatul de instituire a Comunității Europene, precum și de la
art. 107 al doilea paragraf și art. 108 alin. (2) din Tratatul de
instituire a Comunității Europene a Energiei Atomice, care erau
în vigoare la data alegerilor pentru Parlamentul European din
iunie 2009, precum și prin derogare de la numărul de locuri
prevăzut la art. 14 alin. (2) primul paragraf din Tratatul privind
Uniunea Europeană, următoarele 18 locuri se adaugă celor 736
de locuri existente, astfel încât numărul total de membri ai
Parlamentului European ajunge la 754, cu titlu provizoriu, până
la încheierea legislaturii 2009—2014:

Bulgaria

1

Țările de Jos

1

Spania

4

Austria

2

Franța

2

Polonia

1

Italia

1

Slovenia

1

Letonia

1

Suedia

2

Malta

1

Regatul Unit

1

(2) Prin derogare de la art. 14 alin. (3) din Tratatul privind
Uniunea Europeană, statele membre vizate desemnează
persoanele care vor ocupa locurile suplimentare prevăzute la
alin. (1) în conformitate cu legislația statelor membre în cauză,
cu condiția ca persoanele respective să fie alese prin vot
universal direct:
a) în cadrul unor alegeri prin vot universal direct organizate
ad hoc în statul membru în cauză în conformitate cu dispozițiile
aplicabile alegerilor pentru Parlamentul European;
b) prin trimitere la rezultatele alegerilor pentru Parlamentul
European din perioada 4—7 iunie 2009; sau
c) prin desemnarea de către parlamentul național al statului
membru vizat, dintre membrii acestuia, a numărului de membri
necesari, prin procedura stabilită de fiecare stat membru.
(3) În timp util, înainte de alegerile pentru Parlamentul
European din anul 2014, Consiliul European adoptă, în
conformitate cu art. 14 alin. (2) al doilea paragraf din Tratatul
privind Uniunea Europeană, o decizie de stabilire a componenței
Parlamentului European.”

ARTICOLUL 2

Prezentul protocol se ratifică de către înaltele părți
contractante, în conformitate cu normele lor constituționale.
Instrumentele de ratificare se depun pe lângă Guvernul
Republicii Italiene.
Prezentul protocol intră în vigoare la 1 decembrie 2010, dacă
este posibil, cu condiția ca toate instrumentele de ratificare să fi
fost depuse până la data respectivă, sau, în caz contrar, în prima
zi a lunii următoare depunerii instrumentului de ratificare de
către ultimul stat semnatar care îndeplinește această
formalitate.
ARTICOLUL 3

Prezentul protocol, redactat în exemplar unic în limbile
bulgară, cehă, daneză, engleză, estonă, finlandeză, franceză,
germană, greacă, irlandeză, italiană, letonă, lituaniană,
maghiară, malteză, olandeză, poloneză, portugheză, română,
slovacă, slovenă, spaniolă și suedeză, textele în fiecare dintre
aceste limbi fiind deopotrivă autentice, se depune în arhivele
Guvernului Republicii Italiene, care va transmite o copie

4

MONITORUL OFICIAL AL ROMÂNIEI, PARTEA I, Nr. 487/8.VII.2011

certificată pentru conformitate fiecăruia dintre guvernele
celorlalte state semnatare.

Drept care subsemnații plenipotențiari au semnat prezentul
protocol.

Întocmit la Bruxelles, la douăzeci și trei iunie două mii zece.
Pentru Regatul Belgiei,
(indescifrabil)

Pentru Marele Ducat al Luxemburgului,
(indescifrabil)

Pentru Republica Bulgaria,
(indescifrabil)

Pentru Republica Ungară,
(indescifrabil)

Pentru Republica Cehă,
(indescifrabil)

Pentru Malta,
(indescifrabil)

Pentru Regatul Danemarcei,
(indescifrabil)

Pentru Regatul Țărilor de Jos,
(indescifrabil)

Pentru Republica Federală Germania,
(indescifrabil)

Pentru Republica Austria,
(indescifrabil)

Pentru Republica Estonia,
(indescifrabil)

Pentru Republica Polonă,
(indescifrabil)

Pentru Irlanda,
(indescifrabil)

Pentru Republica Portugheză,
(indescifrabil)

Pentru Republica Elenă,
(indescifrabil)

Pentru România,
(indescifrabil)

Pentru Regatul Spaniei,
(indescifrabil)

Pentru Republica Slovenia,
(indescifrabil)

Pentru Republica Franceză,
(indescifrabil)

Pentru Republica Slovacă,
(indescifrabil)

Pentru Republica Italiană,
(indescifrabil)
Pentru Republica Cipru,
(indescifrabil)

Pentru Republica Finlanda,
(indescifrabil)

Pentru Republica Letonia,
(indescifrabil)

Pentru Regatul Suediei,
(indescifrabil)

Pentru Republica Lituania,
(indescifrabil)

Pentru Regatul Unit al Marii Britanii și Irlandei de Nord,
(indescifrabil)
PREȘEDINTELE ROMÂNIEI

DECRET
privind promulgarea Legii pentru ratificarea Protocolului
de modificare a Protocolului privind dispozițiile tranzitorii,
anexat la Tratatul privind Uniunea Europeană, la Tratatul
privind funcționarea Uniunii Europene și la Tratatul
de instituire a Comunității Europene a Energiei Atomice,
semnat la Bruxelles la 23 iunie 2010
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Protocolului de
modificare a Protocolului privind dispozițiile tranzitorii, anexat la Tratatul privind
Uniunea Europeană, la Tratatul privind funcționarea Uniunii Europene și la Tratatul
de instituire a Comunității Europene a Energiei Atomice, semnat la Bruxelles la
23 iunie 2010, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 10 iunie 2011.
Nr. 571.

MONITORUL OFICIAL AL ROMÂNIEI, PARTEA I, Nr. 487/8.VII.2011

5

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 36/2011 pentru modificarea
și completarea Ordonanței de urgență a Guvernului nr. 116/2006 privind protecția socială acordată
persoanelor disponibilizate prin concedieri colective efectuate ca urmare a restructurării
și reorganizării unor societăți naționale, regii autonome, companii naționale și societăți comerciale
cu capital majoritar de stat, precum și a societăților comerciale și regiilor autonome subordonate
autorităților administrației publice locale
Parlamentul României adoptă prezenta lege.
Articol unic. — Se aprobă Ordonanța de urgență a Guvernului
nr. 36 din 6 aprilie 2011 pentru modificarea și completarea
Ordonanței de urgență a Guvernului nr. 116/2006 privind protecția
socială acordată persoanelor disponibilizate prin concedieri
colective efectuate ca urmare a restructurării și reorganizării unor

societăți naționale, regii autonome, companii naționale și societăți
comerciale cu capital majoritar de stat, precum și a societăților
comerciale și regiilor autonome subordonate autorităților
administrației publice locale, publicată în Monitorul Oficial al
României, Partea I, nr. 263 din 14 aprilie 2011.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 iulie 2011.
Nr. 152.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de
urgență a Guvernului nr. 36/2011 pentru modificarea
și completarea Ordonanței de urgență
a Guvernului nr. 116/2006 privind protecția socială acordată
persoanelor disponibilizate prin concedieri colective efectuate
ca urmare a restructurării și reorganizării unor societăți
naționale, regii autonome, companii naționale și societăți
comerciale cu capital majoritar de stat, precum și a
societăților comerciale și regiilor autonome subordonate
autorităților administrației publice locale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 36/2011 pentru modificarea și completarea Ordonanței de urgență
a Guvernului nr. 116/2006 privind protecția socială acordată persoanelor
disponibilizate prin concedieri colective efectuate ca urmare a restructurării și
reorganizării unor societăți naționale, regii autonome, companii naționale și
societăți comerciale cu capital majoritar de stat, precum și a societăților comerciale
și regiilor autonome subordonate autorităților administrației publice locale și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 iulie 2011.
Nr. 630.

6

MONITORUL OFICIAL AL ROMÂNIEI, PARTEA I, Nr. 487/8.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 668
din 18 mai 2011

referitoare la excepția de neconstituționalitate a prevederilor art. 4 lit. a) din Ordonanța de urgență
a Guvernului nr. 50/2008 pentru instituirea taxei pe poluare pentru autovehicule, ale anexelor
nr. 1—4 la această ordonanță de urgență, precum și ale Ordonanței de urgență a Guvernului
nr. 50/2008, în ansamblul său
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 4 lit. a) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, ale anexelor nr. 1—4 la această ordonanță de
urgență, precum și ale Ordonanței de urgență a Guvernului
nr. 50/2008, în ansamblul său, excepție ridicată de Marius
Gabriel Păcuraru în Dosarul nr. 8.921/95/2009 al Curții de Apel
Craiova — Secția contencios administrativ și fiscal.
Dezbaterile au avut loc în ședința publică din data de 12 mai
2011, când, având nevoie de timp pentru a delibera, Curtea a
dispus amânarea pronunțării pentru data de 18 mai 2011.
C U R T E A,

având în vedere actele și lucrările dosarului, constată
următoarele:
Prin Încheierea din 17 iunie 2010, pronunțată în Dosarul
nr. 8.921/95/2009, Curtea de Apel Craiova — Secția contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 4 lit. a)
din Ordonanța de urgență a Guvernului nr. 50/2008 pentru
instituirea taxei pe poluare pentru autovehicule, ale
anexelor nr. 1—4 la această ordonanță de urgență, precum
și ale Ordonanței de urgență a Guvernului nr. 50/2008, în
ansamblul său, excepție ridicată de Marius Gabriel Păcuraru
într-o cauză având ca obiect refuzul Serviciului Public Comunitar
Regim Permise de Conducere și Înmatriculare a Vehiculelor al
Județului Gorj de a înmatricula autoturismul achiziționat de
autorul excepției, fără plata taxei pe poluare.
În motivarea excepției de neconstituționalitate autorul
acesteia arată, în esență, că textele criticate prevăd un mod de
calcul ce duce la o taxă pe poluare care excedează în cuantum
valoarea reziduală a autovehiculelor, pe care sunt obligate să o
plătească doar persoanele care cumpără autovehicule din
spațiul comunitar și doresc să le înmatriculeze în România.
Autorul arată, de asemenea, că, în acest fel, taxa pe poluare nu
respectă principiul ăpoluatorul plătește”, deoarece în România
existau milioane de autovehicule foarte poluante la data intrării

în vigoare a Ordonanței de urgență a Guvernului nr. 50/2008, și
generează un regim discriminatoriu ce contravine atât
prevederilor art. 16 din Constituție, cât și dispozițiilor art. 26 din
Pactul internațional cu privire la drepturile civile și politice,
ratificat de România prin Decretul nr. 212/1974.
Curtea de Apel Craiova — Secția contencios
administrativ și fiscal apreciază că excepția invocată este
neîntemeiată, deoarece dispozițiile legale atacate sunt în
concordanță cu legislația europeană și cu jurisprudența Curții
de Justiție a Uniunii Europene.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 50/2008
pentru instituirea taxei pe poluare pentru autovehicule, publicată
în Monitorul Oficial al României, Partea I, nr. 327 din 25 aprilie
2008, cu modificările și completările ulterioare, și, în mod
special, prevederile art. 4 lit. a) și ale anexelor nr. 1—4 din acest
act normativ.
Textul art. 4 lit. a) din Ordonanța de urgență a Guvernului
nr. 50/2008 are următorul cuprins:
— Art. 4. lit. a): ăObligația de plată a taxei intervine:
a) cu ocazia primei înmatriculări a unui autovehicul în
România;”.
În opinia autorului excepției de neconstituționalitate, textele
criticate încalcă prevederile art. 16 din Constituție referitoare la
egalitatea în drepturi, ale art. 56 alin. (2) din Constituție cu privire
la sarcinile fiscale, ale art. 135 alin. (2) lit. a) din Constituție
conform cărora ăstatul trebuie să asigure libertatea comerțului,
protecția concurenței loiale, crearea cadrului favorabil pentru
valorificarea tuturor factorilor de producție”, precum și dispozițiile
art. 148 alin. (2) din Constituție privind integrarea în Uniunea
Europeană, coroborate cu art. 25, art. 28 și art. 90 din Tratatul

MONITORUL OFICIAL AL ROMÂNIEI, PARTEA I, Nr. 487/8.VII.2011
de Instituire a Comunității Europene [devenite art. 30, art. 34 și
art. 110 din Tratatul privind funcționarea Uniunii Europene].
Examinând excepția de neconstituționalitate, Curtea
constată următoarele:
1. Referitor la încălcarea prin prevederile art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule a dispozițiilor
constituționale ale art. 16, Curtea s-a mai pronunțat prin Decizia
nr. 586 din 14 aprilie 2009, publicată în Monitorul Oficial al
României, Partea I, nr. 334 din 20 mai 2009, în care a statuat că
ăintrarea în vigoare a unei legi, ordonanțe simple sau de urgență
prin care se instituie pentru viitor o taxă pe poluare constituie un
motiv suficient pentru a justifica, în mod obiectiv și rațional, un
tratament juridic diferit cu privire la situația juridică a persoanelor
ce au plătit taxa anterior sau ulterior instituirii taxei. De altfel,
atât instituirea taxei pe poluare, cât și stabilirea momentului la
care intervine obligația de plată a taxei constituie opțiuni
obiective ale legiuitorului, motivate în expunerea de motive a
ordonanței de urgență. Pe cale de consecință, rezultă că
persoanele în cauză nu se află în situații juridice identice. Or,
art. 16 alin. (1) din Constituție impune ca doar persoanele aflate
în aceeași situație să beneficieze de un tratament juridic egal,
exigență respectată de legiuitorul delegat prin instituirea acestei
taxe”. De asemenea, prin Decizia nr. 1.178 din 17 septembrie
2009, publicată în Monitorul Oficial al României, Partea I, nr. 665
din 6 octombrie 2009, Decizia nr. 1.598 din 26 noiembrie 2009,
publicată în Monitorul Oficial al României, Partea I, nr. 37 din
18 ianuarie 2010, și Decizia nr. 408 din 13 aprilie 2010, publicată
în Monitorul Oficial al României, Partea I, nr. 381 din 9 iunie
2010, Curtea a constatat că ătextul de lege criticat în mod
punctual, precum și ordonanța de urgență în ansamblul său, nu
prevăd obligația plății taxei pe poluare decât la prima
înmatriculare a autovehiculului. Or, în mod firesc, pentru
autovehiculele înmatriculate înainte de intrarea în vigoare a taxei
speciale și, ulterior, a taxei pe poluare, nu se plătește taxa în
cauză. O asemenea chestiune ține de opțiunea legiuitorului,
care, în considerarea anumitor factori, în viitor va putea adopta
o soluție legislativă diferită în sensul sugerat prin motivarea
excepției de neconstituționalitate.”
2. Cu privire la încălcarea prin dispozițiile art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule a prevederilor
art. 56 alin. (2) din Constituție, Curtea s-a pronunțat prin Decizia
nr. 802 din 19 mai 2009, publicată în Monitorul Oficial al
României, Partea I, nr. 428 din 23 iunie 2009, în care a arătat că
ăeste competentă să se pronunțe asupra proporționalității și
echității impozitelor, taxelor sau oricăror altor contribuții fiscale”
și că, ădeși principiul enunțat de autorul excepției — poluatorul
plătește — nu este de rang constituțional, din punct de vedere
al echității, o atare taxă trebuie plătită de către poluator, situație
care se regăsește în ipoteza normelor legale criticate. De
asemenea, se constată că, prin taxa pe poluare, legiuitorul nu a
anticipat cantitativ poluarea pe care o realizează autovehiculul
respectiv pentru ca în funcție de aceasta să regularizeze sau nu
taxa, ci a stabilit o taxă calculată în funcție de gradul prestabilit
de poluare al vehiculului. În cauza de față, nu suntem în fața
unei taxe plătite anticipat, ci a uneia care este exigibilă la prima
înmatriculare a autovehiculului. Astfel, nu se poate reține nicio
încălcare a principiului constituțional al așezării juste a sarcinilor
fiscale prevăzut de art. 56 alin. (2) din Constituție.”

7

3. Referitor la încălcarea prevederilor art. 30, art. 34 și art. 110
din Tratatul privind funcționarea Uniunii Europene și, implicit, a
dispozițiilor art. 148 alin. (2) din Constituție, Curtea a stabilit, în
Decizia nr. 1.249 din 7 octombrie 2010, publicată în Monitorul
Oficial al României, Partea I, nr. 764 din 16 noiembrie 2010,
Decizia nr. 137 din 25 februarie 2010, publicată în Monitorul
Oficial al României, Partea I, nr. 182 din 22 martie 2010, și
Decizia nr. 1.596 din 26 noiembrie 2009, publicată în Monitorul
Oficial al României, Partea I, nr. 37 din 18 ianuarie 2010, că nu
este de competența sa ăsă analizeze conformitatea unei
dispoziții de drept național cu textul Tratatului privind
funcționarea Uniunii Europene prin prisma art. 148 din
Constituție. O atare competență, și anume aceea de a stabili
dacă există o contrarietate între legea națională și Tratat,
aparține instanței de judecată, care, pentru a ajunge la o
concluzie corectă și legală, din oficiu sau la cererea părții, poate
formula o întrebare preliminară în sensul art. 267 din Tratat la
Curtea de Justiție a Uniunii Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil.”
Ulterior pronunțării acestor decizii, Curtea observă că, la data
de 7 aprilie 2011, Curtea de Justiție a Uniunii Europene a
pronunțat o hotărâre preliminară în Cauza C-402/09 Ioan Tatu
împotriva României, ca urmare a cererii de pronunțare a unei
hotărâri preliminare formulată de Tribunalul Sibiu la 18 iunie
2009, întrebarea trimisă fiind următoarea: ăContravin dispozițiile
O.U.G. nr. 50/2008, cu modificările și completările ulterioare,
dispozițiilor articolului 90 CE; se instituie într-adevăr o măsură
discriminatorie?”.
Ca răspuns la această întrebare, instanța europeană a arătat
că ăprevederile art. 110 din Tratatul privind funcționarea Uniunii
Europene trebuie interpretate în sensul că se opun ca un stat
membru să instituie o taxă pe poluare aplicată autovehiculelor
cu ocazia primei lor înmatriculări în acest stat membru, dacă
regimul acestei măsuri fiscale este astfel stabilit încât
descurajează punerea în circulație, în statul membru menționat,
a unor astfel de vehicule de ocazie având aceeași vechime și
aceeași uzură ca și cele de pe piața națională”.
Este de observat că, răspunzând întrebării preliminare,
Curtea de Justiție a Uniunii Europene a interpretat prevederile
art. 110 din Tratatul privind funcționarea Uniunii Europene și nu
a verificat compatibilitatea Ordonanței de urgență a Guvernului
nr. 50/2008 cu prevederile art. 110 anterior referit. (A se vedea
în acest sens și paragrafele 29 și 30 din aceeași hotărâre,
conform cărora ăpentru a oferi un răspuns util instanței de
trimitere, întrebarea adresată trebuie înțeleasă în sensul că
aceasta urmărește să se stabilească dacă art. 90 CE se opune
unui regim de impozitare precum cel instituit prin Ordonanța de
urgență a Guvernului nr. 50/2008, în versiunea sa inițială”, iar,
având în vedere obiectul taxei pe poluare, ăeste necesar să se
considere că instanța de trimitere solicită, în esență, să se
stabilească dacă art. 110 TFUE, al cărui text este identic cu cel
al art. 90 CE, trebuie interpretat în sensul că se opune ca un
stat membru să instituie o taxă pe poluare care se aplică unor
autovehicule cu ocazia primei lor înmatriculări în acest stat
membru.”)
De altfel, Curtea de Justiție a Uniunii Europene nu are
competența să pronunțe o hotărâre care să vizeze constatarea
validității sau nevalidității legii naționale. Consecința unei

8

MONITORUL OFICIAL AL ROMÂNIEI, PARTEA I, Nr. 487/8.VII.2011

anumite interpretări date Tratatului poate fi aceea ca o dispoziție
a unei legi naționale să fie incompatibilă cu dreptul european.
Efectele acestei hotărâri preliminare sunt cele arătate în
jurisprudența constantă a Curții de Justiție a Uniunii Europene,
și anume că ăinterpretarea pe care, în exercitarea competenței
care îi este conferită de art. 177 (devenit art. 267 din Tratatul
privind funcționarea Uniunii Europene), Curtea de Justiție o dă
unei reguli de drept comunitar, clarifică și definește, atunci când
este necesar, sensul și sfera acestei reguli, astfel cum aceasta
trebuie sau ar trebui să fie înțeleasă și aplicată din momentul
intrării sale în vigoare” (Hotărârea din 27 martie 1980,
pronunțată în Cauza 61/79, Denkavit italiana contra
Amministrazione delle finanze dello Stato, paragraful 16;
Hotărârea din 2 februarie 1988, pronunțată în Cauza 24/86,
Blaizot contra Universității din Liège și alții, paragraful 27,
Hotărârea din 15 decembrie 1995, pronunțată în Cauza C-415/93,
Bosman și alții contra Union royale belge des sociétés de
football association și alții, paragraful 141).
Întrucât Curtea Constituțională nu este nici legiuitor pozitiv și
nicio instanță judecătorească cu competență de a interpreta și
aplica dreptul european în litigiile ce antamează drepturile
subiective ale cetățenilor și fără a-și reconsidera jurisprudența
menționată anterior, Curtea observă că folosirea unei norme de
drept european în cadrul controlului de constituționalitate ca
normă interpusă celei de referință implică, în temeiul art. 148
alin. (2) și (4) din Constituția României, o condiționalitate
cumulativă: pe de o parte, această normă să fie suficient de
clară, precisă și neechivocă prin ea însăși sau înțelesul acesteia
să fi fost stabilit în mod clar, precis și neechivoc de Curtea de
Justiție a Uniunii Europene și, pe de altă parte, norma trebuie să
se circumscrie unui anumit nivel de relevanță constituțională,

astfel încât conținutul său normativ să susțină posibila încălcare
de către legea națională a Constituției — unica normă directă
de referință în cadrul controlului de constituționalitate. Într-o
atare ipoteză demersul Curții Constituționale este distinct de
simpla aplicare și interpretare a legii, competență ce aparține
instanțelor judecătorești și autorităților administrative, sau de
eventualele chestiuni ce țin de politica legislativă promovată de
Parlament sau Guvern, după caz.
Prin prisma condiționalității cumulative enunțate, rămâne la
aprecierea Curții Constituționale aplicarea în cadrul controlului
de constituționalitate a hotărârilor Curții de Justiție a Uniunii
Europene sau formularea de către ea însăși de întrebări
preliminare în vederea stabilirii conținutului normei europene. O
atare atitudine ține de cooperarea dintre instanța constituțională
națională și cea europeană, precum și de dialogul judiciar dintre
acestea, fără a se aduce în discuție aspecte ce țin de stabilirea
unor ierarhii între aceste instanțe. În cauză, deși înțelesul normei
europene a fost deslușit de Curtea de Justiție a Uniunii
Europene, cerințele rezultate din această hotărâre nu au
relevanță constituțională, ele ținând mai degrabă de obligația
legislativului de a edicta norme în sensul hotărârilor Curții de
Justiție a Uniunii Europene, în caz contrar găsindu-și eventual
aplicarea art. 148 alin. (2) din Constituția României.
4. În ceea ce privește invocarea în susținerea excepției de
neconstituționalitate a prevederilor constituționale ale art. 135
alin. (2) lit. a), Curtea constată că acestea nu au incidență în
cauză, întrucât ipoteza normativă a textului criticat nu pune în
discuție și nu vizează crearea unui impediment de natură fiscală
în calea liberei circulații a mărfurilor, ci plata unei taxe pe poluare
necesare pentru protecția mediului, potrivit prevederilor art. 1
alin. (1) din Ordonanța de urgență a Guvernului nr. 50/2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, ale anexelor nr. 1—4 la această ordonanță de
urgență, precum și ale Ordonanței de urgență a Guvernului nr. 50/2008, în ansamblul său, excepție ridicată de Marius Gabriel
Păcuraru în Dosarul nr. 8.921/95/2009 al Curții de Apel Craiova — Secția contencios administrativ și fiscal.
Definitivă și general obligatorie.
Pronunțată în ședința publică din data de 18 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

O P I N I E S E PA R AT Ă

1. În dezacord cu soluția pronunțată de către Curtea
Constituțională prin decizia de mai sus, apreciem că
excepția de neconstituționalitate a prevederilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule, ale anexelor

nr. 1—4 la această ordonanță de urgență, precum și ale
Ordonanței de urgență a Guvernului nr. 50/2008, în ansamblul
său, ar fi trebuit admisă prin raportare la prevederile art. 135
alin. (2) lit. a) din Constituție, potrivit cărora ăstatul trebuie să
asigure libertatea comerțului, protecția concurenței loiale,

MONITORUL OFICIAL AL ROMÂNIEI, PARTEA I, Nr. 487/8.VII.2011
crearea cadrului favorabil pentru valorificarea tuturor factorilor
de producție”.
Considerăm că interpretarea și aplicarea art. 135 alin. (2)
lit. a) din Constituție nu pot fi făcute independent de modul în
care este reglementată libera circulație a mărfurilor, persoanelor,
capitalului și serviciilor în interiorul Uniunii Europene. În acest
sens, prin Actul unic european, Comunitatea Europeană (în
prezent, denumită Uniunea) s-a angajat, în conformitate cu
ăCartea albă” a Comisiei din 1985, să adopte măsuri în scopul
stabilirii progresive, într-o perioadă expirând la 31 decembrie
1992, a pieței interne, semnificând o zonă fără frontiere interne
în care libera circulație a mărfurilor, persoanelor, capitalurilor și
serviciilor să fie asigurată potrivit prevederilor Tratatului CEE.
Piața internă a fost astfel definită ca un spațiu fără frontiere
care să funcționeze similar unei piețe naționale, respectiv
mărfurile, persoanele, capitalurile și serviciile să poată circula
fără niciun control la frontiera dintre statele membre.
Uniunea vamală a implicat (fostul art. 12 TCEE, devenit
art. 25 TCE și actualmente art. 30 TFUE) interzicerea în comerțul
dintre statele membre de la o anumită dată a taxelor vamale și
a altor taxe cu efect echivalent. În prezent, interdicția se aplică
și taxelor vamale de natură fiscală (art. 25 TCE și actualmente
art. 30 TFUE). În același sens a fost interpretat și art. 110 TFUE
(fostul art. 90 TCE). Hotărârile din 1 iulie 1969 și 11 iulie 1974
pronunțate în cauzele Comisia contra Italiei și Procureur du Roi
contra Benoit și Gustave Dassonville au fost considerate având
un rol structural pentru întregul drept material comunitar (J.H.H.
Weiler, Constituția Europei, Polirom, 2009, p. 179).
Constatăm că în jurisprudența sa, de exemplu prin Decizia
nr. 230 din 14 martie 2007, publicată în Monitorul Oficial al
României, Partea I, nr. 236 din 5 aprilie 2007, Curtea
Constituțională a reținut că ăîn scopul creării cadrului favorabil
pentru valorificarea tuturor factorilor de producție, statul trebuie
să susțină o politică concurențială corectă, aceasta jucând un
rol esențial în facilitarea liberei circulații a mărfurilor, în
stimularea inițiativei participanților la activitatea de comerț,
realizând și funcția de garanție a unei economii de piață”.
În Hotărârea preliminară pronunțată în Cauza Ioan Tatu
împotriva României din 7 aprilie 2011 se circumstanțiază
considerentele exprimate prin Decizia Curții Constituționale
nr. 230 din 14 martie 2007, anterior menționată, cu referire la
obligația statului de a susține o politică concurențială corectă
în ceea ce privește facilitarea liberei circulații a mărfurilor.
Prin urmare, excepția de neconstituționalitate a prevederilor
art. 4 lit. a) din Ordonanța de urgență a Guvernului nr. 50/2008
ar fi trebuit admisă prin raportare la art. 135 alin. (2) lit. a) din
Constituție, interpretat în sensul în care este reglementată libera
circulație a mărfurilor, persoanelor, capitalului și serviciilor în
interiorul Uniunii Europene.
În acest sens observăm că materia taxelor aplicate
autovehiculelor nu este unitar reglementată la nivelul Uniunii
Europene, așa încât statele membre au libertatea de a
reglementa regimul acestora potrivit propriilor realități. Această
libertate este însă limitată, așa cum reiese din prevederile
art. 110 din Tratatul privind funcționarea Uniunii Europene, de
regula potrivit căreia nu este permisă stabilirea unor taxe care să

9

descurajeze vânzarea produselor importate în favoarea vânzării
produselor similare de pe piața națională (a se vedea Hotărârea
din 3 martie 1988, pronunțată în Cazul Bergandi, C-252/86, și
Hotărârea din 7 decembrie 1995, pronunțată în Cazul
Ayuntamiento de Ceuta, C-45/94).
De altfel, o situație contrară ar lipsi de conținut prevederile
art. 110 din Tratatul privind funcționarea Uniunii Europene și ar
conduce la încălcarea de către statele membre a prevederilor
art. 28, 30 și 34 din același tratat, ce reglementează libera
circulație a mărfurilor și uniunea vamală.
Toate autovehiculele comercializate pe piața unui stat
membru sunt ăproduse naționale” în sensul prevederilor art. 110
din Tratatul privind funcționarea Uniunii Europene, iar cele
similare acestora cumpărate de pe piețele altor state spre a fi
importate în acel stat membru devin ăproduse concurente” ale
celor dintâi, în măsura în care sunt similare din punctul de
vedere al tipului de produs, al caracteristicilor și al uzurii. Or, în
contextul asigurării liberei circulații a mărfurilor și a unui regim
vamal nediscriminatoriu, instituirea la nivelul statului membru a
unor măsuri fiscale de natură să favorizeze produsele naționale
în raport cu cele concurente reprezintă o evidentă încălcare a
acestor principii. Prin urmare, statele membre sunt obligate să
se abțină de la instituirea oricăror măsuri de natură să favorizeze
produsele naționale în defavoarea produselor concurente
provenite din statele membre (a se vedea Hotărârea din
21 martie 2002, pronunțată în Cauza Cura Anlage, C-451/99, și
Hotărârea din 15 septembrie 2005, pronunțată în Cauza
Comisia/Danemarca, C-464/02, Hotărârea din 28 aprilie 1988,
pronunțată în cauzele reunite 76, 86—89 și 149/87 Seguela și
alții).
Prin urmare, excepția de neconstituționalitate a prevederilor
art. 4 lit. a) din Ordonanța de urgență a Guvernului nr. 50/2008
ar fi trebuit admisă prin raportare la art. 135 alin. (2) lit. a) din
Constituție, interpretat în sensul în care este reglementată libera
circulație a mărfurilor, persoanelor, capitalului și serviciilor în
interiorul Uniunii Europene.
2. Apreciem că recunoașterea în Decizia nr. 668 din 18 mai
2011, pentru prima oară în jurisprudența Curții Constituționale,
a posibilității ăaplicării în cadrul controlului de constituționalitate
a hotărârilor Curții de Justiție a Uniunii Europene”, precum și
formularea de către această instanță de întrebări preliminare în
vederea stabilirii conținutului normei europene, ceea ce ține de
cooperarea dintre instanța constituțională națională și cea
europeană, precum și de dialogul judiciar dintre acestea,
reprezintă un progres jurisprudențial evident prin comparație cu
deciziile nr. 392 din 25 martie 2008 și nr. 394 din 25 martie 2008
în care cererile autorilor excepțiilor prin care se solicita sesizarea
Curții de Justiție a Uniunii Europene cu o cerere de hotărâre
preliminară au fost respinse, fără a se arăta temeiul de drept.
În concluzie, apreciem că excepția de neconstituționalitate a
prevederilor art. 4 lit. a) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, ale anexelor nr. 1—4 la această ordonanță de
urgență, precum și ale Ordonanței de urgență a Guvernului
nr. 50/2008, în ansamblul său, ar fi trebuit admisă de către
Curtea Constituțională.

Judecător,
prof. univ. dr. Iulia Antoanella Motoc

10

MONITORUL OFICIAL AL ROMÂNIEI, PARTEA I, Nr. 487/8.VII.2011
CURTEA CONSTITUȚIONALĂ

D E C I Z I A Nr. 715
din 31 mai 2011

referitoare la excepția de neconstituționalitate a dispozițiilor art. 461 din Legea vânătorii
și a protecției fondului cinegetic nr. 407/2006
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 461 din Legea vânătorii și a protecției fondului
cinegetic nr. 407/2006, excepție ridicată din oficiu de către
instanța de judecată în Dosarul nr. 4.221/202/2010 (3.430/2010)
al Curții de Apel București — Secția I penală.
La apelul nominal se prezintă personal partea Ion Moise și se
constată lipsa celorlalte părți, față de care procedura de citare a
fost legal îndeplinită.
Cauza fiind în stare de judecată, președintele acordă
cuvântul părții prezente, care precizează că lasă la aprecierea
Curții soluționarea excepției invocate de instanța de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 13 ianuarie 2011, pronunțată în Dosarul
nr. 4.221/202/2010 (3.430/2010), Curtea de Apel București —
Secția I penală a sesizat Curtea Constituțională cu excepția
de neconstituționalitate a prevederilor art. 461 din Legea
vânătorii și a protecției fondului cinegetic nr. 407/2006,
excepție ridicată din oficiu de către instanța de judecată într-o
cauză privitoare la săvârșirea unei infracțiuni din legea
contestată.
În motivarea excepției de neconstituționalitate Curtea de
Apel București — Secția I penală, în calitate de autor al acesteia,
susține că prevederile legale menționate încalcă dispozițiile
constituționale ale art. 16 alin. (1) referitoare la egalitatea în
drepturi a cetățenilor, deoarece, fără a avea o justificare
obiectivă și rezonabilă și spre deosebire de persoanele judecate
pentru alte infracțiuni, art. 461 din Legea nr. 407/2006 instituie o
interdicție discriminatorie cu privire la aplicarea art. 181 din
Codul penal.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale. Astfel, acestea nu contravin principiului
egalității cetățenilor în fața legii, întrucât toate persoanele

prevăzute în ipoteza normei legale beneficiază de același
tratament, fără privilegii și fără discriminări.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 461 din Legea vânătorii și a protecției fondului
cinegetic nr. 407/2006, publicată în Monitorul Oficial al
României, Partea I, nr. 944 din 22 noiembrie 2006, introdus prin
art. I pct. 45 din Legea nr. 215/2008 pentru modificarea și
completarea Legii vânătorii și a protecției fondului cinegetic
nr. 407/2006, publicată în Monitorul Oficial al României, Partea I,
nr. 757 din 10 noiembrie 2008, care au următorul conținut:
ăFaptele prevăzute la art. 42—45 prezintă gradul de pericol
social al unei infracțiuni, indiferent de modul și de mijloacele de
săvârșire a faptei, de scopul urmărit, de împrejurările în care
fapta a fost comisă, de urmarea produsă sau care s-ar fi putut
produce, precum și de persoana și de conduita făptuitorului.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 alin. (1) referitoare la egalitatea în drepturi a
cetățenilor.
Examinând excepția de neconstituționalitate, Curtea
constată următoarele:
Art. 181 din Codul penal, la care se face referire în criticile
formulate, are în vedere fapte antisociale care, prin conținutul
lor concret și prin atingerea minimă adusă valorilor sociale
ocrotite de legea penală, nu prezintă gradul de pericol social al
unei infracțiuni. Aceasta este însă o reglementare care, în acord
cu dispozițiile art. 73 alin. (3) lit. h) din Constituție, ține de
domeniul dreptului substanțial, legiuitorul având în vedere
situația în care gradul de pericol social concret al unui fapte
penale este mai mic față de pericolul social generic al infracțiunii
tip incriminate. Însă posibilitatea conferită judecătorului de a
diminua până la anihilare una din trăsăturile infracțiunilor
prevăzute de art. 42—45 din Legea nr. 407/2006 în funcție de
atingerea minimă adusă uneia dintre valorile sociale apărate, de
modul și mijloacele de săvârșire, de scopul urmărit, de persoana
și conduita făptuitorului, precum și de alte criterii intrinseci ale
faptei, nu este de rang constituțional, legiuitorul urmărind prin
aceasta prezervarea fondului cinegetic național și a faunei de
interes cinegetic ca bun public de interes național și
internațional. Prin urmare reglementarea urmărește un interes
public și, ținând seama de conținutul său, apreciem că nu poate

MONITORUL OFICIAL AL ROMÂNIEI, PARTEA I, Nr. 487/8.VII.2011
fi primită critica referitoare la înfrângerea dispozițiilor
constituționale ale art. 16 alin. (1), deoarece art. 461 din Legea
nr. 407/2006 se aplică tuturor celor aflați în ipoteza normei
contestate, fără niciun fel de considerente arbitrare. Principiul
egalității în drepturi nu implică tratarea juridică uniformă a tuturor
infracțiunilor, iar reglementarea unui regim distinct pentru
infracțiuni diferite este expresia firească a principiului
constituțional menționat, care impune ca la aceleași situații
juridice să se aplice același regim, iar la situații juridice diferite,
tratamentul juridic să fie diferențiat.

11

De altfel, o reglementare care consacră o soluție legislativă
identică cu cea criticată în prezenta cauză se regăsește în
art. 120 din Codul silvic, iar prin Decizia nr. 1.001 din 7 iulie
2009, publicată în Monitorul Oficial al României, Partea I, nr. 547
din 6 august 2009, și Decizia nr. 312 din 23 martie 2010,
publicată în Monitorul Oficial al României, Partea I, nr. 294 din
5 mai 2010, Curtea Constituțională a respins ca neîntemeiată
excepția invocată, considerentele acelor decizii fiind valabile și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 461 din Legea vânătorii și a protecției fondului
cinegetic nr. 407/2006, excepție ridicată din oficiu de către instanța de judecată în Dosarul nr. 4.221/202/2010 (3.430/2010) al
Curții de Apel București — Secția I penală.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 732
din 2 iunie 2011

referitoare la excepția de neconstituționalitate a dispozițiilor art. 13 alin. (2)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 13 alin. (2) din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială ăLemir” — S.R.L. Frasin în
Dosarul nr. 6.590/314/2009 al Tribunalului Suceava — Secția
comercială, de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 7 iulie 2010, pronunțată în Dosarul
nr. 6.590/314/2009, Tribunalul Suceava — Secția comercială,

de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 13 alin. (2) din Ordonanța Guvernului
nr. 2/2001 privind regimul juridic al contravențiilor.
Excepția de neconstituționalitate a fost ridicată de recurentul
Societatea Comercială ăLemir” — S.R.L. Frasin cu ocazia
soluționării recursului declarat împotriva Sentinței nr. 5.109 din
2 decembrie 2009, pronunțată de Judecătoria Suceava în
contradictoriu cu intimatul Inspectoratul Teritorial de Muncă
Suceava.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 și 124, precum și art. 6
paragrafele 1 și 2 din Convenția pentru apărarea drepturilor
omului și a libertăților fundamentale. În acest sens arată, în
esență, că, deoarece ănu există o prevedere clară și unitară prin
care să se arate exact ce se înțelege prin «contravenție
continuă» este introdus arbitrariul, revenind instanțelor
posibilitatea de a stabili dacă o contravenție este sau nu
continuă, posibilitate ce este recunoscută exclusiv legiuitorului.
[...] Eventualitatea sancționării contravenționale a unor fapte
petrecute cu mult timp în urmă și crearea unui cadru
sancționator mai sever chiar decât cel penal, în care există

12

MONITORUL OFICIAL AL ROMÂNIEI, PARTEA I, Nr. 487/8.VII.2011

termene clare de prescripție a răspunderii penale chiar în cazul
infracțiunilor continue, introduce un regim discriminatoriu față de
celelalte tipuri de contravenții.” În fine, autorul excepției
consideră că dispozițiile de lege criticate sunt contrare ăși
oricăror norme de tehnică legislativă”.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere referitoare la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 13 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, cu
modificările și completările ulterioare, dispoziții care au
următorul conținut: ăÎn cazul contravențiilor continue termenul
prevăzut la alin. (1) curge de la data constatării faptei.
Contravenția este continuă în situația în care încălcarea
obligației legale durează în timp.”
Alin. (1) al art. 13, la care face trimitere textul de lege criticat,
are următorul cuprins: ăAplicarea sancțiunii amenzii
contravenționale se prescrie în termen de 6 luni de la data
săvârșirii faptei.”
În susținerea neconstituționalității dispozițiilor de lege
criticate, autorul excepției invocă încălcarea prevederilor
constituționale ale art. 16 referitoare la principiul egalității în
drepturi și art. 124 referitoare la înfăptuirea justiției, precum și a
prevederilor art. 6 paragrafele 1 și 2 din Convenția pentru

apărarea drepturilor omului și a libertăților fundamentale cu
privire la dreptul la un proces echitabil.
Examinând excepția de neconstituționalitate, Curtea
constată că textele de lege criticate au mai fost supuse
controlului de constituționalitate prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale. Astfel, prin
Decizia nr. 200 din 29 aprilie 2004, publicată în Monitorul Oficial
al României, Partea I, nr. 490 din 1 iunie 2004, Curtea a
constatat că art. 13 alin. (2) din Ordonanța Guvernului nr. 2/2001
nu încalcă prevederile art. 16 din Constituție. Curtea a reținut, cu
acel prilej, că situația contravenienților care au săvârșit o
contravenție continuă se diferențiază de cea a altor
contravenienți, deosebire ce rezultă din particularitățile acestei
forme a contravenției, și anume durata sau continuitatea faptei
contravenționale. Având în vedere faptul că încălcarea obligației
legale durează în timp, legiuitorul a instituit reguli speciale cu
privire la momentul de la care începe să curgă termenul de
prescripție al răspunderii contravenționale. Încălcarea
principiului egalității și nediscriminării există atunci când se
aplică tratament diferențiat unor cazuri egale, fără a exista o
motivare obiectivă și rezonabilă, sau dacă există o disproporție
între scopul urmărit prin tratamentul inegal și mijloacele folosite.
În ceea ce privește susținerea potrivit căreia legiuitorul nu a
definit noțiunea de ăcontravenție continuă”, Curtea constată că
este neîntemeiată, întrucât conform dispozițiilor art. 13 alin. (2)
teza a doua din Ordonanța Guvernului nr. 2/2001, ăContravenția
este continuă în situația în care încălcarea obligației legale
durează în timp”.
De asemenea, Curtea observă că textul de lege criticat nu
afectează înfăptuirea justiției și nu îngrădește dreptul la un
proces echitabil, ci instituie norme de procedură a căror
reglementare reprezintă opțiunea legiuitorului, în conformitate
cu prevederile art. 126 alin. (2) din Constituție, privind
competența și procedura în fața instanțelor judecătorești.
În sfârșit, critica dispozițiilor art. 13 alin. (2) din Ordonanța
Guvernului nr. 2/2001, prin raportare la dispozițiile Legii
nr. 24/2000 privind normele de tehnică legislativă pentru
elaborarea actelor normative, republicată, nu poate fi primită.
Asemenea critici nu intră în competența Curții Constituționale,
care, în temeiul art. 2 alin. (1) din Legea nr. 47/1992, ăasigură
controlul constituționalității legilor, a tratatelor internaționale, a
regulamentelor Parlamentului și a ordonanțelor Guvernului”, iar
potrivit alin. (2) al aceluiași articol, ăsunt neconstituționale
prevederile actelor prevăzute la alin. (1), care încalcă dispozițiile
sau principiile Constituției”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
DECIDE:

Respinge ca neîntemeiată excepția de neconstituționalitate a dispozițiilor art. 13 alin. (2) din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială ăLemir” — S.R.L. Frasin în Dosarul
nr. 6.590/314/2009 al Tribunalului Suceava — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 487/8.VII.2011

13

CURTEA CONSTITUȚIONALĂ

D E C I Z I A Nr. 734
din 2 iunie 2011

referitoare la excepția de neconstituționalitate a dispozițiilor art. 101 alin. (3) lit. a)
și art. 111 alin. (1) lit. c) din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 101 alin. (3) lit. a) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Laurențiu
Rotaru în Dosarul nr. 485/4/CV/2009 al Tribunalului București —
Secția a IX-a contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 aprilie 2010, pronunțată în Dosarul
nr. 485/4/CV/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 101 alin. (3) lit. a) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de recurentul
Laurențiu Rotaru cu ocazia soluționării recursului formulat
împotriva Sentinței civile nr. 2.460 din 8 aprilie 2009, pronunțată
de Judecătoria Sectorului 4 București, în contradictoriu cu
intimații Direcția Generală de Poliție a Municipiului București —
Brigada de Poliție Rutieră și Gabriel Șanțmare.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 21 din Constituție. În acest sens arată că, în
actuala reglementare, orice accident rutier în care nu se
respectă o regulă privind prioritatea de trecere, indiferent de
pagubele cauzate sau de circumstanțele în care a avut loc, are
drept consecință reținerea permisului de conducere al unuia
dintre conducătorii auto implicați în accident și suspendarea
dreptului de a conduce. Astfel, chiar dacă părțile, respectiv
conducătorii auto implicați în accident, ar avea toate pagubele
acoperite și nu ar solicita suspendarea permisului auto, chiar
dacă instanțele ar fi de acord cu faptul că modul de producere
a accidentului sau pagubele rezultate din acesta nu impun o
sancțiune complementară, totuși nu s-ar putea ajunge la o
asemenea soluție. Autorul excepției mai susține că acțiunea în
justiție pentru anularea sancțiunii complementare a suspendării
exercitării dreptului de a conduce nu este admisibilă pe cale
separată în actuala reglementare. În opinia autorului excepției,

ăeste în contradicție cu reglementările constituționale invocate
ca o instanță să nu aibă posibilitatea practică de a admite
cererea de anulare a unei măsuri, măsură ce chiar legiuitorul a
înțeles că este extremă prin introducerea unor situații în care nu
se aplică (constatarea amiabilă)”.
Instanța de judecată apreciază că excepția de
neconstituționalitate este neîntemeiată, dispozițiile de lege
criticate fiind conforme cu prevederile constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 101 alin. (3) lit. a) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare, cu următorul conținut:
— Art. 101 alin. (3) lit. a): ăConstituie contravenție și se
sancționează cu amenda prevăzută în clasa a III-a de sancțiuni
și cu aplicarea sancțiunii contravenționale complementare a
suspendării exercitării dreptului de a conduce pentru o perioadă
de 60 de zile săvârșirea de către conducătorul de autovehicul
sau tramvai a următoarelor fapte:
a) nerespectarea regulilor privind prioritatea de trecere,
depășirea sau trecerea la culoarea roșie a semaforului, dacă
prin aceasta s-a produs un accident de circulație din care au
rezultat avarierea unui vehicul sau alte pagube materiale;”;
— Art. 111 alin. (1) lit. c): ăPermisul de conducere sau dovada
înlocuitoare a acestuia se reține în următoarele cazuri: [...]
c) la săvârșirea uneia dintre contravențiile prevăzute la
art. 100 alin. (3), art. 101 alin. (3), art. 102 alin. (3) și în situația
prevăzută la art. 115 alin. (1).”
Autorul excepției consideră că aceste dispoziții de lege
contravin prevederilor constituționale ale art. 21 — Accesul liber
la justiție.
Examinând excepția de neconstituționalitate, Curtea reține
că, asupra dispozițiilor de lege criticate raportate la aceleași
prevederi constituționale și cu motivare similară, s-a pronunțat
prin Decizia nr. 325 din 10 martie 2011, publicată în Monitorul
Oficial al României, Partea I, nr. 317 din 9 mai 2011. Cu acel

14

MONITORUL OFICIAL AL ROMÂNIEI, PARTEA I, Nr. 487/8.VII.2011

prilej, Curtea a statuat că ăreglementarea prin lege, pe lângă
sancțiunea principală — amenda, și a uneia sau mai multor
sancțiuni complementare nu este de natură a încălca dispozițiile
constituționale, aceste sancțiuni având drept scop înlăturarea
stării de pericol și preîntâmpinarea săvârșirii altor fapte interzise
de lege.
Liberul acces la justiție al persoanei care a fost sancționată
contravențional este asigurat prin posibilitatea de a formula
plângere, în condițiile art. 118 alin. (1) din Ordonanța de urgență
a Guvernului nr. 195/2002, potrivit căruia «împotriva procesuluiverbal de constatare a contravențiilor se poate depune plângere,
în termen de 15 zile de la comunicare, la judecătoria în a cărei
rază de competență a fost constatată fapta», cadru în care,
beneficiind de toate garanțiile dreptului la un proces echitabil,
aceasta poate formula toate apărările pe care le consideră
necesare, iar instanța de judecată, verificând legalitatea și
temeinicia procesului-verbal, hotărăște asupra sancțiunilor
aplicate, așadar și în ceea ce privește sancțiunea
contravențională complementară a suspendării dreptului de a
conduce pentru o perioadă de 60 de zile. În acest sens, art. 34
alin. (1) din Ordonanța Guvernului nr. 2/2001 privind regimul
juridic al contravențiilor, legea-cadru în materie contravențională,

prevede că «Instanța competentă să soluționeze plângerea,
după ce verifică dacă aceasta a fost introdusă în termen, ascultă
pe cel care a făcut-o și pe celelalte persoane citate, dacă aceștia
s-au prezentat, administrează orice alte probe prevăzute de
lege, necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării.»
De altfel, cât privește dispozițiile art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, criticate fie distinct, fie împreună
cu alte dispoziții ale aceluiași act normativ, Curtea s-a mai
pronunțat în jurisprudența sa, statuând că acestea nu încalcă
prevederile art. 21 din Constituție privind accesul liber la justiție.
În acest sens sunt, de exemplu, Decizia nr. 1.065 din
16 septembrie 2010, publicată în Monitorul Oficial al României,
Partea I, nr. 686 din 11 octombrie 2010, și Decizia nr. 1.420 din
5 noiembrie 2009, publicată în Monitorul Oficial al României,
Partea I, nr. 889 din 18 decembrie 2009.”
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 101 alin. (3) lit. a) și art. 111 alin. (1) lit. c)
din Ordonanța de urgență a Guvernului nr. 195/2002 privind circulația pe drumurile publice, excepție ridicată de Laurențiu Rotaru
în Dosarul nr. 485/4/CV/2009 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 737
din 2 iunie 2011

referitoare la excepția de neconstituționalitate a dispozițiilor art. 34 alin. (2) teza finală
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Zoltán Valentin
Doina Suliman

— președinte
— judecător
— judecător
— judecător
— judecător
— judecător
—magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 34 alin. (2) teza finală din Ordonanța
Guvernului nr. 2/2001 privind regimul juridic al contravențiilor,

excepție ridicată de Vasile Turcu în Dosarul nr. 797/192/2009 al
Tribunalului Giurgiu — Secția civilă.
La apelul nominal răspunde, pentru autorul excepției,
avocatul Aurică Sterea, cu delegație depusă la dosar. Lipsește
partea Inspectoratul General al Poliției Române — Direcția
Poliției Rutiere — Secția Autostrăzi — Biroul A1, față de care
procedura de citare este legal îndeplinită.
Cauza fiind în stare de judecată, președintele acordă
cuvântul avocatului autorului excepției, care solicită admiterea
acesteia pentru motivele invocate în fața instanței de judecată.
Reprezentantul Ministerului Public, având în vedere
jurisprudența Curții Constituționale, concretizată în Decizia

MONITORUL OFICIAL AL ROMÂNIEI, PARTEA I, Nr. 487/8.VII.2011
nr. 737/2007, pune concluzii de respingere ca neîntemeiată a
excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 20 mai 2010, pronunțată în Dosarul
nr. 797/192/2009, Tribunalul Giurgiu — Secția civilă a sesizat
Curtea Constituțională cu excepția de neconstituționalitate
a dispozițiilor art. 34 alin. (2) teza finală din Ordonanța
Guvernului nr. 2/2001 privind regimul juridic al
contravențiilor.
Excepția de neconstituționalitate a fost ridicată de intimatulpetent Vasile Turcu cu ocazia soluționării recursului formulat
împotriva Sentinței civile nr. 2.562 din 8 decembrie 2009,
pronunțată de Judecătoria Bolintin-Vale, în contradictoriu cu
Inspectoratul General al Poliției Române — Direcția Poliției
Rutiere — Secția Autostrăzi — Biroul A1, într-o cauză având ca
obiect anularea unui proces-verbal de contravenție.
În motivarea excepției de neconstituționalitate autorul
acesteia susține că ădispozițiile art. 34 alin. (2) teza finală din
Ordonanța Guvernului nr. 2/2001, coroborate cu cele ale
art. 301, art. 3021 alin. 1 pct. 3 și art. 303 alin. 1 și 2 din Codul
de procedură civilă”, contravin prevederilor constituționale ale
art. 16 și art. 21 alin. (3). În acest sens, apreciază că dispoziția
legală criticată este neconstituțională, întrucât reglementează
exercitarea recursului într-un mod diferit de regulile aplicabile în
dreptul comun, și anume permite recurentului să susțină
recursul oral, fără obligația de a-l motiva în scris.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile avocatului autorului excepției,
concluziile procurorului, dispozițiile de lege criticate, raportate

15

la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 alin. (2) teza finală din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare, dispoziții care au
următoarea redactare: ăMotivarea recursului nu este obligatorie.
Motivele de recurs pot fi susținute și oral în fața instanței.” [...]
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 16 privind egalitatea în drepturi și ale art. 21 alin. (3)
privind dreptul la un proces echitabil.
Examinând excepția de neconstituționalitate, Curtea reține
că, prin Decizia nr. 737 din 13 septembrie 2007, publicată în
Monitorul Oficial al României, Partea I, nr. 732 din 30 octombrie
2007, s-a pronunțat asupra constituționalității dispozițiilor de
lege criticate prin raportare la aceleași prevederi constituționale
și cu o motivare similară.
Cu acel prilej, Curtea a reținut că ăprin art. 34 alin. (2) din
Ordonanța Guvernului nr. 2/2001 legiuitorul instituie o excepție
de la regula generală cuprinsă în art. 303 din Codul de
procedură civilă, potrivit căruia recursul se motivează prin
cererea de recurs sau înăuntrul termenului de recurs. Această
regulă de excepție, potrivit căreia motivarea recursului nu este
obligatorie, motivele de recurs putând fi susținute și oral în fața
instanței, nu aduce atingere principiilor constituționale pretins
încălcate, ci, dimpotrivă, dă expresie accesului liber la justiție și
posibilității exercitării căilor de atac.
Nu poate fi reținută nici critica privind încălcarea dispozițiilor
art. 16 din Legea fundamentală, de vreme ce textul criticat se
aplică recurentului, care poate fi atât contravenientul, cât și
organul care a aplicat sancțiunea”.
Întrucât criticile de neconstituționalitate privesc, în esență,
aceleași aspecte deja examinate de Curte prin decizia
menționată și având în vedere că nu au intervenit elemente noi,
de natură să determine schimbarea jurisprudenței Curții
Constituționale, soluția și considerentele cuprinse în aceasta își
mențin valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 34 alin. (2) teza finală din Ordonanța
Guvernului nr. 2/2001 privind regimul juridic al contravențiilor, excepție ridicată de Vasile Turcu în Dosarul nr. 797/192/2009 al
Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

16

MONITORUL OFICIAL AL ROMÂNIEI, PARTEA I, Nr. 487/8.VII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind modificarea și completarea Ordinului președintelui Autorității Naționale
pentru Protecția Consumatorilor nr. 87/2008 privind stabilirea unor tarife
pentru expertizarea obiectelor și bijuteriilor din metale prețioase
Având în vedere Referatul de aprobare nr. 1/1.031 din 29 iunie 2011 al Direcției generale metale prețioase, pietre prețioase
și Proces Kimberley,
în temeiul Ordonanței de urgență a Guvernului nr. 190/2000 privind regimul metalelor prețioase și pietrelor prețioase în
România, republicată, cu modificările și completările ulterioare, al art. 34 din Normele metodologice pentru aplicarea prevederilor
Ordonanței de urgență a Guvernului nr. 190/2000 privind regimul metalelor prețioase și pietrelor prețioase în România, cu
modificările și completările ulterioare, aprobate prin Hotărârea Guvernului nr. 1.344/2003, și al art. 5 alin. (5) din Hotărârea
Guvernului nr. 882/2010 privind organizarea și funcționarea Autorității Naționale pentru Protecția Consumatorilor,
președintele Autorității Naționale pentru Protecția Consumatorilor emite următorul ordin:
Art. I. — Ordinul președintelui Autorității Naționale pentru de avocatură și altele asemenea, precum și pentru persoane
Protecția Consumatorilor nr. 87/2008 privind stabilirea unor tarife fizice se calculează în funcție de timpul alocat operațiunii de
pentru expertizarea obiectelor și bijuteriilor din metale prețioase, expertizare, respectiv de 12,50 lei/sfert de oră.”
publicat în Monitorul Oficial al României, Partea I, nr. 250 din
2. La articolul 2, după alineatul (2) se introduce un nou
31 martie 2008, se modifică și se completează după cum alineat, alineatul (3), cu următorul cuprins:
urmează:
ă(3) Ministerul Administrației și Internelor, precum și
1. La articolul 2, alineatul (1) se modifică și va avea
Ministerul Public sunt exceptate în totalitate de la plata tarifelor
următorul cuprins:
ăArt. 2. — (1) Prin excepție de la prevederile art. 1, tarifele percepute pentru expertize tehnice și rapoarte de expertiză
percepute pentru expertizele tehnice întocmite pentru unitățile tehnică.”
Art. II. — Prezentul ordin se publică în Monitorul Oficial al
Trezoreriei Statului și altele asemenea și rapoartele de expertiză
tehnică întocmite pentru Ministerul Justiției, notariate, cabinete României, Partea I.
Președintele Autorității Naționale pentru Protecția Consumatorilor,
Constantin Cerbulescu
București, 1 iulie 2011.
Nr. 136.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 487/8.VII.2011 conține 16 pagini.

Prețul: 3,20 lei

&JUYDGY|524484]
ISSN 1453—4495

