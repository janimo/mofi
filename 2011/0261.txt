Anul 179 (XXIII) — Nr. 261

PARTEA I

Miercuri, 13 aprilie 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 119 din 1 februarie 2011 referitoare la excepția de
neconstituționalitate a dispozițiilor art. 277 și art. 2781
alin. 2 din Codul de procedură penală........................

2–3

Decizia nr. 121 din 1 februarie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale ....................

4–5

Decizia nr. 125 din 1 februarie 2011 referitoare la excepția de
neconstituționalitate a dispozițiilor art. 2781 alin. 8 lit. c)
și alin. 9 și 10 din Codul de procedură penală ..........

5–7

Decizia nr. 164 din 8 februarie 2011 referitoare la excepția de
neconstituționalitate a prevederilor art. 40 alin. (1) din
Ordonanța de urgență a Guvernului nr. 97/2001 privind
reglementarea producției, circulației și comercializării
alimentelor, ale art. 305 din Codul de procedură civilă
și ale art. 4 alin. (3) din Legea contenciosului
administrativ nr. 554/2004 ..........................................

7–10

Decizia nr. 168 din 8 februarie 2011 referitoare la excepția de
neconstituţionalitate a prevederilor art. 1 alin. (1) şi
art. 2 alin. (1) lit. a), p) şi r) din Legea contenciosului
administrativ nr. 554/2004 ..........................................

10–12

Decizia nr. 214 din 15 februarie 2011 referitoare la excepția de
neconstituționalitate a prevederilor art. 1114 din Codul
civil și art. 589 din Codul de procedură civilă ............

12–14

Decizia nr. 242 din 17 februarie 2011 referitoare la excepția de
neconstituționalitate a dispozițiilor art. 2781 alin. 7 și 10
din Codul de procedură penală ..................................

14–16

2

MONITORUL OFICIAL AL ROMÂNIEI, PARTEA I, Nr. 261/13.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 119
din 1 februarie 2011

referitoare la excepția de neconstituționalitate a dispozițiilor art. 277 și art. 2781 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 277 și art. 2781 alin. 2 din Codul de procedură
penală, excepție ridicată de Marian Roman în Dosarul
nr. 731/283/2009 și de Pervez Akhtar, Shamim Aziz, Jabran
Akhtar și Juned Akhtar în Dosarul nr. 1.205/210/2009, dosare
ale Tribunalului Arad — Secția penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 1.400D/2010 și nr. 1.401D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.401D/2010 la Dosarul
nr. 1.400D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate a prevederilor
art. 277 din Codul de procedură penală, respectiv de admitere
a excepției de neconstituționalitate în ceea ce privește
dispozițiile art. 2781 alin. 2 din Codul de procedură penală,
întrucât acestea din urmă nu prezintă cerințele de claritate și
coerență necesare și, astfel, contravin liberului acces la justiție
consacrat de art. 21 din Constituție și dreptului la un tribunal ca
și componentă a dreptului la un proces echitabil prevăzut de
art. 6 paragraful 1 din Convenția pentru apărarea drepturilor
omului și a libertăților fundamentale.
C U R T E A,

având în vedere actele și lucrările dosarelor, reține următoarele:
Prin încheierile din 30 martie și 27 aprilie 2010, pronunțate în
dosarele nr. 1.205/210/2009 și nr. 731/283/2009, Tribunalul
Arad — Secția penală a sesizat Curtea Constituțională cu
excepția de neconstituționalitate a dispozițiilor art. 277 și
ale art. 2781 alin. 2 din Codul de procedură penală.

Excepția a fost ridicată de Pervez Akhtar, Shamim Aziz, Jabran
Akhtar și Juned Akhtar, respectiv de Marian Roman, cu ocazia
soluționării recursurilor împotriva unor sentințe penale prin care
au fost respinse plângerile împotriva unor rezoluții de
neîncepere a urmăririi penale ca tardiv introduse.
În motivarea excepției de neconstituționalitate autorii
acesteia susțin că prevederile de lege criticate încalcă egalitatea
în drepturi, accesul liber la justiție, dreptul la un proces echitabil,
dreptul la apărare, dreptul de petiționare, condițiile și limitele
restrângerii exercițiului unor drepturi sau al unor libertăți, precum
și dispozițiile constituționale privind înfăptuirea justiției și
folosirea căilor de atac, întrucât, în cazul în care procurorul
ierarhic superior nu soluționează plângerea în termen de 20 de
zile, persoana vătămată este ținută, sub sancțiunea decăderii,
să se adreseze instanței în termen de 20 de zile de la expirarea
termenului inițial de soluționare a plângerii de către procurorul
ierarhic superior. Persoana vătămată este, astfel, sancționată
pentru culpa procurorului ierarhic superior, în condițiile în care
textele de lege criticate nu prevăd nicio sancțiune pentru acesta
din urmă. Mai mult, autorii excepției Pervez Akhtar, Shamim
Aziz, Jabran Akhtar și Juned Akhtar arată că, în situațiile în care
plângerea trebuie soluționată de un procuror de la un alt parchet
decât cel care a emis soluția, informațiile, explicațiile și
clarificările necesare procurorului ierahic superior ajung la
acesta de cele mai multe ori după expirarea termenului de 20 de
zile prevăzut de art. 277 din Codul de procedură penală și chiar
după expirarea termenului de 20 de zile stabilit de art. 2781
alin. 2 din același cod, ceea ce creează o discriminare între
părțile ale căror plângeri sunt soluționate de către un procuror
din cadrul aceluiași parchet ca și procurorul emitent al actului
de netrimitere în judecată atacat și părțile ale căror plângeri sunt
soluționate de către un procuror din cadrul unui alt parchet.
Astfel, partea vătămată este nevoită să renunțe la soluționarea
plângerii de către procurorul ierarhic superior și să introducă
plângere la instanță, fiind privată de o cale de atac stabilită de
lege, și anume aceea a plângerii la procurorul ierarhic superior.
Tribunalul Arad — Secția penală apreciază că excepția de
neconstituționalitate este neîntemeiată, deoarece prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate de autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 261/13.IV.2011
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 277 și art. 2781 alin. 2 din Codul de procedură
penală, acestea din urmă fiind modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006. Textele de lege criticate au următorul cuprins:
— Art. 277: ăProcurorul este obligat să rezolve plângerea în
termen de cel mult 20 de zile de la primire și să comunice de
îndată persoanei care a facut plângerea modul în care a fost
rezolvată.”;
— Art. 2781 alin. 2: ăÎn cazul în care prim-procurorul
parchetului sau, după caz, procurorul general al parchetului de
pe lângă curtea de apel, procurorul șef de secție al Parchetului
de pe lângă Înalta Curte de Casație și Justiție ori procurorul
ierarhic superior nu a soluționat plângerea în termenul prevăzut
în art. 277, termenul prevăzut în alin. 1 curge de la data expirării
termenului inițial de 20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 referitoare la egalitatea în drepturi, ale art. 21 privind
accesul liber la justiție, ale art. 24 referitoare la dreptul la
apărare, ale art. 51 privind dreptul de petiționare, ale art. 53
referitoare la condițiile și limitele restrângerii exercițiului unor
drepturi sau al unor libertăți, ale art. 124 privind înfăptuirea
justiției și ale art. 129 referitoare la folosirea căilor de atac,
precum și a prevederilor art. 1 din Convenția pentru apărarea
drepturilor omului și a libertăților fundamentale, prevederi
referitoare la obligația statelor contractante de a respecta
drepturile și libertățile garantate de Convenție, și ale art. 6
privind dreptul la un proces echitabil din aceeași convenție.

3

Examinând excepția de neconstituționalitate, Curtea
constată că dispozițiile art. 277 și art. 2781 alin. 2 din Codul de
procedură penală au mai fost supuse controlului instanței de
contencios constituțional prin raportare la aceleași prevederi din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și
față de critici similare. Astfel, prin Decizia nr. 825 din 8 iulie 2008,
publicată în Monitorul Oficial al României, Partea I, nr. 587 din
5 august 2008, Decizia nr. 1.223 din 18 noiembrie 2008,
publicată în Monitorul Oficial al României, Partea I, nr. 893 din
30 decembrie 2008, și Decizia nr. 497 din 7 aprilie 2009,
publicată în Monitorul Oficial al României, Partea I, nr. 311 din
12 mai 2009, Curtea a respins ca neîntemeiată excepția de
neconstituționalitate a textelor de lege atacate. Cu acele prilejuri,
Curtea a reținut, pe de o parte, că dispozițiile de lege criticate
reprezintă o concretizare a normelor constituționale ce consacră
liberul acces la justiție și dreptul la un proces echitabil, fiind
instituite tocmai în vederea respectării exigenței termenului
rezonabil, impusă de art. 21 alin. (3) din Constituție, iar pe de
altă parte, că acestea se aplică fără privilegii ori discriminări
tuturor persoanelor aflate în ipoteza normei legale criticate, în
concordanță cu prevederile constituționale ale art. 16.
Eventualele abuzuri ale organelor de urmărire penală sau
întârzierile în soluționarea plângerilor adresate acestora, la care
face referire în motivare autorul excepției și care constituie, în
realitate, cauza nemulțumirii acestuia, nu constituie motive de
neconstituționalitate a textului de lege criticat și, prin urmare, nu
pot fi cenzurate de instanța de contencios constituțional.
Dispozițiile art. 51 din Legea fundamentală și ale art. 1 din
Convenția pentru apărarea drepturilor omului și a libertăților
fundamentale nu sunt incidente în cauza de față.
Referitor la pretinsa încălcare a art. 53 din Constituție, aceste
prevederi sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care nu poate fi însă reținută.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 277 și art. 2781 alin. 2 din Codul de procedură
penală, excepție ridicată de Marian Roman în Dosarul nr. 731/283/2009 și de Pervez Akhtar, Shamim Aziz, Jabran Akhtar și Juned
Akhtar în Dosarul nr. 1.205/210/2009, ambele dosare ale Tribunalului Arad — Secția penală.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 261/13.IV.2011
CURTEA CONSTITUȚIONALĂ

D E C I Z I A Nr. 121
din 1 februarie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate
din contracte comerciale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, excepție
ridicată de Societatea Comercială ăFree Sensation” — S.R.L.
din Otopeni în Dosarul nr. 2.067/94/2010 al Judecătoriei Buftea.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 aprilie 2010, pronunțată în Dosarul
nr. 2.067/94/2010, Judecătoria Buftea a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte
comerciale, excepție ridicată de Societatea Comercială ăFree
Sensation” — S.R.L. din Otopeni, într-o cauză civilă având ca
obiect emiterea unei somații de plată.
În motivarea excepției de neconstituționalitate autorul
acesteia susține, în esență, că Ordonanța de urgență a
Guvernului nr. 119/2007 reglementează o procedură specială a
unei cereri având ca obiect pretenții, alta decât procedura
reglementată de Codul de procedură civilă, și astfel procedura
dreptului comun, reglementată printr-o lege organică, a fost
modificată de o ordonanță de urgență. De asemenea, autorul
este nemulțumit de faptul că prin prevederile art. 13 din actul
menționat se înlocuiește calea de atac prevăzută de Codul de
procedură civilă, respectiv apelul sau recursul, cu o ăașa numită
cerere în anulare”.
Judecătoria Buftea opinează în sensul că excepția este
neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.

Președinții celor două Camere ale Parlamentului,
Guvernul și Avocatului Poporului nu au comunicat punctele
lor de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, publicată
în Monitorul Oficial al României, Partea I, nr. 738 din
31 octombrie 2007.
Autorul excepției de neconstituționalitate consideră că actul
normativ criticat contravine dispozițiilor constituționale ale art. 16
privind egalitatea în drepturi, art. 21 privind accesul liber la
justiție, art. 24 privind dreptul la apărare și art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că, asupra dispozițiilor Ordonanței de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, s-a mai pronunțat prin raportare la critici
asemănătoare, constatând că sunt constituționale. În acest sens
sunt, spre exemplu, Decizia nr. 702 din 25 mai 2010, publicată
în Monitorul Oficial al României, Partea I, nr. 415 din 22 iunie
2010, Decizia nr. 1.490 din 10 noiembrie 2009, publicată în
Monitorul Oficial al României, Partea I, nr. 42 din 19 ianuarie
2010, Decizia nr. 582 din 14 aprilie 2009, publicată în Monitorul
Oficial al României, Partea I, nr. 426 din 23 iunie 2009.
Astfel, Curtea a constatat că Ordonanța de urgență a
Guvernului nr. 119/2007 a fost adoptată pentru a stabili măsuri
pentru combaterea întârzierii executării obligațiilor de plată
asumate prin contracte comerciale și pentru stabilirea unei
proceduri simplificate de soluționare a acțiunilor în justiție având
ca obiect asemenea obligații. Or, potrivit art. 126 din Constituție,
competența instanțelor de judecată și procedura în fața acestora
se stabilesc prin lege, precum ordonanța criticată.
De principiu, Curtea a statuat că, în conformitate cu
prevederile art. 126 alin. (3) și ale art. 129 din Constituție,
accesul la justiție nu presupune și accesul la toate mijloacele
procedurale prin care se înfăptuiește justiția, iar instituirea
regulilor de desfășurare a procesului în fața instanțelor
judecătorești, deci și reglementarea căilor ordinare sau
extraordinare de atac, este de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Astfel, accesul liber la
justiție nu înseamnă accesul la toate structurile judecătorești și
la toate căile de atac.
De altfel, în mod evident, procedura ce face obiectul
Ordonanței de urgență a Guvernului nr. 119/2007 se desfășoară

MONITORUL OFICIAL AL ROMÂNIEI, PARTEA I, Nr. 261/13.IV.2011
într-un cadru procesual menit să asigure toate garanțiile ce
caracterizează un proces echitabil, iar debitorul are la îndemână
suficiente mijloace procedurale pentru a-și apăra interesele.
De asemenea, Curtea a constatat că specificul domeniului
supus reglementării a impus adoptarea unor soluții diferite față
de cele din dreptul comun, una dintre acestea constituind-o
consacrarea cererii în anulare, care reprezintă, evident, o cale
de atac împotriva ordonanței. Împrejurarea că legiuitorul a
instituit o cale de atac cu o fizionomie juridică diferită de aceea
a căilor de atac de drept comun nu relevă niciun aspect de
neconstituționalitate, fiind în deplină concordanță cu prevederile
art. 129 din Constituție, într-adevăr, în măsura în care textul
constituțional de referință folosește termenul generic de «căi de
atac», fără a le identifica și a le caracteriza, respectiv fără a se
referi in terminis la apel și recurs, ipoteză în care respectarea
acestor date de identificare ar fi fost convertită într-un criteriu de
constituționalitate, legiuitorul ordinar este deplin îndreptățit ca în
considerarea anumitor particularități să opteze pentru o cale de
atac cu o identitate proprie, alta decât a celei de drept comun.
O asemenea concluzie rezultă, de altfel, din chiar formula
redacțională adoptată de legiuitorul constituțional, potrivit căreia

5

stabilirea regimului juridic al căilor de atac este de competența
exclusivă a legiuitorului ordinar, care, potrivit atribuțiilor
prevăzute de art. 126 alin. (2) din Constituție, stabilește
competența și procedura de judecată, evident cu condiția ca
nicio normă de procedură să nu contravină vreunei dispoziții
constituționale.
Pe de altă parte, Curtea constată că reglementarea acestei
căi de atac constituie expresia aplicării în plan legislativ a
garanției constituționale privind dreptul la un proces echitabil.
Astfel, în condițiile în care creditorul, în cazul în care i s-a respins
cererea, are posibilitatea de a formula, potrivit dreptului comun,
o acțiune în pretenții prin care își poate valorifica dreptul, în
virtutea egalității de arme care guvernează procesul civil, apare
ca justă și echitabilă și punerea la dispoziția debitorului a cererii
în anulare a ordonanței de plată.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate din contracte comerciale, excepție ridicată
de Societatea Comercială ăFree Sensation” — S.R.L. din Otopeni în Dosarul nr. 2.067/94/2010 al Judecătoriei Buftea.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 125
din 1 februarie 2011

referitoare la excepția de neconstituționalitate a dispozițiilor art. 2781 alin. 8 lit. c) și alin. 9 și 10
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 2781 alin. 8, 9 și 10 din Codul de procedură
penală, excepție ridicată de Viorel Dărău în Dosarul
nr. 13.807/55/2009 al Judecătoriei Arad — Secția penală și de
Nicușor Ghibirdic în Dosarul nr. 4.608/231/2009 al Judecătoriei
Focșani.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.583D/2010 și
nr. 2.356D/2010, pune în discuție, din oficiu, problema conexării
cauzelor.

6

MONITORUL OFICIAL AL ROMÂNIEI, PARTEA I, Nr. 261/13.IV.2011

Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.356D/2010 la Dosarul
nr. 1.583D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 5 mai 2010, pronunțată în Dosarul
nr. 13.807/55/2009, Judecătoria Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c) și
alin. 10 din Codul de procedură penală.
Excepția a fost ridicată de Viorel Dărău cu ocazia soluționării
unei cauze penale, în urma admiterii unei plângeri formulate în
temeiul art. 2781 din Codul de procedură penală.
Prin Decizia penală nr. 185 din 10 mai 2010, pronunțată în
Dosarul nr. 1.444/91/2010, admițând recursul împotriva
Încheierii din 21 aprilie 2010 a Judecătoriei Focșani, Tribunalul
Vrancea — Secția penală a sesizat Curtea Constituțională
cu excepția de neconstituționalitate a dispozițiilor art. 2781
alin. 8, 9 și 10 din Codul de procedură penală.
Excepția a fost ridicată de Nicușor Ghibirdic în Dosarul
nr. 4.608/231/2009 al Judecătoriei Focșani, cu ocazia
soluționării unei cauze penale, în urma admiterii unei plângeri
formulate în temeiul art. 2781 din Codul de procedură penală.
În motivarea excepției de neconstituționalitate autorii
acesteia susțin că prevederile art. 2781 alin. 8 lit. c) și alin. 9 și
10 din Codul de procedură penală încalcă egalitatea în drepturi,
accesul liber la justiție, dreptul la un proces echitabil, dreptul la
apărare, condițiile și limitele restrângerii exercițiului unor drepturi
sau al unor libertăți, precum și dispozițiile constituționale
referitoare la înfăptuirea justiției și la folosirea căilor de atac,
întrucât, pe de o parte, prin admiterea plângerii, instanța se
antepronunță, fiind inadmisibil ca tot aceasta să soluționeze
ulterior și fondul cauzei, iar pe de altă parte, încheierea
pronunțată în temeiul art. 2781 alin. 8 lit. c) din Codul de
procedură penală nu este supusă niciunei căi de atac. Totodată,
arată că rechizitoriul este înlocuit cu plângerea petentului, care
exercită atribuții de acuzare specifice Ministerului Public, ceea
ce creează discriminare între inculpații trimiși în judecată prin
rechizitoriu întocmit de procurorul competent și cei trimiși în
judecată prin plângerea persoanei vătămate, făptuitorul
devenind inculpat fără a beneficia de drepturile recunoscute de
lege învinuitului.
Judecătoria Arad — Secția penală apreciază că excepția
de neconstituționalitate este neîntemeiată.
Tribunalul Vrancea — Secția penală nu și-a exprimat
opinia asupra temeiniciei excepției de neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Deciziei penale nr. 185 din 10 mai 2010 a Tribunalului
Vrancea — Secția penală, obiectul excepției de
neconstituționalitate îl constituie art. 2781 alin. 8, 9 și 10 din
Codul de procedură penală. Din notele scrise ale autorului
excepției Nicușor Ghibirdic, depuse în motivarea criticii, reiese
însă că aceasta privește doar dispozițiile alin. 8 lit. c) și alin. 9 și
10 ale art. 2781 din Codul de procedură penală. Prin urmare,
având în vedere și Încheierea de sesizare din 5 mai 2010 a
Judecătoriei Arad — Secția penală, Curtea se va pronunța
numai asupra prevederilor alin. 8 lit. c) și alin. 9 și 10 ale
art. 2781 din Codul de procedură penală. Textele alin. 8 lit. c) și
alin. 9 au cuprinsul dat prin Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, iar
alin. 10 a fost modificat, ulterior sesizării Curții, prin Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, cu păstrarea, însă, a soluției
legislative atacate.
Dispozițiile de lege criticate au, în prezent, următorul cuprins:
ăJudecătorul pronunță una dintre următoarele soluții: [...] c)
admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 este
definitivă.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 privind egalitatea în drepturi, ale art. 21 referitoare la
accesul liber la justiție, ale art. 24 privind dreptul la apărare, ale
art. 53 referitoare la condițiile și limitele restrângerii exercițiului
unor drepturi sau al unor libertăți, ale art. 124 privind înfăptuirea
justiției și ale art. 129 referitoare la folosirea căilor de atac,
precum și ale art. 11 privind raportul dintre dreptul internațional
și dreptul intern și ale art. 20 referitoare la preeminența tratatelor
internaționale privind drepturile omului asupra legilor interne
raportate la prevederile art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că prevederile art. 2781 alin. 8 lit. c) și alin. 9 și 10 din
Codul de procedură penală au mai fost supuse controlului
instanței de contencios constituțional, prin raportare la aceleași
dispoziții din Constituție și din Convenția pentru apărarea
drepturilor omului și a libertăților fundamentale, invocate și în
prezenta cauză, și cu motivări similare.
Astfel, prin Decizia nr. 13 din 10 ianuarie 2006, publicată în
Monitorul Oficial al României, Partea I, nr. 134 din 13 februarie
2006, prin care a respins ca neîntemeiată excepția de
neconstituționalitate a dispozițiilor art. 2781 alin. 9 și 10 din
Codul de procedură penală, Curtea a statuat că, în situația
admiterii plângerii cu reținerea cauzei spre judecare, dispozițiile
privind judecarea în primă instanță și căile de atac se aplică în
mod corespunzător și, prin urmare, nu este restrâns în niciun fel
dreptul părții de a se adresa instanței, de a formula apărări și de
a se prevala de toate garanțiile ce caracterizează un proces

MONITORUL OFICIAL AL ROMÂNIEI, PARTEA I, Nr. 261/13.IV.2011
echitabil. Mai mult, după pronunțarea unei hotărâri de către
instanța de fond, se pot exercita căile de atac prevăzute de lege,
partea având posibilitatea să își exercite neîngrădită dreptul de
acces liber la justiție. De asemenea, faptul că, în conformitate cu
dispozițiile alin. 9 al art. 2781 din Codul de procedură penală, în
situația admiterii plângerii cu reținerea cauzei spre judecare,
actul de sesizare al instanței îl constituie plângerea persoanei,
iar nu rechizitoriul procurorului, este determinat de specificul
acestei căi de atac, care vizează chiar actele procurorului de
netrimitere în judecată.
Totodată, prin Decizia nr. 864 din 9 octombrie 2007, publicată
în Monitorul Oficial al României, Partea I, nr. 786 din
20 noiembrie 2007, Curtea, respingând excepția de
neconstituționalitate a dispozițiilor art. 2781 alin. 8 lit. c) și alin. 9
din Codul de procedură penală, a reținut că procedura
prezentării materialului de urmărire penală este specifică primei
faze a procesului penal, care, spre deosebire de faza a doua,
este nepublică. Acest argument are drept urmare instituirea
obligației procurorului de a chema învinuitul sau inculpatul în cel
mai important moment al urmăririi penale — trimiterea în
judecată — și își găsește rațiunea tocmai în asigurarea
posibilității învinuitului sau inculpatului de a fi asistat de un
apărător și de a dispune de timpul necesar pentru a-și pregăti
apărarea. Prevederile legale criticate nu opresc persoana
interesată de a lua cunoștință de întreg materialul probator
existent la dosar și de a formula cereri noi în cadrul noii faze
procesuale, căreia i se aplică dispozițiile privind judecata în
primă instanță și căile de atac prevăzute de lege.
Prin aceeași Decizie nr. 864/2007, Curtea a mai reținut că
eventualele probleme practice care s-ar fi ivit cu privire la modul

7

de aplicare și interpretare a dispozițiilor contestate de autor au
fost dezlegate de Înalta Curte de Casație și Justiție, care, prin
Decizia nr. XV din 22 mai 2006, publicată în Monitorul Oficial al
României, Partea I, nr. 509 din 13 iunie 2006, a admis recursul
în interesul legii și a stabilit că, în aplicarea dispozițiilor art. 2781
alin. 8 lit. c) din Codul de procedură penală, judecătorul care,
prin încheiere, admite plângerea, desființează rezoluția sau
ordonanța atacată și reține cauza spre judecare, apreciind că
probele existente la dosar sunt suficiente pentru judecarea
cauzei, devine incompatibil să soluționeze fondul acesteia. Așa
fiind, nu se poate susține că prevederile legale criticate contravin
principiului dreptului oricărei persoane la un proces echitabil,
instituit prin art. 6 din Convenția pentru apărarea drepturilor
omului și a libertăților fundamentale, la care România este parte.
În același sens sunt și Decizia nr. 599 din 20 mai 2008,
publicată în Monitorul Oficial al României, Partea I, nr. 523 din
10 iulie 2008, și Decizia nr. 457 din 20 aprilie 2010, publicată în
Monitorul Oficial al României, Partea I, nr. 324 din 18 mai 2010.
Referitor la pretinsa încălcare a art. 53 din Constituție, aceste
prevederi sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care, astfel cum s-a arătat anterior,
nu poate fi reținută.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 8 lit. c) și alin. 9 și 10 din Codul
de procedură penală, excepție ridicată de Viorel Dărău în Dosarul nr. 13.807/55/2009 al Judecătoriei Arad — Secția penală și de
Nicușor Ghibirdic în Dosarul nr. 4.608/231/2009 al Judecătoriei Focșani.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 164
din 8 februarie 2011

referitoare la excepția de neconstituționalitate a prevederilor art. 40 alin. (1) din Ordonanța
de urgență a Guvernului nr. 97/2001 privind reglementarea producției, circulației și comercializării
alimentelor, ale art. 305 din Codul de procedură civilă și ale art. 4 alin. (3) din Legea contenciosului
administrativ nr. 554/2004
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Ioana Marilena Chiorean

— magistrat-asistent

8

MONITORUL OFICIAL AL ROMÂNIEI, PARTEA I, Nr. 261/13.IV.2011

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 40 alin. (1) din Ordonanța de urgență a
Guvernului nr. 97/2001 privind reglementarea producției,
circulației și comercializării alimentelor, ale art. 305 din Codul de
procedură civilă și ale art. 4 alin. (3) din Legea contenciosului
administrativ nr. 554/2004, excepție ridicată de Societatea
Comercială ăPașca” — S.R.L. din Timișoara în Dosarul
nr. 3.535/30/2009 al Curții de Apel Timișoara — Secția de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar de
administratorul Societății Comerciale ăPașca” — S.R.L., prin
care acesta solicită acordarea unui nou termen de judecată, în
vederea angajării unui apărător.
Reprezentantul Ministerului Public arată că se opune cererii
de amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui termen de judecată și
constată cauza în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2010, pronunțată în Dosarul
nr. 3.535/30/2009, Curtea de Apel Timișoara — Secția de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 40 alin. (1) din Ordonanța de urgență a
Guvernului nr. 97/2001 privind reglementarea producției,
circulației și comercializării alimentelor, ale art. 305 din
Codul de procedură civilă și ale art. 4 alin. (3) din Legea
contenciosului administrativ nr. 554/2004. Excepția de
neconstituționalitate a fost ridicată de recurenta Societatea
Comercială ăPașca” — S.R.L. din Timișoara într-o cauză de
contencios administrativ având ca obiect soluționarea unei
excepții de nelegalitate a unui act administrativ.
În motivarea excepției de neconstituționalitate autorul
acesteia susține că art. 40 alin. (1) din Ordonanța de urgență a
Guvernului nr. 97/2001 este neconstituțional în măsura în care
permite luarea unor măsuri ca acelea dispuse de către instanță
împotriva sa, și anume suspendarea activității fără a fi
reglementată o procedură de control judecătoresc al actelor prin
care se dispun asemenea măsuri, fiind astfel împiedicat accesul
liber la justiție. Se precizează faptul că nu se solicită Curții
Constituționale a legifera, ci a înlătura dispoziții legale în baza
cărora se pot dispune măsuri care nu pot fi apoi contestate pe
fond în fața instanțelor de judecată.
Autorul excepției mai arată că dispozițiile art. 305 din Codul
de procedură civilă și ale art. 4 alin. (3) din Legea nr. 544/2004
sunt neconstituționale, deoarece primul text nu permite
administrarea oricăror mijloace de probă, deși are de-a face cu
un recurs nelimitat la motivele de nelegalitate proprii recursului
când s-a exercitat calea de atac a apelului. Or, în condițiile în
care litigiile de aceeași natură și importanță sunt judecate de

instanțe diferite și în grade diferite de jurisdicție doar pentru
faptul că obiectul litigiului are o natură diferită, se creează
discriminări, deoarece, dacă litigiile sunt de același tip, toți
cetățenii trebuie să beneficieze de judecata făcută de aceeași
instanță și să aibă la dispoziție aceleași căi de atac.
Curtea de Apel Timișoara — Secția de contencios
administrativ și fiscal consideră că dispozițiile de lege criticate
sunt constituționale, neimpunând nicio interdicție în ceea ce
privește atacarea, pe calea contenciosului administrativ, a
actelor emise de o astfel de autoritate. Modalitatea de exercitare
a căii de atac împotriva unor astfel de acte se apreciază în
funcție de dispozițiile speciale, precum și de prevederile Legii
nr. 544/2004.
În ceea ce privește calea de atac a recursului din materia
excepției de nelegalitate, reglementarea acesteia nu este de
natură să creeze discriminări, deoarece recursul este prevăzut
pentru toate litigiile care au ca obiect excepția de nelegalitate a
unui act administrativ, nefiind limitat la o anumită categorie de
persoane.
De asemenea, nici art. 305 din Codul de procedură civilă nu
este neconstituțional, deoarece procedura vizată de acest text
se aplică pentru toate subiectele de drept vizate, fără niciun fel
de discriminare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece acestea instituie măsuri
privind cazurile în care autoritatea desemnată pentru controlul
alimentelor constată nerespectarea prevederilor actelor
normative în vigoare și este abilitată să ia măsuri cu privire la
aspectele constatate, fără a încălca principiul egalității și al
nediscriminării, al liberului acces la justiție, respectiv dreptul
părților la un proces echitabil și la soluționarea cauzei într-un
termen rezonabil.
Cât privește critica de neconstituționalitate a art. 305 din
Codul de procedură civilă și a art. 4 alin. (3) din Legea
nr. 554/2004, apreciază că nici aceasta nu poate fi primită,
deoarece instituirea unor reguli speciale de procedură, inclusiv
în ceea ce privește căile de atac, nu este contrară dreptului la
apărare, atât timp cât ele asigură egalitatea juridică a părților.
Atât în sistemul nostru procesual, cât și în alte țări, legea poate
exclude folosirea unor căi de atac sau poate limita utilizarea
anumitor instrumente procesuale aflate la îndemâna părților,
cum sunt probele, fără ca prin aceasta să se încalce litera sau
spiritul Constituției (Decizia nr. 476/2010). Totodată, dispozițiile
de lege criticate nu împiedică părțile interesate de a apela la
instanțele judecătorești și de a se prevala de toate garanțiile
procesuale care condiționează într-o societate democratică
procesul echitabil. Potrivit art. 4 alin. (3) din Legea nr. 554/2004,
soluția instanței de contencios administrativ este supusă
recursului, care se declară în termen de 5 zile de la comunicare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

MONITORUL OFICIAL AL ROMÂNIEI, PARTEA I, Nr. 261/13.IV.2011
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 40 alin. (1) din Ordonanța de urgență a
Guvernului nr. 97/2001 privind reglementarea producției,
circulației și comercializării alimentelor, republicată în Monitorul
Oficial al României, Partea I, nr. 168 din 5 martie 2008, ale
art. 305 din Codul de procedură civilă și ale art. 4 alin. (3) din
Legea contenciosului administrativ nr. 554/2004, publicată în
Monitorul Oficial al României, Partea I, nr. 1.154 din 7 decembrie
2004, astfel cum au fost modificate prin art. I pct. 5 din Legea
nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007.
Dispozițiile de lege criticate au următorul conținut:
— Art. 40 alin. (1) din Ordonanța de urgență a Guvernului
nr. 97/2001: ăAutoritatea desemnată pentru controlul alimentelor,
în toate cazurile în care constată nerespectarea prevederilor
prezentei ordonanțe de urgență sau ale altor acte normative în
vigoare, este împuternicită:
a) să interzică funcționarea unităților care produc,
prelucrează, depozitează, transportă sau comercializează
alimente, precum și folosirea unor materii prime, aditivi,
adjuvanți, materiale de ambalare, echipamente, ustensile, utilaje
și substanțe de decontaminare;
b) să declare alimentele ca fiind improprii consumului sau
necorespunzătoare din punct de vedere calitativ, să limiteze sau
să interzică utilizarea și comercializarea acestora, să le dirijeze
pentru consum condiționat pentru utilizarea sau comercializarea
în alte scopuri și să ordone distrugerea lor în conformitate cu
reglementările legale în vigoare;
c) să retragă autorizația de funcționare a unităților
producătoare și de comercializare a alimentelor;
d) să sesizeze organele de cercetare penală în cazul în care
faptele constatate pot constitui infracțiuni;
e) să interzică temporar comercializarea loturilor de alimente
suspecte sub aspect calitativ. Deținătorul alimentelor interzise
temporar de la comercializare trebuie să asigure condiții de
păstrare și de conservare adecvate până la clarificarea situației
acestora.”;
— Art. 305 din Codul de procedură civilă: ăÎn instanța de
recurs nu se pot produce probe noi, cu excepția înscrisurilor,
care pot fi depuse până la închiderea dezbaterilor.”;
— Art. 4 alin. (3) din Legea nr. 554/2004: ăSoluția instanței de
contencios administrativ este supusă recursului, care se declară
în termen de 5 zile de la comunicare și se judecă de urgență și
cu precădere.”
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 1 alin. (5) privind respectarea Constituției, a supremației
sale și a legilor, ale art. 4 alin. (2) privind egalitatea între cetățeni,
ale art. 16 privind egalitatea în drepturi, ale art. 21 alin. (3)
privind dreptul la un proces echitabil și ale art. 124 alin. (2)
privind unicitatea, imparțialitatea și egalitatea pentru toți a
justiției.

9

Examinând excepția de neconstituționalitate, Curtea
constată următoarele:
Cu privire la critica potrivit căreia dispozițiile art. 40 alin. (1)
din Ordonanța de urgență a Guvernului nr. 97/2001 sunt
neconstituționale, deoarece nu există o procedură de control
judecătoresc al actelor autorității desemnate pentru controlul
alimentelor prin care se dispun măsurile reglementate de aceste
dispoziții, fiind astfel împiedicat accesul liber la justiție, Curtea
constată că aceasta este neîntemeiată, deoarece, potrivit art. 1
alin. (1) din Legea nr. 554/2004, orice persoană care se
consideră vătămată într-un drept al său ori într-un interes legitim
de către o autoritate publică, printr-un act administrativ sau prin
nesoluționarea în termenul legal a unei cereri, se poate adresa
instanței de contencios administrativ competente, pentru
anularea actului, recunoașterea dreptului pretins sau a
interesului legitim și repararea pagubei ce i-a fost cauzată.
Totodată, potrivit art. 4 alin. (1) din aceeași lege, legalitatea unui
act administrativ unilateral cu caracter individual, indiferent de
data emiterii acestuia, poate fi cercetată oricând în cadrul unui
proces, pe cale de excepție, din oficiu sau la cererea părții
interesate, de către instanța de contencios administrativ
competentă. În cazul ridicării unei excepții de nelegalitate a
actului administrativ, instanța de contencios administrativ se
pronunță, după procedură de urgență, cu citarea părților și a
emitentului, iar soluția instanței de contencios administrativ este
supusă recursului, care se declară în termen de 5 zile de la
comunicare și se judecă de urgență și cu precădere.
Or, în aceste condiții, Curtea constată că nu se poate susține
că nu există un control judecătoresc al actelor administrative
emise în baza Ordonanței de urgență a Guvernului nr. 97/2001,
astfel încât criticile de neconstituționalitate a art. 40 alin. (1) din
Ordonanța de urgență a Guvernului nr. 97/2001 și art. 4 alin. (3)
din Legea nr. 554/2004 sunt neîntemeiate.
Referitor la dispozițiile art. 305 din Codul de procedură civilă,
Curtea s-a mai pronunțat în numeroase cauze, constatând
constituționalitatea acestora, sub aspectul unor critici similare
cu cele invocate în prezenta cauză. De exemplu, prin Decizia
nr. 130 din 3 februarie 2009, publicată în Monitorul Oficial al
României, Partea I, nr. 278 din 28 aprilie 2009, Curtea a statuat
că reglementarea condițiilor și a procedurii de exercitare a căilor
de atac reprezintă prerogativa exclusivă a legiuitorului, în
conformitate cu art. 126 din Constituție, și nu încalcă drepturile
fundamentale ale justițiabililor. Instituirea unor reguli speciale de
procedură, inclusiv în ceea ce privește căile de atac, nu este
contrară dreptului la apărare, atât timp cât ele asigură egalitatea
juridică a părților. Atât în sistemul nostru procesual, cât și în alte
țări, legea poate exclude folosirea unor căi de atac sau poate
limita utilizarea anumitor instrumente procesuale aflate la
îndemâna părților, cum sunt probele, fără ca prin aceasta să se
încalce litera sau spiritul Legii fundamentale.
Soluția pronunțată cu acel prilej și argumentele pe care
aceasta s-a bazat își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.
Mai mult, Curtea observă că, prin art. I pct. 31 din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, a fost introdus alin. 31 la art. 315
din Codul de procedură civilă, potrivit căruia, ăÎn cazul rejudecării
după casare, cu reținere sau cu trimitere, sunt admisibile orice
probe prevăzute de lege”.

10

MONITORUL OFICIAL AL ROMÂNIEI, PARTEA I, Nr. 261/13.IV.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 40 alin. (1) din Ordonanța de urgență a
Guvernului nr. 97/2001 privind reglementarea producției, circulației și comercializării alimentelor, ale art. 305 din Codul de procedură
civilă și ale art. 4 alin. (3) din Legea contenciosului administrativ nr. 554/2004, excepție ridicată de Societatea Comercială ăPașca” —
S.R.L. din Timișoara în Dosarul nr. 3.535/30/2009 al Curții de Apel Timișoara — Secția de contencios administrativ și fiscal.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 168
din 8 februarie 2011

referitoare la excepția de neconstituționalitate a prevederilor art. 1 alin. (1) și art. 2 alin. (1) lit. a), p)
și r) din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 1 alin. (1) și art. 2 alin. (1) lit. a), p) și r) din
Legea contenciosului administrativ nr. 554/2004, excepție
ridicată de Consiliul General al Municipiului București în Dosarul
nr. 4651.01/3/CA/2008 al Tribunalului București — Secția a IX-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere a excepției
de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2010, pronunțată în Dosarul
nr. 4651.01/3/CA/2008, Tribunalul București — Secția a IX-a
contencios administrativ și fiscal a sesizat Curtea

Constituțională cu excepția de neconstituționalitate a
prevederilor art. 1 alin. (1) și art. 2 alin. (1) lit. a), p) și r) din
Legea contenciosului administrativ nr. 554/2004. Excepția
de neconstituționalitate a fost ridicată de pârâtul Consiliul
General al Municipiului București într-o cauză de contencios
administrativ având ca obiect anularea unui act administrativ.
În motivarea excepției de neconstituționalitate autorul
acesteia susține că textele de lege criticate sunt
neconstituționale, întrucât stabilesc dreptul oricărei persoane
care ăse consideră” vătămată într-un drept al său ori într-un
interes legitim, de o autoritate publică, să se adreseze instanței
de contencios administrativ, drept ce contravine dispozițiilor
art. 52 alin. (1) din Constituție, care prevăd că, pentru
introducerea unei acțiuni în contencios administrativ, persoana
vătămată trebuie ăsă demonstreze” încălcarea de către o
autoritate publică a unui drept al său sau a unui interes legitim.
Dispozițiile art. 52 alin. (1) din Constituție au rezervat acțiunea
în contencios administrativ numai persoanei vătămate într-un
drept al său, iar vătămarea unui interes legitim public reprezintă
o atingere adusă unei colectivități, iar nu unei persoane
determinate. De altfel, în acest sens sunt invocate și prevederile
art. 21 alin. (1) din Constituție, care garantează dreptul oricărei
persoane de a-și apăra drepturile, interesele și libertățile sale
legitime.
Tribunalul București — Secția a IX-a contencios
administrativ și fiscal consideră că prevederile de lege criticate
nu contravin dispozițiilor constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 261/13.IV.2011
Avocatul Poporului consideră că dispozițiile de lege
criticate sunt constituționale, deoarece acestea instituie
posibilitatea oricărei persoane vătămate într-un drept al său ori
într-un interes legitim de către o autoritate publică, printr-un act
administrativ sau prin nesoluționarea în termen legal a unei
cereri, de recunoaștere a dreptului pretins sau interesului legitim
și repararea pagubei ce i-a fost cauzată, interesul legitim putând
fi atât privat, cât și public. Potrivit art. 52 alin. (2) din Constituție,
condițiile și limitele exercitării dreptului persoanei vătămate de o
autoritate publică se stabilesc prin lege organică, iar Legea
contenciosului administrativ nr. 554/2004, lege organică în
materie, preia la art. 1 alin. (1) dispozițiile constituționale. Prin
urmare, criticile sunt neîntemeiate.
Totodată, apreciază că definirea de către legiuitor a noțiunilor
ăpersoană vătămată”, ăinteres legitim privat” și ăinteres legitim
public” nu este de natură să încalce dreptul persoanei vătămate
de o autoritate publică, invocând în acest sens jurisprudența
Curții Constituționale potrivit căreia aceasta nu se poate
substitui legiuitorului în adăugarea unor noi prevederi de lege.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) și art. 2 alin. (1) lit. a), p) și r) din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
astfel cum au fost modificate prin Legea nr. 262/2007 pentru
modificarea și completarea Legii contenciosului administrativ
nr. 554/2004, publicată în Monitorul Oficial al României, Partea I,
nr. 510 din 30 iulie 2007.
Textele de lege criticate au următorul conținut:
— Art. 1 (Subiectele de sesizare a instanței):
ă(1) Orice persoană care se consideră vătămată într-un drept
al său ori într-un interes legitim, de către o autoritate publică,
printr-un act administrativ sau prin nesoluționarea în termenul
legal a unei cereri, se poate adresa instanței de contencios
administrativ
competente,
pentru
anularea
actului,
recunoașterea dreptului pretins sau a interesului legitim și
repararea pagubei ce i-a fost cauzată. Interesul legitim poate fi
atât privat, cât și public.”;
— Art. 2 (Semnificația unor termeni):
ă(1) În înțelesul prezentei legi, termenii și expresiile de mai
jos au următoarele semnificații:
a) persoană vătămată — orice persoană titulară a unui drept
ori a unui interes legitim, vătămată de o autoritate publică printr-un
act administrativ sau prin nesoluționarea în termenul legal a unei
cereri; în sensul prezentei legi, sunt asimilate persoanei
vătămate și grupul de persoane fizice, fără personalitate juridică,

11

titular al unor drepturi subiective sau interese legitime private,
precum și organismele sociale care invocă vătămarea prin actul
administrativ atacat fie a unui interes legitim public, fie a
drepturilor și intereselor legitime ale unor persoane fizice
determinate; [...]
p) interes legitim privat — posibilitatea de a pretinde o
anumită conduită, în considerarea realizării unui drept subiectiv
viitor și previzibil, prefigurat;
r) interes legitim public — interesul care vizează ordinea de
drept și democrația constituțională, garantarea drepturilor,
libertăților și îndatoririlor fundamentale ale cetățenilor,
satisfacerea nevoilor comunitare, realizarea competenței
autorităților publice;”.
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 21 alin. (1) privind accesul liber la justiție și ale art. 52
alin. (1) privind dreptul persoanei vătămate într-un drept al său
ori într-un interes legitim de o autoritate publică.
Examinând excepția de neconstituționalitate, Curtea
constată următoarele:
Art. 52 alin. (1) din Constituție consacră dreptul fundamental
al celui vătămat într-un drept al său ori într-un interes legitim de
o autoritate publică, printr-un act administrativ sau prin
nesoluționarea în termenul legal a unei cereri, de a obține
recunoașterea dreptului pretins ori a interesului legitim, anularea
actului și repararea pagubei, drept ce reprezintă o garanție a
apărării cetățenilor față de abuzurile autorităților publice și a
accesului liber la justiție. Totodată, această normă din Legea
fundamentală reprezintă baza constituțională a contenciosului
administrativ, reglementat prin Legea nr. 554/2004.
Curtea constată că prevederile art. 1 alin. (1) din Legea
contenciosului administrativ reiterează dispozițiile constituționale
menționate, astfel încât critica de neconstituționalitate a
acestora este neîntemeiată.
Totodată, prevederile art. 2 alin. (1) lit. a), p) și r) din Legea
contenciosului administrativ definesc noțiunile de ăpersoană
vătămată”, ăinteres legitim privat” și ăinteres legitim public”, fiind
în deplină concordanță cu dispozițiile art. 52 alin. (2) din
Constituție, potrivit cărora condițiile și limitele exercitării dreptului
persoanei vătămate de o autoritate publică se stabilesc prin lege
organică. Or, Legea nr. 554/2004 — lege organică ce
reglementează materia contenciosului administrativ — stabilește
și definește condițiile în care se poate exercita dreptul persoanei
vătămate de o autoritate publică.
În final, Curtea observă că și celelalte susțineri ale autorului
excepției de neconstituționalitate sunt neîntemeiate, deoarece
instanța de contencios administrativ, soluționând litigiul, va
putea, după caz, să admită acțiunea și să anuleze, în tot sau în
parte, actul administrativ, să oblige autoritatea publică să emită
un act administrativ, să elibereze un alt înscris ori să efectueze
o anumită operațiune administrativă sau să respingă acțiunea
în contencios administrativ.

12

MONITORUL OFICIAL AL ROMÂNIEI, PARTEA I, Nr. 261/13.IV.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1 alin. (1) și art. 2 alin. (1) lit. a), p) și r)
din Legea contenciosului administrativ nr. 554/2004, excepție ridicată de Consiliul General al Municipiului București în Dosarul
nr. 4651.01/3/CA/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 214
din 15 februarie 2011

referitoare la excepția de neconstituționalitate a prevederilor art. 1114 din Codul civil și art. 589
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1114 din Codul civil și art. 589 din Codul de
procedură civilă, excepție ridicată de Societatea Comercială
ăAgroindustriale” — S.A. din Craiova în Dosarul
nr. 14.055/63/2009 al Tribunalului Dolj — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și supune analizei
plenului Curții Constituționale adresa transmisă de Tribunalul
Dolj — Secția civilă, la care a fost anexată o copie a încheierii
de ședință pronunțate în data de 3 februarie 2011 în Camera de
Consiliu, prin care această instanță a rectificat, din oficiu,
încheierea de sesizare a instanței de contencios constituțional,
pronunțată în data de 5 februarie 2010.
Astfel, arată că, dintr-o eroare materială, în considerentele
și dispozitivul acestei încheieri s-a menționat că ăinstanța
urmează a încuviința cererea de sesizare a Curții Constituționale
cu soluționarea excepției de neconstituționalitate a dispozițiilor
art. 1114 și art. 1115 din Codul civil, precum și a art. 589 din
Codul de procedură civilă”, în loc de ăinstanța urmează a
încuviința cererea de sesizare a Curții Constituționale cu
soluționarea excepției de neconstituționalitate a dispozițiilor
art. 1114 din Codul civil și art. 589 din Codul de procedură civilă”,
așa cum era corect. Așa fiind, Tribunalul Dolj — Secția civilă

învederează Curții Constituționale că, în realitate, obiectul
excepției de neconstituționalitate îl constituie dispozițiile
art. 1114 din Codul civil și art. 589 din Codul de procedură civilă.
Reprezentantul Ministerului Public solicită Curții
Constituționale să ia în considerare această rectificare și să se
examineze excepția de neconstituționalitate așa cum, în mod
corect, a fost invocată în fața instanței de judecată.
Curtea, luând act de cele expuse, consideră cauza în stare
de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 5 februarie 2010, pronunțată în Dosarul
nr. 14.055/63/2009, Tribunalul Dolj — Secția civilă a sesizat
Curtea Constituțională cu excepția de neconstituționalitate
a prevederilor ăart. 1114 și art. 1115 din Codul civil, precum
și a art. 589 din Codul de procedură civilă”, excepție ridicată
de Societatea Comercială ăAgroindustriale” — S.A. din Craiova
într-o cauză civilă având ca obiect validarea ofertei reale de
plată.
În motivarea excepției de neconstituționalitate autorul
acesteia susține că prevederile art. 1114 din Codul civil restrâng
posibilitatea instituției ofertei reale urmate de consemnațiune
doar la obligații care au ca obiect o sumă de bani, indiferent de
buna sau reaua-credință a creditorului. Se arată că ăprin acest
text de lege este lezat dreptul de proprietate al persoanei fizice
sau juridice al cărei consimțământ este substituit prin procedură
de către debitoare, cu concursul executorului judecătoresc și al
instanței de judecată”. Așa fiind, apreciază că procedura
reglementată de art. 1114 din Codul civil poate avea drept
consecință prejudicierea societății, prin diminuarea nejustificată
a patrimoniului acesteia, îngrădindu-se discreționar dreptul de

MONITORUL OFICIAL AL ROMÂNIEI, PARTEA I, Nr. 261/13.IV.2011
proprietate al creditoarei al cărei consimțământ în acceptarea
plății este suplinit de către instanța de judecată și debitor, prin
intermediul acestei proceduri.
În ceea ce privește prevederile art. 589 din Codul de
procedură civilă, autorul excepției apreciază că acestea
contravin dispozițiilor constituționale referitoare la dreptul la un
proces echitabil, în condițiile în care, independent de regulile
stabilite pentru cererea principală, competența aparține în primă
instanță judecătoriei, astfel încât părțile nu beneficiază de o
procedură justă și echitabilă care să garanteze drepturile lor. În
final, susține că art. 589 din Codul de procedură civilă contravine
art. 124 și art. 126 alin. (1) din Constituție, în condițiile în care
reprezintă o ingerință a părților în activitatea de judecată,
ingerință de natură a exclude posibilitatea instanței sesizate cu
o cerere de chemare în judecată de a stabili întinderea
drepturilor subiective ale părților, buna sau reaua-credință a
acestora.
Tribunalul Dolj — Secția civilă și-a exprimat opinia asupra
excepției de neconstituționalitate, în sensul netemeiniciei
acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale. În acest sens, apreciază că
acestea nu contravin normelor constituționale invocate, fiind
totodată conforme și cu dispozițiile art. 126 alin. (2) din
Constituție, potrivit cărora ăCompetența instanțelor judecătorești
și procedura de judecată sunt prevăzute numai prin lege”.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, așa cum reiese
din încheierea de sesizare a Curții, îl constituie prevederile
art. 1114 și art. 1115 din Codul civil, precum și cele ale art. 589
din Codul de procedură civilă.
Ulterior sesizării instanței de contencios constituțional, prin
Adresa nr. 560 din 25 ianuarie 2011, Tribunalul Dolj — Secția
civilă învederează Curții Constituționale că încheierea de
sesizare din data de 5 februarie 2010 a fost rectificată, din oficiu,
întrucât, dintr-o eroare materială, în considerentele și dispozitivul
acestei încheieri s-a menționat că ăinstanța urmează a încuviința
cererea de sesizare a Curții Constituționale cu soluționarea
excepției de neconstituționalitate a dispozițiilor art. 1114 și
art. 1115 din Codul civil, precum și a art. 589 din Codul de
procedură civilă”.
Astfel, instanța arată că, în realitate, sunt criticate ca fiind
neconstituționale numai prevederile art. 1114 din Codul civil și
art. 589 din Codul de procedură civilă, nu și cele ale art. 1115 din
Codul civil, așa cum, în mod greșit, a fost menționat.
Ca atare, Curtea constată că obiectul excepției de
neconstituționalitate, asupra căruia urmează a se pronunța, îl
constituie prevederile art. 1114 din Codul civil și art. 589 din
Codul de procedură civilă, care au următorul conținut:

13

— Art. 1114 din Codul civil: ă1. Când creditorul unei sume de
bani refuză de a primi plata, debitorul poate să-i facă oferte
reale, și, refuzând creditorul de a primi, să consemneze suma.
Ofertele reale, urmate de consemnațiune, liberează pe
debitor; ele, în privință-i țin loc de plată, de sunt valabil făcute,
și suma consemnată, cu acest mod, este în rizico-pericolul
creditorului.”;
— Art. 589 din Codul de procedură civilă: ăCererea ce s-ar
putea face înaintea judecătoriei, sau pentru ca să întărească,
sau pentru ca să se anuleze aceste oferte și consemnații, se va
face prin osebită petiție, după regulile stabilite pentru cererea
principală.”
Autorul
excepției
invocă
încălcarea
dispozițiilor
constituționale ale art. 21 alin. (3) care consacră dreptul la un
proces echitabil, art. 44 alin. (2) referitoare la ocrotirea și
garantarea proprietății private, art. 124 privind înfăptuirea justiției
și celor ale art. 126 referitoare la instanțele judecătorești.
Examinând excepția de neconstituționalitate, Curtea
constată că procedura prin care debitorul de bună-credință se
poate libera de obligația care îi incumbă față de creditor, în cazul
în care acesta din urmă refuză plata, se numește ăofertă reală
urmată de consemnațiune” și este reglementată în Codul civil
în art. 1114—1121 și în Codul de procedură civilă în art. 586—
590. Astfel, procedura ofertei de plată urmată de consemnațiune
este subordonată refuzului creditorului de a primi plata ce i se
datorează, textul invocat nelăsând loc unei extinderi
interpretative.
Curtea reține că această procedură specială presupune
două etape: o primă etapă ce începe prin somația prevăzută de
art. 587 din Codul de procedură civilă și se încheie prin
întocmirea de către executorul judecătoresc a procesului-verbal
ce constată neprezentarea creditorului ori refuzul acestuia de a
primi suma sau, după caz, primirea plății, și a doua etapă, ce
presupune ca, înainte de consemnare, pentru valabilitatea
acesteia, să se comunice creditorului o nouă somație, conformă
cu art. 1116 din Codul civil.
De asemenea, Curtea constată că legiuitorul, prin art. 1114
alin. 2 din Codul civil, reglementează ofertele reale urmate de
consemnațiune ce liberează pe debitor și țin loc de plată numai
dacă sunt valabil făcute, subordonează prin aceasta, în mod
imperios, validitatea ofertelor formelor enunțate de lege, astfel
că buna-credință a debitorului, oricât de manifestă ar fi, nu poate
îndeplini lipsa vreuneia din ele. În acest sens, art. 1115 din Codul
civil stabilește condițiile care trebuie îndeplinite pentru ca
ofertele să fie valabile. Oferta reală urmată de consemnațiune
eliberează pe debitor ca și cum ar fi plătit însuși creditorului;
riscurile, în ceea ce privește bunul consemnat, trec asupra
creditorului, iar curgerea dobânzilor este oprită, potrivit art. 1114
alin. 2 din Codul civil. Pentru ca debitorul să fie efectiv eliberat,
el trebuie să consemneze efectiv suma datorată; oferta singură
nu are niciun efect în ceea ce privește stingerea datoriei.
Potrivit art. 589 din Codul de procedură civilă, indiferent de
valoarea sumei consemnate, cererea făcută de debitor pentru
confirmarea validității plății ori prin care creditorul solicită
anularea ofertei și consemnațiunii, este de competența
judecătoriei, ca primă instanță. În lipsa unui text care să prevadă
altfel, competența teritorială aparține judecătoriei de la domiciliul
pârâtului. Aceste prevederi legale se referă la competența și la
procedura de confirmare sau de contestare a ofertelor de plată
și a consemnațiunilor, ele confirmând dreptul oricărei persoane
interesate de a contesta oferta făcută de debitor și însăși
consemnațiunea sumei datorate. Contestarea plății sau a
consemnațiunii se va face printr-o cerere separată, astfel încât
persoana interesată, cel mai adesea creditorul, nu va putea
recurge la o simplă apărare sau excepție în cadrul procedurii
execuționale, ci va trebui să formuleze o cerere distinctă, care
se va soluționa potrivit regulilor de drept comun.

14

MONITORUL OFICIAL AL ROMÂNIEI, PARTEA I, Nr. 261/13.IV.2011

Curtea reține că reglementarea criticată reprezintă norme de
procedură, iar, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut, desigur, ca în
procesul de legiferare să se circumscrie cadrului constituțional.

Textele de lege criticate nu contravin dreptului părților de a se
adresa justiției pentru apărarea drepturilor, a libertăților și a
intereselor legitime, de a beneficia de un proces echitabil și de
judecarea acestuia într-un termen rezonabil și nici principiului
constituțional conform căruia proprietatea privată este garantată
și ocrotită în mod egal de lege, indiferent de titular.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1114 din Codul civil și art. 589 din Codul
de procedură civilă, excepție ridicată de Societatea Comercială ăAgroindustriale” — S.A. din Craiova în Dosarul nr. 14.055/63/2009
al Tribunalului Dolj — Secția civilă.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 242
din 17 februarie 2011

referitoare la excepția de neconstituționalitate a dispozițiilor art. 2781 alin. 7 și 10
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 7 și 10 din Codul de procedură
penală, excepție ridicată de Alcor-Grigore Voicu în Dosarul
nr. 604/200/2010 al Judecătoriei Buzău — Secția penală, de
Radu-Paul Domocoș în Dosarul nr. 17.836/271/2009 al
Judecătoriei Oradea — Secția penală, de Marin Frunză în
dosarele nr. 496/44/2010 și nr. 123/44/2010 ale Curții de Apel
Galați — Secția penală, de Brîndușa Bîrsan în Dosarul
nr. 2.979/2/2010 (număr în format vechi 844/2010) al Curții de
Apel București — Secția a II-a penală și pentru cauze cu minori
și de familie și de Gabriel-Narcis Chira în Dosarul
nr. 679/39/2009 al Judecătoriei Rădăuți.

La apelul nominal lipsesc părțile, față de care procedura de
citare este legal îndeplinită.
Magistratul-asistent referă că autorul excepției GabrielNarcis Chira a transmis Curții o cerere de amânare a judecării
cauzei în vederea angajării unui apărător ales.
Reprezentantul Ministerului Public se opune cererii de
acordare a unui nou termen de judecată.
Curtea, deliberând, respinge cererea de amânare a
soluționării cauzei.
Curtea, având în vedere obiectul excepțiilor de
neconstituționalitate ridicate în dosarele nr. 1.415D/2010,
nr. 1.527D/2010, nr. 1.872D/2010, nr. 1.891D/2010,
nr. 1.938D/2010 și nr. 2.882D/2010, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.527D/2010, nr. 1.872D/2010,
nr. 1.891D/2010, nr. 1.938D/2010 și nr. 2.882D/2010 la Dosarul
nr. 1.415D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.

MONITORUL OFICIAL AL ROMÂNIEI, PARTEA I, Nr. 261/13.IV.2011
C U R T E A,

având în vedere actele și lucrările dosarelor, reține următoarele:
Prin Încheierea din 30 martie 2010, pronunțată în Dosarul
nr. 604/200/2010, Judecătoria Buzău — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 7 și 10 din
Codul de procedură penală.
Excepția a fost ridicată de Alcor-Grigore Voicu cu ocazia
soluționării plângerii împotriva unei ordonanțe a procurorului de
scoatere de sub urmărire penală.
Prin Încheierea din 16 aprilie 2010, pronunțată în Dosarul
nr. 17.836/271/2009, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 7 din
Codul de procedură penală.
Excepția a fost ridicată de Radu-Paul Domocoș cu ocazia
soluționării plângerii împotriva unor acte ale procurorului de
netrimitere în judecată.
Prin încheierile din 7 și 25 iunie 2010, pronunțate în dosarele
nr. 496/44/2010 și nr. 123/44/2010, Curtea de Apel Galați —
Secția penală a sesizat Curtea Constituțională cu excepția
de neconstituționalitate a dispozițiilor art. 2781 alin. 7 din
Codul de procedură penală.
Excepția a fost ridicată de Marin Frunză cu ocazia soluționării
plângerilor împotriva unor acte ale procurorului de netrimitere în
judecată.
Prin Încheierea din 18 iunie 2010, pronunțată în Dosarul
nr. 2.979/2/2010 (nr. în format vechi 844/2010), Curtea de Apel
București — Secția a II-a penală și pentru cauze cu minori
și de familie a sesizat Curtea Constituțională cu excepția de
neconstituționalitate a dispozițiilor art. 2781 alin. 7 din
Codul de procedură penală.
Excepția a fost ridicată de Brîndușa Bîrsan cu ocazia
soluționării plângerii împotriva unor acte ale procurorului de
netrimitere în judecată.
Prin Încheierea din 22 martie 2010, pronunțată în Dosarul
nr. 679/39/2009, Judecătoria Rădăuți a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 din Codul de procedură penală.
Excepția a fost ridicată de Gabriel-Narcis Chira cu ocazia
soluționării plângerii împotriva unor acte ale procurorului de
netrimitere în judecată.
În motivarea excepției de neconstituționalitate autorii
acesteia susțin că prevederile art. 2781 alin. 7 din Codul de
procedură penală, potrivit cărora judecătorul verifică rezoluția
sau ordonanța atacată doar pe baza lucrărilor și a materialului
din dosarul cauzei și a înscrisurilor noi prezentate, încalcă
egalitatea în drepturi, accesul liber la justiție, dreptul la un proces
echitabil, dreptul la apărare, prezumția de nevinovăție, dreptul la
un recurs efectiv, dreptul la respectarea vieții intime, familiale și
private, dreptul la informație, dreptul de petiționare, dreptul
persoanei vătămate de o autoritate publică, condițiile și limitele
restrângerii exercițiului unor drepturi sau al unor libertăți, precum
și dispozițiile constituționale referitoare la statul român, unitatea
poporului și egalitatea între cetățeni, universalitatea drepturilor,
libertăților și îndatoririlor fundamentale, înfăptuirea justiției,
instanțele judecătorești și integrarea în Uniunea Europeană.
Totodată, autorul excepției Alcor-Grigore Voicu arată că
prevederile art. 2781 alin. 10 din Codul de procedură penală
aduc atingere accesului liber la justiție, dreptului la apărare și
dreptului la un proces echitabil, întrucât hotărârea pronunțată
nu este supusă apelului.
Judecătoria Buzău — Secția penală, Judecătoria Oradea —
Secția penală, Curtea de Apel Galați — Secția penală, Curtea de
Apel București — Secția a II-a penală și pentru cauze cu minori
și de familie și Judecătoria Rădăuți apreciază că excepția de
neconstituționalitate este neîntemeiată, deoarece prevederile de

15

lege criticate nu aduc nicio atingere dispozițiilor din Constituție
și din actele normative invocate de autorii excepției. Judecătoria
Buzău — Secția penală face trimitere, în acest sens, la deciziile
Curții Constituționale nr. 138/2005, nr. 148/2008 și nr. 18/2009.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 și 10 din Codul de procedură penală,
alin. 7 având cuprinsul dat prin Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, iar
alin. 10 fiind modificat, ulterior sesizării Curții, prin Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, cu păstrarea însă a soluției
legislative atacate. Textele de lege criticate au următorul cuprins:
ăJudecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.
[...] Hotărârea judecătorului pronunțată potrivit alin. 8 este
definitivă.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 referitoare la statul român, ale art. 4 privind unitatea
poporului și egalitatea între cetățeni, ale art. 15 referitoare la
universalitatea
drepturilor,
libertăților
și
îndatoririlor
fundamentale, ale art. 16 privind egalitatea în drepturi, ale art. 21
referitoare la accesul liber la justiție, ale art. 24 privind dreptul la
apărare, ale art. 26 cu privire la viața intimă, familială și privată,
ale art. 31 referitoare la dreptul la informație, ale art. 51 privind
dreptul de petiționare, ale art. 52 referitoare la dreptul persoanei
vătămate de o autoritate publică, ale art. 53 cu privire la
restrângerea exercițiului unor drepturi sau al unor libertăți, ale
art. 124 privind înfăptuirea justiției, ale art. 126 referitoare la
instanțele judecătorești și ale art. 148 privind integrarea în
Uniunea Europeană, precum și ale art. 11 cu privire la dreptul
internațional și dreptul intern și ale art. 20 referitoare la tratatele
internaționale privind drepturile omului, raportate la prevederile
art. 1 referitoare la obligația de a respecta drepturile omului, ale
art. 6 privind dreptul la un proces echitabil, ale art. 8 referitoare
la dreptul la respectarea vieții private și de familie, ale art. 13
privind dreptul la un recurs efectiv, ale art. 14 referitoare la
interzicerea discriminării și ale art. 17 privind interzicerea
abuzului de drept din Convenția pentru apărarea drepturilor
omului și a libertăților fundamentale, respectiv raportate la
dispozițiile art. 1 privind egalitatea în drepturi, ale art. 2
referitoare la interzicerea discriminării, ale art. 6 cu privire la
dreptul oricărei persoane de a-i fi recunoscută calitatea de
subiect de drept, ale art. 7 referitoare la egalitatea în fața legii,
ale art. 8 instituind dreptul la un recurs efectiv, ale art. 10 privind

16

MONITORUL OFICIAL AL ROMÂNIEI, PARTEA I, Nr. 261/13.IV.2011

dreptul la un proces echitabil, ale art. 11 referitoare la prezumția
de nevinovăție și ale art. 30 cu privire la interzicerea abuzului
de drept din Declarația Universală a Drepturilor Omului.
Examinând excepția de neconstituționalitate, Curtea
constată că dispozițiile art. 2781 alin. 7 din Codul de procedură
penală au mai fost supuse controlului instanței de contencios
constituțional, prin raportare la aceleași prevederi din Legea
fundamentală și din actele normative internaționale invocate în
prezenta cauză și față de critici similare. Astfel, prin Decizia
nr. 1.408 din 2 noiembrie 2010, publicată în Monitorul Oficial al
României, Partea I, nr. 823 din 9 decembrie 2010, Curtea a
respins ca neîntemeiată excepția de neconstituționalitate a
dispozițiilor art. 2781 alin. 7 din Codul de procedură penală,
reținând că limitarea mijloacelor de probă care pot fi administrate
la judecarea plângerii împotriva rezoluțiilor sau ordonanțelor
procurorului de netrimitere în judecată este justificată având în
vedere natura juridică a acestei plângeri, care nu vizează
judecarea propriu-zisă a cauzei penale, ci constituie un mijloc
procedural prin care se realizează un examen al rezoluției sau
al ordonanței procurorului, atacate sub aspectul legalității
acesteia. Ca urmare, este firesc ca, în vederea soluționării
plângerii, instanța să verifice, pe baza lucrărilor și a materialului
existente în dosarul cauzei, care au fost avute în vedere de
procuror la emiterea ordonanței sau a rezoluției de netrimitere în
judecată atacate, dacă această soluție a fost sau nu dispusă cu
respectarea dispozițiilor legale. Cu aceeași ocazie, Curtea a
statuat că dispozițiile art. 2781 alin. 7 din Codul de procedură

penală nu încalcă dreptul la un proces echitabil, astfel cum este
acesta consfințit de prevederile constituționale și de
reglementările internaționale, petentul având deplina libertate
de a demonstra în fața instanței de judecată nelegalitatea actului
atacat, în raport cu lucrările și materialul din dosarul cauzei,
precum și posibilitatea prezentării unor probe suplimentare față
de cele deja administrate, respectiv ăînscrisuri noi”.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.
În ceea ce privește dispozițiile alin. 10 al art. 2781 din Codul
de procedură penală, potrivit art. 129 din Constituție, ăÎmpotriva
hotărârilor judecătorești, părțile interesate și Ministerul Public
pot exercita căile de atac, în condițiile legii”. Prin urmare,
constituie atributul exclusiv al legiuitorului reglementarea căilor
de atac împotriva hotărârii prin care judecătorul soluționează
plângerea împotriva rezoluțiilor sau a ordonanțelor procurorului
de netrimitere în judecată. Eliminarea căilor de atac în această
materie este justificată de caracterul special al procedurii
instituite de prevederile art. 2781 din Codul de procedură penală,
legiuitorul urmărind să asigure celeritatea procedurii și obținerea
în mod rapid a unei hotărâri definitive prin care să fie exercitat
controlul judiciar cu privire la soluția procurorului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 7 și 10 din Codul de procedură
penală, excepție ridicată de Alcor-Grigore Voicu în Dosarul nr. 604/200/2010 al Judecătoriei Buzău — Secția penală, de Radu-Paul
Domocoș în Dosarul nr. 17.836/271/2009 al Judecătoriei Oradea — Secția penală, de Marin Frunză în dosarele nr. 496/44/2010
și nr. 123/44/2010 ale Curții de Apel Galați — Secția penală, de Brîndușa Bîrsan în Dosarul nr. 2.979/2/2010 (număr în format vechi
844/2010) al Curții de Apel București — Secția a II-a penală și pentru cauze cu minori și de familie și de Gabriel-Narcis Chira în
Dosarul nr. 679/39/2009 al Judecătoriei Rădăuți.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 261/13.IV.2011 conține 16 pagini.

Prețul: 3,20 lei

&JUYDGY|522220]
ISSN 1453—4495

