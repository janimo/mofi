PARTEA I

Anul 179 (XXIII) — Nr. 147

Marți, 1 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE COLEGIULUI MEDICILOR VETERINARI

2/2010. — Hotărâre pentru adoptarea Regulamentului de
organizare și funcționare al Colegiului Medicilor Veterinari
și a Statutului medicului veterinar și pentru aprobarea
Codului de deontologie medicală veterinară ..................

2–32

2

MONITORUL OFICIAL AL ROMÂNIEI, PARTEA I, Nr. 147/1.III.2011

ACTE ALE COLEGIULUI MEDICILOR
VETERINARI
COLEGIUL MEDICILOR VETERINARI

HOTĂRÂRE
pentru adoptarea Regulamentului de organizare și funcționare al Colegiului Medicilor Veterinari
și a Statutului medicului veterinar și pentru aprobarea Codului de deontologie medicală veterinară
În temeiul art. 14 lit. a)—c) și art. 15 și 47 din Legea nr. 160/1998 pentru organizarea și exercitarea profesiunii de medic
veterinar, republicată, cu modificările ulterioare,
Congresul Național al Medicilor Veterinari h o t ă r ă ș t e:
Art. 1. — Se adoptă Regulamentul de organizare și
funcționare al Colegiului Medicilor Veterinari, prevăzut în anexa
nr. 1.
Art. 2. — Se adoptă Statutul medicului veterinar, prevăzut în
anexa nr. 2.
Art. 3. — Se aprobă Codul de deontologie medicală
veterinară, prevăzut în anexa nr. 3.
Art. 4. — Regulamentul de organizare și funcționare al
Colegiului Medicilor Veterinari, Statutul medicului veterinar și
Codul de deontologie medicală veterinară, așa cum au fost
adoptate, respectiv aprobate de către Congresul Național al
Medicilor Veterinari, se publică în Monitorul Oficial al României,
Partea I.

Art. 5. — La data publicării în Monitorul Oficial al României,
Partea I, a Regulamentului de organizare și funcționare al
Colegiului Medicilor Veterinari, a Statutului medicului veterinar și
a Codului de deontologie medicală veterinară, prevăzute în
anexele nr. 1—3, se abrogă Regulamentul de organizare și
funcționare al Colegiului Medicilor Veterinari, Statutul medicului
veterinar și Codul de deontologie medicală veterinară, publicate
în Monitorul Oficial al României, Partea I, nr. 1.144 bis din
19 decembrie 2005.
Art. 6. — Anexele nr. 1—3 fac parte integrantă din prezenta
hotărâre.
Art. 7. — Prezenta hotărâre a fost adoptată cu unanimitate
de voturi la data de 24 octombrie 2010.

Președintele Colegiului Medicilor Veterinari,
Viorel Andronie
București, 24 octombrie 2010.
Nr. 2.
ANEXA Nr. 1

REGULAMENTUL DE ORGANIZARE ȘI FUNCȚIONARE

al Colegiului Medicilor Veterinari
CAPITOLUL I
Dispoziții generale
Art. 1. — (1) Organizarea și funcționarea Colegiului Medicilor
Veterinari se fac în temeiul Legii nr. 160/1998 pentru
organizarea și exercitarea profesiunii de medic veterinar,
republicată, cu modificările ulterioare.
(2) Colegiul Medicilor Veterinari își desfășoară activitatea în
baza prezentului regulament.
(3) Sediul Colegiului Medicilor Veterinari se stabilește în
Splaiul Independenței nr. 105, sectorul 5, municipiul București.
(4) Sediile consiliilor județene și al Consiliului municipiului
București ale Colegiului Medicilor Veterinari vor fi stabilite de
către acestea.
Art. 2. — (1) Colegiul Medicilor Veterinari este un organism
autonom, neguvernamental, apolitic, nonprofit, cu patrimoniu
propriu și personalitate juridică, ce reprezintă interesele și apără
drepturile profesionale ale membrilor săi.
(2) În activitatea sa, Colegiul Medicilor Veterinari respectă
politica sanitar-veterinară a statului.
(3) Colegiul Medicilor Veterinari poate înființa societăți
comerciale, în calitate de asociat unic, care să îi aducă venituri
legale. Dividendele nefolosite pot fi utilizate pentru realizarea
scopului Colegiului Medicilor Veterinari.
Art. 3. — (1) Colegiul Medicilor Veterinari cuprinde medicii
veterinari cu cetățenie română posesori ai diplomei de medic
veterinar de pe teritoriul României, care exercită profesia de
medic veterinar de liberă practică sau în funcții publice în toate
domeniile de activitate, precum și medicii veterinari cetățeni ai

statelor membre ale Uniunii Europene, ale Spațiului Economic
European, cetățeni ai Confederației Elvețiene și ai statelor terțe.
(2) Toți medicii veterinari care exercită profesia de medic
veterinar pe teritoriul României trebuie să fie înscriși în Colegiul
Medicilor Veterinari, calitatea de membru fiind atestată prin
cartea de identitate a medicului veterinar.
Art. 4. — (1) Colegiul Medicilor Veterinari urmărește în
permanență aplicarea și respectarea prevederilor Codului de
deontologie medicală veterinară, pentru menținerea prestigiului,
onoarei și demnității profesionale.
(2) Scopul principal al Colegiului Medicilor Veterinari este
asigurarea creșterii responsabilității și autorității membrilor săi,
în îndeplinirea îndatoririlor profesionale, respectarea normelor
legale în vigoare pentru apărarea sănătății animalelor, sănătății
publice, protecția consumatorului și a mediului înconjurător și
păstrarea echilibrului ecologic.
(3) Colegiul Medicilor Veterinari organizează cursuri de
calificare, recalificare, inițiere, perfecționare, specializare în
domeniul medicinii veterinare.
Art. 5. — În exercitarea profesiei, medicul veterinar aplică,
respectă și este protejat de legile statului și de prevederile
Statutului medicului veterinar și ale Codului de deontologie
medicală veterinară, aprobate de Congresul Național al
Medicilor Veterinari.
CAPITOLUL II
Organizare, atribuții și competențe
Art. 6. — Organizarea și funcționarea Colegiului Medicilor
Veterinari se realizează pe principiul teritorial, al eligibilității și al
ierarhiei și sunt conforme cu împărțirea administrativă a țării.

MONITORUL OFICIAL AL ROMÂNIEI, PARTEA I, Nr. 147/1.III.2011
Art. 7. — Organele de conducere ale Colegiului Medicilor
Veterinari sunt:
a) Congresul Național al Medicilor Veterinari, denumit în
continuare Congresul național;
b) Consiliul național al Colegiului Medicilor Veterinari,
denumit în continuare Consiliul național;
c) consiliile județene și al municipiului București.
Art. 8. — În cadrul Consiliului național se constituie și
funcționează Comisia superioară de deontologie și litigii,
Comisia centrală de cenzori, Comisia legislativă, precum și alte
comisii pe domenii de activitate, iar în cadrul consiliilor județene,
comisii de deontologie și litigii și comisii de cenzori.
SECȚIUNEA 1
Colegiul Medicilor Veterinari la nivel național

A. Congresul Național al Medicilor Veterinari
Art. 9. — (1) Congresul național este format din delegații
aleși prin vot secret de adunările generale ale medicilor
veterinari din județe și municipiul București, conform unei norme
de reprezentare de un delegat la 30 de membri, și, din oficiu,
președinții consiliilor județene nou-aleși, toți cu drept de vot.
(2) La Congresul național participă și membrii Biroului
executiv în exercițiu al Consiliului național, care vor avea drept
de vot numai dacă au și calitatea de delegat.
(3) La Congresul național pot fi invitate oficialități,
personalități ale profesiei, reprezentanți ai diferitelor instituții,
organizații profesionale din țară și străinătate, societăți și firme
de profil etc., fără drept de vot.
Art. 10. — (1) Congresul național se întrunește o dată la 3 ani
sau la cererea majorității simple a consiliilor județene.
(2) Convocarea Congresului național extraordinar se face de
către Consiliul național, cu cel puțin 15 zile înainte de data
stabilită în cadrul Biroului executiv al acestuia.
(3) La Congresul național extraordinar pot participa, cu drept
de vot, aceiași delegați care au participat la Congresul național,
dacă perioada de timp dintre cele două congrese nu este mai
mare de 60 de zile.
(4) Congresul național este legal constituit în prezența a
două treimi din numărul delegaților aleși.
Art. 11. — Convocarea Congresului național se face de către
Consiliul național, cu cel puțin 60 de zile înainte de data stabilită.
Biroul executiv stabilește data și ordinea de zi, iar Consiliul
național le aprobă.
Art. 12. — Congresul național are următoarele atribuții:
a) adoptă Regulamentul de organizare și funcționare al
Colegiului Medicilor Veterinari;
b) adoptă Statutul medicului veterinar;
c) adoptă propuneri de acte normative privind profesia de
medic veterinar și aprobă Codul de deontologie medicală
veterinară;
d) adoptă hotărâri privind formarea, calificarea, specializarea
și perfecționarea medicilor veterinari, precum și criteriile pentru
promovarea profesională;
e) adoptă rezoluții și recomandări privind programul său
științific;
f) adoptă hotărâri privitoare la relațiile de colaborare dintre
Colegiul Medicilor Veterinari și Asociația Generală a Medicilor
Veterinari din România sau alte foruri profesionale și științifice
din țară și din străinătate;
g) validează membrii consiliilor județene ale Colegiului
Medicilor Veterinari;
h) validează delegații la Congresul național, Consiliul
național nou-constituit, președintele și vicepreședintele Comisiei
legislative, președintele și vicepreședintele Comisiei de liberă
practică;
i) alege:
— președintele Colegiului Medicilor Veterinari;

3

— vicepreședinții Biroului executiv al Consiliului național;
— președintele, vicepreședintele și membrii Comisiei
superioare de deontologie și litigii;
— Comisia centrală de cenzori;
— membrii supleanți ai acestora;
j) poate acorda titlul de președinte de onoare al Colegiului
Medicilor Veterinari;
k) recunoaște din punct de vedere profesional diplomele,
certificatele sau alte documente care atestă calitatea de medic
veterinar;
l) aprobă rapoartele de activitate ale Biroului executiv, ale
Comisiei superioare de deontologie și litigii și ale Comisiei
centrale de cenzori privind activitatea financiar-contabilă a
Biroului executiv în exercițiu;
m) aprobă descărcarea de gestiune a Biroului executiv în
exercițiu, după caz;
n) adoptă hotărâri cu efect juridic, armonizate cu
reglementările comunitare în materia recunoașterii calificărilor
profesionale obținute în statele membre ale Uniunii Europene și
ale Spațiului Economic European, precum și în materia
exercitării profesiei de medic veterinar de către cetățenii statelor
menționate în Legea nr. 160/1998, republicată, cu modificările
ulterioare.
Art. 13. — (1) Congresul național adoptă hotărâri cu votul
majorității simple.
(2) Hotărârile Congresului național sunt definitive și obligatorii
pentru toți membrii Colegiului Medicilor Veterinari.
B. Consiliul național al Colegiului Medicilor Veterinari
Art. 14. — Consiliul național este format din:
a) Biroul executiv;
b) președinții consiliilor județene și al Consiliului municipiului
București, aleși prin vot secret de adunările generale județene,
respectiv a municipiului București ale medicilor veterinari;
c) președintele Comisiei superioare de deontologie și litigii.
Art. 15. — Consiliul național se constituie în cadrul
Congresului național, pentru o perioadă de 3 ani.
Art. 16. — (1) Pot fi aleși în Consiliul național medici
veterinari cu o vechime în activitatea medicală veterinară de cel
puțin 8 ani.
(2) La încetarea mandatului, membrii Consiliului național pot
fi realeși.
Art. 17. — Consiliul național are următoarele atribuții:
a) aprobă regulamentul de ordine interioară al Comisiei
superioare de deontologie și litigii, precum și al comisiilor
județene, respectiv a municipiului București, de deontologie și
litigii, conform Legii nr. 160/1998, republicată, cu modificările
ulterioare;
b) stabilește criteriile privind acordarea, suspendarea sau
retragerea atestatului de liberă practică;
c) aprobă regulamentul de ordine interioară al comisiilor
constituite la nivelul acestuia;
d) validează membrii Comisiei legislative, ai Comisiei de
liberă practică și ai Comisiei pentru cercetare, știință și
învățământ, la propunerea Biroului executiv al acestuia;
e) aprobă criteriile pentru obținerea gradelor profesionale,
conform normelor legale în vigoare, în domeniile:
— asistență medicală veterinară;
— epidemiologie veterinară;
— supraveghere și diagnostic de laborator;
— expertiză de laborator a produselor animaliere și de
origine animală;
— sănătate publică veterinară și igiena produselor animaliere
și de origine animală;
— patologia reproducției;
— consultanță și audit veterinar;

4

MONITORUL OFICIAL AL ROMÂNIEI, PARTEA I, Nr. 147/1.III.2011

f) stabilește atribuțiile și competențele medicilor veterinari cu
drept de liberă practică pentru îndeplinirea unor îndatoriri
publice;
g) verifică și aprobă activitatea Biroului executiv;
h) stabilește cuantumul taxei de înscriere, al cotizației lunare
și alte taxe;
i) aprobă tarifele de plată a acțiunilor sanitar-veterinare de
interes public național, care vor fi negociate de comisia stabilită
cu Autoritatea Națională Sanitară Veterinară și pentru Siguranța
Alimentelor;
j) stabilește însemnele profesionale, modul lor de folosire,
aspectul și dimensiunile acestora;
k) stabilește modul de prezentare și promovare a activităților
medicale veterinare;
l) aprobă acordarea de indemnizații, la propunerea Biroului
executiv;
m) acordă titlul de membru de onoare al Colegiului Medicilor
Veterinari;
n) stabilește criteriile pentru exercitarea profesiei, în condițiile
prevăzute la art. 22 și art. 41 lit. d) din Legea nr. 160/1998,
republicată, cu modificările ulterioare;
o) aprobă dotările minime ale unităților medicale veterinare,
indiferent de forma juridică de organizare a acestora, propuse
de către Biroul executiv;
p) adoptă hotărâri cu efect juridic, armonizate cu
reglementările comunitare în materia recunoașterii calificărilor
profesionale obținute în statele membre ale Uniunii Europene și
ale Spațiului Economic European, precum și în materia
exercitării profesiei de medic veterinar de către cetățenii statelor
menționate în Legea nr. 160/1998, republicată, cu modificările
ulterioare;
q) adoptă hotărâri cu efect juridic, conform legii;
r) aprobă regulamentul de organizare și desfășurare a
Congresului național și a adunărilor județene, respectiv a
municipiului București;
s) la propunerea Biroului executiv, aprobă anual indemnizația
lunară a președintelui Colegiului Medicilor Veterinari, a
membrilor Biroului executiv, a președintelui Comisiei superioare
de deontologie și litigii și indemnizațiile de ședință ale membrilor
acestor comisii;
t) aprobă procedura de organizare și desfășurare a
programului de pregătire profesională continuă;
u) aprobă participarea Colegiului Medicilor Veterinari, în
calitate de asociat unic, la constituirea unei societăți cu scop
patrimonial;
v) aprobă procedura privind organizarea cursurilor de
calificare, recalificare, inițiere, perfecționare, specializare în
domeniul medicinii veterinare.
Art. 18. — Consiliul național avizează anual propunerea
Biroului executiv, cifrele și formele de școlarizare veterinară.
Art. 19. — Consiliul național se întrunește semestrial sau ori
de câte ori este necesar. Convocarea, precum și conducerea
lucrărilor Consiliului național se fac de către președintele
Colegiului Medicilor Veterinari.
Art. 20. — Hotărârile Consiliului național sunt obligatorii
pentru toți membrii Colegiului Medicilor Veterinari.
Art. 21. — Consiliul național este legal constituit în condițiile
prezenței a cel puțin două treimi din numărul membrilor săi și ia
decizii cu majoritate simplă.
C. Biroul executiv al Consiliului național al Colegiului
Medicilor Veterinari
Art. 22. — (1) Biroul executiv al Consiliului național este
alcătuit din:
— președintele Colegiului Medicilor Veterinari, ales prin votul
direct și secret al delegaților la Congresul național dintre membrii
Colegiului Medicilor Veterinari care și-au depus candidatura, cu
minimum 60 de zile înainte de congres;

— 3 vicepreședinți, aleși prin votul direct și secret al
delegaților la Congresul național dintre membrii Colegiului
Medicilor Veterinari propuși în Congresul național, dintre care
unul este prim-vicepreședinte numit de către Biroul executiv al
Consiliului național;
— un secretar, propus de președinte și validat de Congresul
național, dintre membrii Colegiului Medicilor Veterinari;
— președintele Comisiei legislative, care este propus de
președinte și validat de către Congresul național;
— președintele Comisiei de liberă practică, propus de
președinte și validat de Congresul național;
— un responsabil cu comunicarea.
(2) Alegerea președintelui Colegiului Medicilor Veterinari se
face cu votul majorității simple, iar alegerea vicepreședinților se
face cu votul majorității relative.
Art. 23. — (1) Biroul executiv al Consiliului național este
constituit pentru o perioadă de 3 ani.
(2) În Biroul executiv al Consiliului național pot fi aleși medici
veterinari cu o vechime de cel puțin 10 ani.
Art. 24. — Biroul executiv poate aproba angajarea unor
colaboratori și de personal administrativ, în funcție de
posibilitățile de remunerare. Acesta decontează cheltuielile
făcute pentru îndeplinirea unor activități.
Art. 25. — (1) Biroul executiv al Consiliului național emite
decizii în aplicarea hotărârilor luate în cadrul Consiliului național.
(2) Biroul executiv este legal constituit în prezența a cel puțin
6 membri și aprobă deciziile cu votul pentru a cel puțin
5 membri.
(3) Biroul executiv prezintă anual Consiliului național raportul
de activitate și programul în curs.
(4) Toți membrii Biroului executiv al Consiliului național au
drept de vot, cu excepția responsabilului cu comunicarea.
Art. 26. — Biroul executiv are următoarele atribuții și
competențe:
a) acordă avizul consultativ pentru proiectele de acte
normative, reglementările și normele de exercitare a profesiei, în
toate domeniile de activitate specific veterinare, conform
legislației în vigoare, în baza propunerilor Comisiei legislative;
b) propune Consiliului național membrii comisiilor constituite
la nivelul Consiliului național;
c) participă la elaborarea strategiei de dezvoltare a
activităților sanitar-veterinare;
d) propune criteriile pentru acordarea, suspendarea și
retragerea atestatului de liberă practică;
e) negociază, prin comisia stabilită, pentru următorul an
fiscal, cu Autoritatea Națională Sanitară Veterinară și pentru
Siguranța Alimentelor tarifele de plată pentru efectuarea de către
medicii veterinari de liberă practică a acțiunilor sanitar-veterinare
de interes național concesionate, prevăzute în programul
strategic, precum și a altor acțiuni sanitar-veterinare care
concură la supravegherea sanitar-veterinară a teritoriului în
ceea ce privește sănătatea animalelor și sănătatea publică;
f) face propuneri privind criteriile de obținere a gradelor
profesionale, conform normelor legale în vigoare, în domeniile:
— asistență medicală veterinară;
— epidemiologie veterinară;
— supraveghere și diagnostic de laborator;
— expertiză de laborator a produselor animaliere și de
origine animală;
— sănătate publică veterinară și igiena produselor animaliere
și de origine animală;
— patologia reproducției;
— consultanță și audit veterinar;
g) ține evidența membrilor Colegiului Medicilor Veterinari și
actualizează permanent tabloul general al membrilor acestuia,
pe care îl publică anual în presa de specialitate;

MONITORUL OFICIAL AL ROMÂNIEI, PARTEA I, Nr. 147/1.III.2011
h) supraveghează respectarea Legii nr. 160/1998,
republicată, cu modificările ulterioare, a prezentului regulament,
a Codului de deontologie medicală veterinară și a Statutului
medicului veterinar;
i) elaborează metode de perfecționare profesională a
medicilor veterinari de liberă practică și stabilește modalitățile
de ierarhizare profesională;
j) aplică și, după caz, publică sancțiunile stabilite de Comisia
superioară de deontologie și litigii;
k) propune cuantumul taxei de înscriere și al cotizației lunare;
l) stabilește cuantumul indemnizațiilor, salariilor și al altor
cheltuieli;
m) în colaborare cu Autoritatea Națională Sanitară Veterinară
și pentru Siguranța Alimentelor și instituțiile de învățământ
superior, organizează concursul și eliberează certificate care
atestă gradul profesional de medic primar veterinar;
n) colaborează cu instituțiile publice în stabilirea direcțiilor de
dezvoltare și de perfecționare a învățământului medical
veterinar universitar și postuniversitar, în concordanță cu
cerințele și standardele internaționale și cu legislația României;
o) gestionează patrimoniul, veniturile și cheltuielile Colegiului
Medicilor Veterinari și informează periodic Consiliul național
asupra situației financiare;
p) stabilește, în baza prevederilor Legii nr. 160/1998,
republicată, cu modificările și completările ulterioare, împreună
cu Autoritatea Națională Sanitară Veterinară și pentru Siguranța
Alimentelor, regulamentul privind atribuțiile și competențele
medicilor veterinari de liberă practică în îndeplinirea de către
aceștia a unor îndatoriri publice;
q) fundamentează și propune Consiliului național cifrele și
formele de școlarizare în sistemul veterinar și transmite
Ministerului Educației, Cercetării, Tineretului și Sportului cifrele
aprobate;
r) coordonează și controlează activitatea consiliilor județene;
s) elaborează regulamentul de organizare și desfășurare a
lucrărilor Congresului național și a adunărilor generale
județene/a municipiului București;
t) organizează desfășurarea lucrărilor Congresului național,
precum și a altor manifestări profesionale;
u) aprobă înființarea cabinetelor medicale veterinare;
v) ține Registrul unic al cabinetelor medicale veterinare cu
sau fără personalitate juridică;
x) controlează înființarea, organizarea și funcționarea
cabinetelor medicale veterinare, indiferent de forma de
organizare, precum și respectarea normelor legale în furnizarea
serviciilor medicale veterinare.
D. Președintele Colegiului Medicilor Veterinari
Art. 27. — (1) Președintele Colegiului Medicilor Veterinari
este ales cu majoritate simplă, prin votul secret și direct al
delegaților la Congresul național, dintre membrii Colegiului
Medicilor Veterinari care și-au depus candidatura cu cel puțin
60 de zile înainte de data desfășurării Congresului național.
(2) Pot candida la funcția de președinte medicii veterinari
primari membri ai Colegiului Medicilor Veterinari cu o vechime în
profesie de cel puțin 10 ani, care sunt membri cotizanți ai
Colegiului Medicilor Veterinari de cel puțin 2 ani consecutiv.
(3) Președintele Colegiului Medicilor Veterinari este
președintele Biroului executiv al Consiliului național.
Art. 28. — Președintele Colegiului Medicilor Veterinari are
următoarele atribuții:
a) reprezintă profesia în fața organelor guvernamentale, a
forurilor profesionale și științifice, a persoanelor fizice și juridice
și a instituțiilor publice;
b) conduce ședințele Congresului național, ale Consiliului
național și ale Biroului executiv și prezintă raportul de activitate
al Colegiului Medicilor Veterinari;

5

c) duce la îndeplinire hotărârile Congresului național și ale
Biroului executiv.
E. Comisia superioară de deontologie și litigii
Art. 29. — (1) Comisia superioară de deontologie și litigii este
formată din 7 membri titulari (președinte, vicepreședinte,
secretar, 4 membri) și 3 membri supleanți.
(2) Alegerea membrilor Comisiei superioare de deontologie
și litigii se face prin votul secret și direct al delegaților la
Congresul național, cu majoritate relativă, pentru o perioadă de
3 ani.
(3) Președintele Comisiei superioare de deontologie și litigii
este ales prin vot secret și direct, cu majoritate simplă, dacă și-a
depus candidatura cu cel puțin 60 de zile înainte de data
desfășurării Congresului național.
Art. 30. — În Comisia superioară de deontologie și litigii pot
fi aleși medici veterinari cu o vechime de cel puțin 10 ani în
profesie.
Art. 31. — Comisia superioară de deontologie și litigii trebuie
asistată de un jurist.
Art. 32. — Comisia superioară de deontologie și litigii se
organizează și funcționează conform regulamentului de ordine
interioară aprobat de Consiliul național.
Art. 33. — Convocarea Comisiei superioare de deontologie
și litigii se face de către președintele acesteia.
Art. 34. — (1) Comisia superioară de deontologie și litigii își
ține ședințele la sediu, în localitatea de domiciliu a președintelui
sau în oricare alt loc stabilit, ori de câte ori este nevoie.
(2) Ședințele se țin în ziua și la ora fixate de președinte.
Acestea nu sunt publice.
(3) La ședințele Comisiei superioare de deontologie și litigii
pot fi invitate să participe numai persoanele competente,
stabilite de președinte.
Art. 35. — Comisia superioară de deontologie și litigii
hotărăște sancțiunile stabilite în lege și le comunică Biroului
executiv al Consiliului național.
F. Comisia centrală de cenzori
Art. 36. — (1) Comisia centrală de cenzori este formată din
3 cenzori titulari și 3 cenzori supleanți, dintre care 2 cenzori
titulari și cenzorii supleanți sunt aleși prin vot secret, cu
majoritate relativă, în Congresul național, pentru o perioadă de
3 ani, iar un cenzor titular — contabil autorizat sau expert
contabil — este ales de Biroul executiv, în condițiile legii.
(2) Membrii Comisiei centrale de cenzori trebuie să
îndeplinească condițiile legale pentru această funcție.
Art. 37. — În caz de deces, demisie sau indisponibilitate a
unuia dintre cenzori, acesta va fi înlocuit de supleantul cel mai
în vârstă.
Art. 38. — (1) Cenzorii trebuie să supravegheze activitatea
financiar-contabilă, să verifice bilanțul contabil, operațiunile
financiar-bancare și contul Colegiului Medicilor Veterinari.
(2) Comisia centrală de cenzori trebuie să prezinte Consiliului
național raportul privind activitatea financiar-contabilă a
Colegiului Medicilor Veterinari anual pentru anul scadent.
(3) Comisia centrală de cenzori trebuie să întocmească și să
prezinte Congresului național raportul privind activitatea
financiar-contabilă a Colegiului Medicilor Veterinari.
(4) Congresul național aprobă raportul Comisiei centrale de
cenzori, descărcând de gestiune Biroul executiv al Consiliului
național care și-a încheiat mandatul.
G. Comisia legislativă
Art. 39. — (1) Comisia legislativă este formată din 7 membri
(un președinte, un vicepreședinte și 5 membri).
(2) Președintele și vicepreședintele Comisiei Legislative sunt
propuși de președintele Colegiului Medicilor Veterinari și sunt
validați de delegații la Congresul național.
(3) Membrii Comisiei legislative sunt validați de către
Consiliul național, la propunerea Biroului executiv.

6

MONITORUL OFICIAL AL ROMÂNIEI, PARTEA I, Nr. 147/1.III.2011

(4) Activitatea Comisiei legislative este consiliată de juristul
Colegiului Medicilor Veterinari.
Art. 40. — Comisia legislativă are următoarele atribuții:
a) elaborează actele normative necesare organizării și
funcționării Colegiului Medicilor Veterinari;
b) inițiază și elaborează actele normative privind exercitarea
activității de liberă practică medicală veterinară;
c) face propuneri privind adoptarea și modificarea actelor
normative din domeniul medical veterinar;
d) analizează proiectele de acte normative, reglementări și
norme de exercitare a profesiei în toate domeniile de activitate
specific veterinare, conform legislației în vigoare, și face
propuneri Biroului executiv în vederea emiterii avizului
consultativ;
e) elaborează regulamentul propriu de ordine interioară, care
este aprobat de către Consiliul național.
H. Comisia de liberă practică
Art. 41. — (1) Comisia de liberă practică este formată din
7 membri (un președinte, un vicepreședinte și 5 membri).
(2) Președintele și vicepreședintele Comisiei de liberă
practică sunt propuși de președintele Colegiului Medicilor
Veterinari și sunt validați de delegații la Congresul național.
(3) Membrii Comisiei de liberă practică sunt validați de către
Consiliul național, la propunerea Biroului executiv.
Art. 42. — Atribuțiile Comisiei de liberă practică sunt stabilite
de către Biroul executiv și aprobate în cadrul Consiliul național.
I. Comisia pentru cercetare, știință și învățământ
Art. 43. — (1) Comisia pentru cercetare, știință și învățământ
este formată din 7 membri (un președinte, un vicepreședinte și
5 membri) și constituită din: un reprezentant al Academiei de
Științe Agricole și Silvice ăGheorghe Ionescu-Șișești”,
reprezentanți ai facultăților de medicină veterinară și un
reprezentant al Colegiului Medicilor Veterinari.
(2) Președintele și vicepreședintele Comisiei pentru
cercetare, știință și învățământ sunt propuși de președintele
Colegiului Medicilor Veterinari și sunt validați de delegații la
Congresul național.
(3) Membrii Comisiei pentru cercetare, știință și învățământ
sunt validați de Consiliul național, la propunerea Biroului
executiv.
SECȚIUNEA a 2-a
Colegiul Medicilor Veterinari la nivel județean

A. Adunarea generală a medicilor veterinari
Art. 44. — Adunarea generală a medicilor veterinari din
județe și din municipiul București, denumită în continuare
adunarea generală, este formată din medicii veterinari membri
ai Colegiului Medicilor Veterinari. Pot participa la adunarea
generală numai medicii veterinari membri ai Colegiului Medicilor
Veterinari cu cotizația achitată la zi.
Art. 45. — (1) Adunarea generală se întrunește anual în
sesiune ordinară.
(2) Adunarea generală este legal constituită în prezența a
două treimi din membri și ia hotărâri cu jumătate plus unu din
numărul membrilor prezenți.
(3) Convocarea adunării generale se face cu cel puțin 5 zile
înaintea datei stabilite, comunicându-se ordinea de zi.
(4) Adunarea generală se poate întruni în sesiune
extraordinară în următoarele situații:
a) la cererea a cel puțin unei treimi din numărul membrilor;
b) dacă la data convocării adunării generale ordinare nu s-a
întrunit cvorumul de două treimi din numărul membrilor.
(5) Convocarea adunării generale extraordinare în situația
prevăzută la alin. (4) lit. b) se face de către biroul executiv al
consiliului județean, respectiv al municipiului București, la un
termen ce nu poate depăși 10 zile de la prima convocare.
Adunarea generală este legal constituită dacă sunt prezenți
jumătate plus unu dintre membri, iar hotărârile se iau cu două
treimi din numărul membrilor prezenți.

Art. 46. — Atribuțiile adunării generale sunt următoarele:
a) alege consiliul județean, respectiv al municipiului
București, comisia de deontologie și litigii și comisia de cenzori
ale acestuia;
b) examinează și face propuneri privind proiecte de acte
normative referitoare la profesia de medic veterinar;
c) analizează și aprobă raportul de activitate al biroului
executiv al consiliului județean, respectiv al municipiului
București, raportul de activitate al comisiei județene, respectiv a
municipiului București de deontologie și litigii și raportul comisiei
de cenzori privind activitatea financiar-contabilă a biroului
executiv;
d) aprobă descărcarea de gestiune a biroului executiv în
exercițiu, după caz;
e) alege prin vot secret delegații la Congresul național.
B. Consiliul județean, respectiv al municipiului București
Art. 47. — (1) Consiliul județean, respectiv al municipiului
București este format din 7—15 membri titulari și 3 membri
supleanți, în funcție de numărul medicilor veterinari înscriși în
colegiu, și include membrii biroului executiv al consiliului
județean, respectiv al municipiului București.
(2) Președintele consiliului județean, respectiv al municipiului
București este membru de drept al acestuia.
Art. 48. — Membrii consiliului județean, respectiv al
municipiului București se aleg prin vot secret, pentru o perioadă
de 3 ani, în cadrul adunării generale a medicilor veterinari, cu
excepția președintelui, care este ales dintre membrii Colegiului
Medicilor Veterinari din județul unde este înscris, dacă și-a
depus candidatura, în condițiile stabilite de prezentul
regulament.
Art. 49. — (1) În consiliile județene, respectiv al municipiului
București pot fi aleși medici veterinari membri ai Colegiului
Medicilor Veterinari. Locurile din consiliul județean sau al
municipiului București care devin vacante prin demisie, deces
sau din alte cauze se completează din cadrul membrilor
supleanți. La încetarea mandatului, membrii consiliilor județene
și ai Consiliului municipiului București pot fi realeși.
(2) Membrii consiliului județean sau al municipiului București
care nu participă la acțiunile Colegiului Medicilor Veterinari,
încalcă sau nu își îndeplinesc atribuțiile stabilite pot fi revocați la
cererea a cel puțin două treimi din numărul membrilor consiliului
respectiv.
Art. 50. — Consiliul județean și Consiliul municipiului
București se întrunesc trimestrial sau ori de câte ori este
necesar.
Art. 51. — Consiliul județean, respectiv al municipiului
București sunt legal constituite în prezența a două treimi din
numărul de membri și iau hotărâri cu jumătate plus unu din
numărul membrilor prezenți.
C. Biroul executiv al consiliului județean și al Consiliului
municipiului București
Art. 52. — (1) Consiliul județean și Consiliul municipiului
București sunt coordonate de un birou executiv, alcătuit din:
— președinte, ales prin vot secret și direct de adunarea
generală;
— 2 vicepreședinți, aleși prin vot secret din cadrul consiliului
județean, respectiv 3 vicepreședinți, aleși prin vot secret din
cadrul Consiliului municipiului București;
— un secretar, numit de președintele nou-ales din cadrul
consiliului județean, respectiv al municipiului București și validat
de adunarea generală.
(2) Președintele este ales cu votul majorității simple.
(3) Vicepreședinții sunt aleși cu votul majorității relative.
(4) Biroul executiv al consiliului județean, respectiv al
municipiului București este ales pentru o perioadă de 3 ani.
Art. 53. — Biroul executiv propune consiliului județean,
respectiv al municipiului București angajarea unor colaboratori
și de personal administrativ, în funcție de necesități și de
posibilitățile de remunerare.

MONITORUL OFICIAL AL ROMÂNIEI, PARTEA I, Nr. 147/1.III.2011
Art. 54. — Biroul executiv al consiliului județean, respectiv al
municipiului București are următoarele atribuții și competențe:
a) analizează și supune dezbaterii membrilor colegiului
proiecte de acte normative care privesc profesia de medic
veterinar;
b) ține evidența, eliberează certificatele de înregistrare a
unităților medicale veterinare și le vizează anual;
c) primește cererile de înscriere de pe raza sa de activitate
și aprobă înscrierea medicilor veterinari în colegiu;
d) ține evidența membrilor colegiului de pe raza sa de
activitate;
e) ia măsuri și controlează ducerea la îndeplinire a deciziilor,
reglementărilor și instrucțiunilor transmise de Biroul executiv al
Consiliului național;
f) supraveghează respectarea Codului de deontologie
medicală veterinară, a Statutului medicului veterinar și a
prezentului regulament;
g) acordă dreptul de liberă practică, suspendă sau retrage,
după caz, atestatele date, cu respectarea prevederilor
regulamentului elaborat de Colegiul Medicilor Veterinari;
h) întocmește informări și rapoarte asupra activității
membrilor, pe care le înaintează Biroului executiv al Consiliului
național;
i) gestionează patrimoniul, veniturile și cheltuielile Colegiului
Medicilor Veterinari la nivelul județului și al municipiului
București, încasează taxele de înscriere, cotizațiile lunare și
altele;
j) aplică sancțiunile hotărâte de comisia județeană, respectiv
a municipiului București de deontologie și litigii conform Legii
nr. 160/1998, republicată, cu modificările ulterioare;
k) suspendă calitatea de membru al Colegiului Medicilor
Veterinari și exercitarea profesiei de medic veterinar ca urmare:
1. a interzicerii exercitării profesiei pe durata stabilită prin
hotărâre judecătorească sau disciplinară rămasă definitivă;
2. a neplății cotizațiilor și contribuțiilor profesionale timp de
6 luni neîntrerupt de la scadența acestora;
l) aplică sancțiunea de încetare a calității de membru al
Colegiului Medicilor Veterinari dacă:
1. împotriva medicului veterinar s-a luat măsura ridicării
dreptului de a profesa, ca sancțiune disciplinară sau ca urmare
a hotărârii Colegiului Medicilor Veterinari pentru evidentă
incapacitate profesională ori boală psihică atestată de Comisia
medicală de expertiză;
2. medicul veterinar a fost condamnat definitiv pentru o faptă
care constituie culpă profesională prevăzută și pedepsită de
Codul penal, care îl face nedemn de a-și exercita profesia;
m) propune consiliului județean, respectiv al municipiului
București angajarea unor colaboratori și de personal
administrativ, în funcție de necesități și de posibilitățile
financiare;
n) decontează cheltuielile făcute pentru îndeplinirea unor
îndatoriri din programul de activitate;
o) propune acordarea de indemnizații;
p) eliberează și vizează semestrial cartea de identitate a
membrilor Colegiului Medicilor Veterinari;
q) controlează înființarea, organizarea și funcționarea
cabinetelor medicale veterinare, indiferent de forma de
organizare, precum și respectarea normelor legale în furnizarea
serviciilor medicale veterinare.
D. Președintele consiliului județean, respectiv al
municipiului București
Art. 55. — (1) Președintele biroului executiv al consiliului
județean, respectiv al municipiului București este și președintele
consiliului județean, respectiv al municipiului București.
(2) Pot candida la funcția de președinte medicii veterinari
care și-au depus candidatura cu cel puțin 15 zile înainte de
organizarea adunării generale județene, respectiv a municipiului

7

București, au o vechime de 8 ani în profesie și sunt membri
cotizanți în ultimii 2 ani consecutiv.
(3) Președintele consiliului județean, respectiv al municipiului
București reprezintă profesia în fața organelor guvernamentale,
a forurilor profesionale și științifice, a persoanelor fizice și juridice
și a instituțiilor publice.
(4) Președintele conduce ședințele consiliului județean,
respectiv al municipiului București și ale biroului executiv și
prezintă raportul de activitate al biroului executiv al consiliului
județean, respectiv al municipiului București.
(5) Președintele duce la îndeplinire hotărârile Congresului
național, ale Consiliului național și ale consiliului județean,
respectiv al municipiului București.
E. Comisia de deontologie și litigii a consiliului județean
și a Consiliului municipiului București
Art. 56. — (1) Comisiile județene, respectiv a municipiului
București de deontologie și litigii sunt formate din 5 membri
titulari (președinte, vicepreședinte, secretar, 2 membri) și
3 membri supleanți.
(2) Funcțiile în cadrul comisiilor județene, respectiv a
municipiului București de deontologie și litigii se stabilesc în
ordinea descrescătoare a numărului de voturi obținut de către
fiecare membru, cu excepția secretarului, care este numit de
către președintele comisiei.
Art. 57. — Alegerea comisiilor județene, respectiv a
municipiului București de deontologie și litigii se face prin vot
secret, cu majoritate relativă, în adunările generale județene ale
medicilor veterinari, pentru o perioadă de 3 ani.
Art. 58. — În comisiile județene, respectiv a municipiului
București de deontologie și litigii pot fi aleși medici veterinari cu
o vechime de cel puțin 10 ani.
Art. 59. — Activitatea comisiei de deontologie și litigii poate
fi asistată de un jurist.
Art. 60. — Procedura de soluționare a litigiilor, de cercetare
a abaterilor de la Codul de deontologie medicală veterinară și de
stabilire a sancțiunilor este reglementată prin regulamentul de
ordine interioară al Comisiei superioare de deontologie și litigii,
al comisiei județene, respectiv a municipiului București.
F. Comisia de cenzori a consiliului județean și a
Consiliului municipiului București
Art. 61. — (1) Comisia de cenzori județeană, respectiv a
municipiului București este formată din 3 membri titulari și
3 membri supleanți, dintre care 2 membri titulari și membrii
supleanți sunt aleși prin vot secret, cu majoritate relativă, în
adunările generale județene, respectiv a municipiului București
ale Colegiului Medicilor Veterinari, pentru o perioadă de 3 ani, iar
un cenzor titular — contabil autorizat sau expert contabil — este
ales de biroul executiv, în condițiile legii.
(2) Membrii comisiei de cenzori trebuie să îndeplinească
condițiile legale pentru această funcție.
(3) Atribuțiile și competențele comisiilor de cenzori județene,
respectiv a municipiului București sunt prevăzute în prezentul
regulament.
CAPITOLUL III
Membrii Colegiului Medicilor Veterinari
Art. 62. — Calitatea de membru al Colegiului Medicilor
Veterinari se dobândește de orice medic veterinar, cetățean
român sau al statelor membre ale Uniunii Europene, ale
Spațiului Economic European, cetățean elvețian ori cetățean din
state terțe, indiferent de convingerile politice, religioase și
culturale sau de originea etnică, care îndeplinește următoarele
condiții:
a) exercită legal profesia de medic veterinar în România, în
conformitate cu dispozițiile art. 2 din Legea nr. 160/1998,
republicată, cu modificările ulterioare;

8

MONITORUL OFICIAL AL ROMÂNIEI, PARTEA I, Nr. 147/1.III.2011

b) nu se află în cazurile de nedemnitate prevăzute de
legislația în vigoare;
c) este apt din punct de vedere medical pentru exercitarea
profesiei de medic veterinar;
d) a depus jurământul prevăzut în Legea nr. 160/1998,
republicată, cu modificările ulterioare.
Art. 63. — (1) Prevederile art. 16 din Legea nr. 160/1998,
republicată, cu modificările ulterioare, nu se aplică în cazul
exercitării profesiei de către cetățenii statelor membre ale
Uniunii Europene, ale Spațiului Economic European și de către
cetățenii elvețieni sub formă de prestări de servicii.
(2) În situația prevăzută la alin. (1), cetățenii statelor
menționate se înregistrează în registrul ținut de Colegiul
Medicilor Veterinari în acest scop, fără a dobândi calitatea de
membru.
(3) Pentru prestarea de servicii, persoanele prevăzute la
alin. (1) au obligația de a face o declarație referitoare la serviciile
prestate, care se depune la Colegiul Medicilor Veterinari, în
condițiile legii.
(4) În exercitarea profesiei în forma prestării de servicii,
aceste persoane se supun normelor de deontologie
profesională.
Art. 64. — (1) Calitatea de membru al Colegiului Medicilor
Veterinari este obligatorie pentru exercitarea profesiei de medic
veterinar.
(2) Cererea de înscriere în Colegiul Medicilor Veterinari se
adresează președintelui biroului executiv al consiliului județean,
respectiv al municipiului București în raza în care își desfășoară
activitatea și/sau își stabilește sediul profesional medicul
veterinar respectiv.
(3) În cazul în care medicul veterinar este înscris ca membru
în cadrul unui consiliu județean, respectiv al municipiului
București și își schimbă locul de exercitare a profesiei și/sau
sediul profesional în cadrul altui județ, nu este obligatoriu să se
transfere în județul sau municipiul București unde își desfășoară
activitatea sau își are sediul profesional.
(4) Calitatea de membru al Colegiului Medicilor Veterinari
este atestată prin cartea de identitate, eliberată de Colegiului
Medicilor Veterinari.
Art. 65. — În cadrul Colegiului Medicilor Veterinari pot fi
membri de onoare personalități de seamă ale profesiei din țară
și din străinătate.
Art. 66. — (1) În situațiile transferărilor, membrii Colegiului
Medicilor Veterinari primesc, pe lângă documentele de transfer,
și recomandarea biroului executiv al consiliului județean sau al
Consiliului municipiului București.
(2) Calitatea de membru al Colegiului Medicilor Veterinari
poate fi obținută într-un singur județ sau în municipiul București.
Art. 67. — (1) Membrii Colegiului Medicilor Veterinari au
următoarele drepturi:
a) în exercitarea profesiei sunt ocrotiți de lege;
b) să își exercite profesia medicală veterinară, în condițiile
legii;
c) să își desfășoare activitatea nestingherit și fără vreo
imixtiune din partea altor categorii profesionale;
d) să informeze Colegiul Medicilor Veterinari despre orice
încălcare a dreptului de exercitare a profesiei;
e) să asiste la ședințele organelor de conducere ale
Colegiului Medicilor Veterinari;
f) să aleagă și să fie aleși;
g) să participe la formele de perfecționare profesională
continuă;
h) să folosească însemnele și titlurile profesionale sau
academice.
(2) Insulta, calomnia ori amenințarea, săvârșită împotriva
medicului veterinar în timpul exercitării profesiei și în legătură
cu aceasta, se pedepsește conform legii.

(3) Lovirea sau alte violențe săvârșite împotriva medicului
veterinar, în condițiile exercitării profesiei, se pedepsesc conform
legii.
Art. 68. — Membrii Colegiului Medicilor Veterinari au
următoarele obligații:
a) să respecte legile și celelalte acte normative în vigoare
referitoare la exercitarea profesiei de medic veterinar și să se
supună hotărârii organelor de conducere ale Colegiului Medicilor
Veterinari;
b) să respecte și să aplice în orice împrejurare normele de
etică și deontologie medicală veterinară;
c) să promoveze întregul ansamblu de măsuri menite să
conducă la dezvoltarea creșterii animalelor și a potențialului lor
productiv;
d) să protejeze sănătatea omului împotriva bolilor comune
omului și animalelor, să participe la protejarea mediului, în
scopul menținerii echilibrului ecologic;
e) să urmărească și să sprijine măsurile de protecție a
animalelor, în conformitate cu reglementările internaționale;
f) medicul veterinar care desfășoară activitate medicală
veterinară răspunde în mod individual, potrivit legii, pentru
deciziile profesionale.
Art. 69. — Calitatea de membru al Colegiului Medicilor
Veterinari și exercitarea profesiei de medic veterinar devin
nedemne și se suspendă pentru:
a) desfășurarea unor activități care contravin normelor
Codului de etică și deontologie medicală veterinară, constatate,
sancționate și rămase definitive;
b) interzicerea exercitării profesiei, pe durata stabilită prin
hotărâre judecătorească sau disciplinară, rămasă definitivă;
c) în caz de neplată a cotizațiilor timp de 6 luni neîntrerupt de
la scadența acestora.
Art. 70. — (1) Calitatea de membru al Colegiului Medicilor
Veterinari se suspendă, pentru motive neimputabile medicului
veterinar, în următoarele situații:
a) femeia medic veterinar se află în concediu
prenatal/postnatal;
b) medicul veterinar (femeie, bărbat) se află în concediu de
îngrijire a copilului, pe perioada în care face dovada suspendării
raportului de serviciu/muncă;
c) medicul veterinar se află în afara granițelor țării și face
dovada că nu exercită profesia de medic veterinar;
d) medicul veterinar își suspendă raportul de serviciu/raportul
de muncă din motive personale, temeinic justificate;
e) medicul veterinar beneficiază de șomaj.
(2) Modalitatea de solicitare, analizare și soluționare a
situațiilor prevăzute la alin. (1) se aprobă prin hotărâre a
Consiliului național.
Art. 71. — Calitatea de membru al Colegiului Medicilor
Veterinari încetează:
a) dacă împotriva medicului veterinar s-au luat măsuri de
ridicare a dreptului de a profesa, ca sancțiune disciplinară sau
ca urmare a hotărârii Colegiului Medicilor Veterinari pentru
evidentă incapacitate profesională ori boală psihică, atestată de
Comisia medicală de expertiză;
b) dacă medicul veterinar a fost condamnat definitiv pentru o
faptă care constituie culpă profesională, prevăzută și pedepsită
de Codul penal, care îl face nedemn de a-și exercita profesia.
Art. 72. — Exercitarea fără drept a oricărei activități specifice
profesiei de medic veterinar constituie infracțiune și se
sancționează potrivit legii.

MONITORUL OFICIAL AL ROMÂNIEI, PARTEA I, Nr. 147/1.III.2011
CAPITOLUL IV
Patrimoniu. Venituri și cheltuieli
Art. 73. — (1) Colegiului Medicilor Veterinari are un
patrimoniu propriu, care se compune din bunuri mobile și
imobile, inclusiv mijloace bănești.
(2) Veniturile Colegiului Medicilor Veterinari se constituie în
principal din taxele de înscriere în colegiu, cotizațiile lunare ale
membrilor și alte taxe.
(3) Alte venituri se pot realiza din subvenții, donații și
sponsorizări, din manifestări științifice și culturale, drepturi de
autor, chirii, dobânzi și orice alte surse legale.
(4) Consiliile județene, respectiv al municipiului București
virează 50% din cotizațiile încasate lunar Biroului executiv al
Consiliului național.
(5) Fondurile bănești pot fi utilizate, cu aprobarea Consiliului
național, și pentru participarea ca aport la capitalul social al unei

9

societăți comerciale, al cărei profit va fi folosit exclusiv în scopul
membrilor Colegiului Medicilor Veterinari.
Art. 74. — Consiliul național și consiliile județene, respectiv
al municipiului București ale Colegiului Medicilor Veterinari au
conturi în lei și valută, însemne și sigilii proprii.
Art. 75. — Fondurile bănești pot fi utilizate pentru
perfecționarea pregătirii profesionale, acordarea de burse de
studii, ajutoare sociale, crearea de instituții cu scop științific în
domeniul medical veterinar, investiții legate de dotarea cu
mijloace adecvate pentru diverse activități ale Colegiului
Medicilor Veterinari, cheltuieli administrative și ca fond de salarii
pentru personalul propriu.
CAPITOLUL V
Dispoziții finale
Art. 76. — Prezentul regulament trebuie respectat de toți
membrii Colegiului Medicilor Veterinari.
ANEXA Nr. 2

S TAT U T U L M E D I C U L U I V E T E R I N A R

CAPITOLUL I
Dispoziții generale și definiții
Art. 1. — În sensul prezentului statut, următorii termeni se
definesc astfel:
a) medic veterinar — acea persoană de cetățenie română
sau străină care posedă diplomă de medic veterinar, eliberată
de o instituție de învățământ universitar din România ori din
străinătate și recunoscută oficial în România de către autoritatea
competentă;
b) medic veterinar oficial — medicul veterinar angajat și
retribuit de stat, desemnat de autoritatea veterinară pentru a
realiza activități veterinare publice stabilite de aceasta, în
condițiile legii;
c) medic veterinar de liberă practică — medicul veterinar
care efectuează activități veterinare de liberă practică, în
condițiile legii;
d) medic veterinar de liberă practică împuternicit — medicul
veterinar de liberă practică împuternicit de autoritatea veterinară
județeană, respectiv a municipiului București, pe bază de
contract, să efectueze unele activități veterinare publice, în
condițiile legii;
e) autoritate sanitar-veterinară și pentru siguranța alimentelor —
autoritatea veterinară centrală care are atribuții în domeniile de
competență ale serviciilor veterinare sau orice altă autoritate din
domeniul veterinar căreia i s-au delegat aceste puteri și competențe;
f) autoritate sanitar-veterinară centrală și pentru siguranța
alimentelor — serviciul veterinar central al României, care are
responsabilitatea elaborării și implementării strategiilor
guvernamentale în domeniul veterinar, a definirii competențelor
și atribuțiilor serviciilor veterinare, a stabilirii, gestionării, realizării
și controlului activităților veterinare publice;
g) autoritate sanitar-veterinară județeană și pentru siguranța
alimentelor — serviciile publice veterinare descentralizate,
subordonate tehnic și administrativ autorității veterinare centrale,
având autoritatea și responsabilitatea aplicării strategiilor
guvernamentale în domeniul veterinar pe teritoriul județului
respectiv, a gestionării, realizării și controlului activităților
veterinare publice la acest nivel, precum și alte competențe
delegate de autoritatea veterinară centrală; este reprezentată
de direcția sanitar-veterinară și pentru siguranța alimentelor
județeană, respectiv a municipiului București;
h) autoritate sanitar-veterinară locală și pentru siguranța
alimentelor — autoritatea de la nivelul circumscripțiilor veterinare

teritoriale, subordonată tehnic și administrativ autorității
veterinare județene, respectiv a municipiului București, care are
responsabilitatea realizării, gestionării și notificării activităților
veterinare publice; este reprezentată de medicul veterinar oficial;
i) carte de identitate — documentul oficial eliberat la
înscrierea în Colegiul Medicilor Veterinari;
j) atestat de liberă practică — documentul eliberat de biroul
executiv al consiliului județean, respectiv al municipiului
București al Colegiului Medicilor Veterinari, la cererea medicilor
veterinari, în vederea obținerii dreptului de liberă practică
medicală veterinară;
k) certificat de înregistrare a unității medicale veterinare —
actul de înființare a cabinetului medical veterinar fără
personalitate juridică ce se întocmește la consiliul județean,
respectiv al municipiului București, după aprobarea sa de către
Biroul executiv al Consiliului național al Colegiului Medicilor
Veterinari. Certificatul de înregistrare este necesar pentru
obținerea autorizației de funcționare a cabinetului medical
veterinar și a unității medicale veterinare, o copie a acestuia fiind
înmânată titularului;
l) Registrul unic al cabinetelor medicale veterinare cu sau
fără personalitate juridică — se ține la Biroul executiv al
Consiliului național al Colegiului Medicilor Veterinari care aprobă
eliberarea certificatului de înregistrare a cabinetului medical
veterinar și a unităților medicale veterinare;
m) certificat de conformitate — documentul eliberat de către
Colegiul Medicilor Veterinari în vederea recunoașterii diplomei
de medic veterinar, în scopuri profesionale;
n) certificat european de statut profesional prezent —
documentul eliberat de Colegiul Medicilor Veterinari care atestă
situația profesională prezentă a medicului veterinar membru al
Colegiului Medicilor Veterinari.
Art. 2. — Exercitarea profesiei de medic veterinar este
supusă Constituției României, republicată, convențiilor
internaționale la care România este parte, legii, Regulamentului
de organizare și funcționare al Colegiului Medicilor Veterinari,
Statutului medicului veterinar și Codului de deontologie
medicală veterinară.
Art. 3. — În temeiul art. 6 din Legea nr. 160/1998 pentru
organizarea și exercitarea profesiunii de medic veterinar,
republicată, cu modificările ulterioare, în exercitarea profesiei,
medicul veterinar aplică, respectă și este protejat de prevederile
Statutului medicului veterinar.

10

MONITORUL OFICIAL AL ROMÂNIEI, PARTEA I, Nr. 147/1.III.2011

Art. 4. — În baza art. 8 alin. (1) din Legea nr. 160/1998,
republicată, cu modificările ulterioare, funcționează Colegiul
Medicilor Veterinari, ca formă de organizare profesională,
autonomă, neguvernamentală, apolitică, nonprofit și cu
personalitate juridică.
Art. 5. — Medicina veterinară este o știință medicală ce
asigură sănătatea, bunăstarea și protecția animalelor, contribuie
la menținerea sănătății publice și la protecția mediului.
Art. 6. — Libertatea și independența profesiei de medic
veterinar sunt atribute exclusive ale persoanei care exercită
această profesie, în temeiul legii și al prezentului statut.
Art. 7. — Prin natura liberală a profesiei, medicul veterinar
de liberă practică, în exercitarea profesiei sale, nu este
funcționar public.
Art. 8. — (1) Profesia de medic veterinar are ca obiective
apărarea sănătății animalelor, a sănătății publice, protecția
consumatorului și a mediului înconjurător, în scopul ameliorării
efectivelor de animale, al facilitării relațiilor comerciale și al
păstrării echilibrului ecologic.
(2) Activitatea medicală veterinară este o problemă de stat și
se realizează, după o concepție unitară, de către serviciile
sanitar-veterinare de stat și serviciile medicale veterinare de
liberă practică autorizate legal.
Art. 9. — Autoritatea Națională Sanitară Veterinară și pentru
Siguranța Alimentelor elaborează, cu avizul consultativ al
Colegiului Medicilor Veterinari, norme sanitar-veterinare, unice
și obligatorii pentru toate persoanele fizice și juridice proprietare
sau deținătoare de animale vii ori material germinativ de origine
animală, cele care produc, depozitează, colectează, transportă,
procesează, intermediază, pun pe piață, importă, exportă sau
comercializează animale vii ori material germinativ de origine
animală, produse și subproduse de origine animală, produse
medicinale veterinare, deșeuri, subproduse de origine animală
care nu sunt destinate consumului uman sau agenți patogeni de
origine animală, produse și materii utilizate în nutriția animalelor
ori alte materii și produse ce pot influența starea de sănătate a
animalelor, răspund pentru aplicarea și respectarea întocmai a
prevederilor legislației veterinare, în vederea asigurării și
garantării sănătății animalelor, a sănătății publice, protecției
animalelor, protecției mediului și a siguranței alimentelor.
Art. 10. — Colegiul Medicilor Veterinari acordă aviz
consultativ proiectelor de acte normative, reglementărilor și
normelor de exercitare a profesiei în toate domeniile de activitate
specific veterinare, conform legislației în vigoare.
CAPITOLUL II
Organizarea profesiei de medic veterinar
Art. 11. — (1) Profesia de medic veterinar se exercită în
România de către orice persoană, cetățean român, care posedă
diplomă de medic veterinar echivalată potrivit legii, precum și de
cetățenii statelor membre ale Uniunii Europene, ale Spațiului
Economic European și de cetățenii Confederației Elvețiene care
posedă diplome de medic veterinar, certificate sau alte
documente care atestă această calificare prevăzută de lege,
eliberate de o instituție de învățământ din aceste state.
(2) Pot exercita profesia de medic veterinar în România și
cetățenii statelor membre ale Uniunii Europene, ale Spațiului
Economic European și cetățenii Confederației Elvețiene care
posedă diplome, certificate sau alte documente ce atestă
calificarea de medic veterinar, eliberate de instituții de
învățământ superior veterinar din țări terțe, recunoscute într-un
stat membru al Uniunii Europene.
(3) Pot exercita profesia de medic veterinar în România și
cetățenii statelor terțe, cetățenii statelor membre ale Uniunii
Europene, ale Spațiului Economic European și cetățenii
Confederației Elvețiene care posedă diplome, certificate sau alte

documente, eliberate de instituții de învățământ veterinar din
state terțe care atestă această calificare, echivalate potrivit legii.
(4) Recunoașterea profesională a diplomelor, certificatelor
sau a altor documente care atestă calitatea de medic veterinar
se realizează de către Colegiul Medicilor Veterinari.
(5) Medicii veterinari cetățeni români cu domiciliul în
străinătate, precum și medicii veterinari cetățeni ai statelor
membre ale Uniunii Europene, ale Spațiului Economic European
și cetățenii Confederației Elvețiene care exercită profesia de
medic veterinar în România au aceleași drepturi și obligații cu
privire la exercitarea acesteia ca și medicii veterinari membri ai
Colegiului Medicilor Veterinari.
Art. 12. — Profesia de medic veterinar se exercită în cadrul
următoarelor structuri profesionale:
a) serviciile de stat — publice — sanitar-veterinare și pentru
siguranța alimentelor;
b) serviciile sanitar-veterinare de liberă practică, autorizate
legal;
c) instituțiile de învățământ veterinar autorizate și acreditate
sau autorizate să funcționeze provizoriu;
d) alte instituții publice și private.
Art. 13. — (1) Calitatea de membru al Colegiului Medicilor
Veterinari este obligatorie pentru exercitarea profesiei de medic
veterinar.
(2) Calitatea de membru al Colegiului Medicilor Veterinari
este atestată prin cartea de identitate a medicului veterinar
(anexa nr. 1), document eliberat la înscriere.
Art. 14. — Calitatea de membru al Colegiului Medicilor
Veterinari se dobândește de orice medic veterinar, cetățean
român sau al statelor membre ale Uniunii Europene, ale
Spațiului Economic European, cetățean elvețian ori cetățean din
state terțe conform art. 11, indiferent de convingerile politice,
religioase și culturale sau de originea etnică, care îndeplinește
următoarele condiții:
a) exercită în mod legal profesia de medic veterinar în
România, în conformitate cu dispozițiile legale în vigoare;
b) nu se află în cazurile de nedemnitate prevăzute de
legislația în vigoare;
c) este apt din punct de vedere medical pentru exercitarea
profesiei de medic veterinar;
d) a depus jurământul prevăzut la art. 19 din Legea
nr. 160/1998, republicată, cu modificările ulterioare.
Art. 15. — (1) Prevederile art. 14 nu se aplică în cazul
exercitării temporare sau ocazionale a profesiei de medic
veterinar de către cetățenii statelor membre ale Uniunii
Europene, ale Spațiului Economic European și de către cetățenii
elvețieni sub formă de prestări de servicii.
(2) În situația prevăzută la alin. (1), cetățenii statelor
menționate se înregistrează într-un registru ținut de Colegiul
Medicilor Veterinari în acest scop, fără a dobândi calitatea de
membri.
(3) Pentru prestarea de servicii, persoanele prevăzute la
alin. (1) au obligația de a face o declarație referitoare la serviciile
prestate, care se depune la Colegiul Medicilor Veterinari, în
condițiile legii.
(4) În exercitarea profesiei în forma prestării de servicii,
aceste persoane se supun normelor de deontologie profesională.
(5) Declarația prevăzută la alin. (3), referitoare la serviciile
prestate, trebuie să fie însoțită de o dovadă legală a prestării
serviciilor respective în România.
Art. 16. — Pentru eliberarea cărții de identitate, medicul
veterinar depune la biroul executiv al consiliului județean,
respectiv al municipiului București al Colegiului Medicilor
Veterinari următoarele:
a) cerere-tip (anexa nr. 2);
b) copie de pe diploma de medic veterinar ori documentul
care atestă deținerea titlului de medic veterinar;

MONITORUL OFICIAL AL ROMÂNIEI, PARTEA I, Nr. 147/1.III.2011
c) copie de pe actul de identitate;
d) certificat de cazier judiciar, eliberat cu cel mult 15 zile
înainte de data depunerii cererii;
e) certificat medical care atestă starea fizică și psihică,
eliberat de o unitate medicală specializată;
f) certificat, eliberat de biroul executiv județean de domiciliu
sau în care petiționarul a mai fost înscris în profesie, care să
ateste situația disciplinară și cauzele încetării calității de medic
veterinar;
g) o fotografie color format 3/4;
h) dovada achitării taxei de înscriere;
i) un dosar plic;
j) pentru medicii veterinari cetățeni români cu domiciliul în
străinătate, precum și pentru medicii veterinari cetățeni ai
statelor membre ale Uniunii Europene, ale Spațiului Economic
European, cetățenii elvețieni și ai statelor terțe este necesar un
certificat de bună practică eliberat de forul profesional al țării
unde au calitatea de membri ai organizației profesionale
naționale.
Art. 17. — Medicii veterinari pensionari pot solicita înscrierea
în Colegiul Medicilor Veterinari.
Art. 18. — (1) Medicii veterinari membri ai Colegiului
Medicilor Veterinari care solicită transferul de pe raza teritorială
a unui consiliu județean/Consiliului municipiului București depun
o cerere la biroul executiv al consiliului județean/al Consiliului
municipiului București unde solicită înscrierea.
(2) Cererea de înscriere a solicitantului în evidențele altui
consiliu județean/al municipiului București va fi însoțită de un
certificat eliberat de biroul executiv de la care a solicitat
transferul, care să ateste că nu a fost exclus, nu a devenit
nedemn sau incompatibil, că se află ori nu în curs de judecată
penală sau disciplinară și că a achitat cotizația la zi.
(3) Birourile executive ale consiliilor județene/Biroul executiv
al Consiliului municipiului București au/are obligația de a informa
Biroul executiv al Consiliului național al Colegiului Medicilor
Veterinari despre transferul efectuat, pentru operarea în
evidențele generale, în termen de cel mult 15 zile de la
aprobarea cererii de transfer.
CAPITOLUL III
Activitatea de liberă practică
Art. 19. — Medicii veterinari de liberă practică, în cadrul
activității profesionale, fac parte din sistemul național unic
sanitar-veterinar. Activitatea acestora este autorizată de
autoritatea sanitar-veterinară de stat competentă teritorial,
numai prin acordarea autorizației sanitar-veterinare de
funcționare a unității medicale veterinare.
Art. 20. — Activitatea medicilor veterinari de liberă practică
este aprobată de Colegiul Medicilor Veterinari prin acordarea
atestatului de liberă practică.
Art. 21. — Activitățile efectuate prin libera practică medicală
veterinară sunt: asistență medicală veterinară, însămânțări
artificiale, diferite servicii de specialitate și consultanță tehnică și
legislativă sanitar-veterinară, producere și comercializare de
medicamente antiparazitare și de uz veterinar și de aparatură
și instrumentar de uz veterinar.
SECȚIUNEA 1
Formele de organizare a exercitării activității de liberă practică

Art. 22. — Medicii veterinari de liberă practică trebuie să se
organizeze ca persoane fizice autorizate în cadrul cabinetului
medical veterinar, conform Legii nr. 160/1998, republicată, cu
modificările ulterioare, sau ca persoane juridice conform Legii
nr. 31/1990 privind societățile comerciale, republicată, cu
modificările și completările ulterioare, cu respectarea Legii
nr. 160/1998, republicată, cu modificările ulterioare.

11

Art. 23. — Medicul veterinar este liber să își schimbe în orice
moment opțiunea pentru una dintre formele de exercitare a
profesiei prevăzute de Legea nr. 160/1998, republicată, cu
modificările ulterioare, și de prezentul statut.
Art. 24. — (1) În exercitarea profesiei, medicul veterinar cu
drept de liberă practică se organizează și funcționează în cadrul:
a) cabinetului medical veterinar, în una dintre următoarele
forme:
1. cabinet medical veterinar;
2. cabinet medical veterinar asociat;
b) societăților comerciale având ca obiect principal de
activitate activitățile veterinare.
(2) În formele de organizare a profesiei prevăzute la alin. (1)
își exercită profesia medicii veterinari titulari sau asociați care
pot avea ca salariați ori colaboratori medici veterinari sau orice
altă categorie de personal.
Art. 25. — (1) Cabinetul medical veterinar este unitatea fără
personalitate juridică furnizoare de servicii medicale veterinare,
înregistrată în Registrul unic al cabinetelor medicale veterinare
cu sau fără personalitate juridică al Colegiului Medicilor
Veterinari.
(2) În cabinetul medical veterinar individual își exercită
profesia medicul veterinar titular care poate avea ca salariați sau
colaboratori medici veterinari sau orice altă categorie de
personal.
(3) Cabinetele individuale se pot asocia, formând cabinete
medicale veterinare asociate, în scopul exercitării în comun a
activității și al asigurării accesului permanent al clienților la
servicii medicale veterinare complete. Medicii veterinari titulari ai
cabinetelor asociate își păstrează drepturile și responsabilitățile
individuale prevăzute de lege.
(4) Cabinetele medicale veterinare asociate pot avea
patrimoniu comun.
Art. 26. — Medicul veterinar poate schimba oricând forma
de organizare a profesiei, cu înștiințarea autorității care a
aprobat înființarea și înregistrarea cabinetului medical veterinar.
Art. 27. — Unitățile medicale veterinare cu personalitate
juridică ce se înființează potrivit Legii nr. 31/1990, republicată, cu
modificările și completările ulterioare, vor funcționa cu
îndeplinirea următoarelor condiții:
a) au ca obiect de activitate principal activitățile veterinare;
b) sunt înregistrate în Registrul unic al cabinetelor medicale
veterinare cu sau fără personalitate juridică.
Art. 28. — (1) Controlul privind înființarea, organizarea și
funcționarea cabinetelor medicale veterinare, indiferent de forma
de organizare, se exercită de către Colegiul Medicilor Veterinari.
(2) Controlul privind respectarea normelor legale în
furnizarea serviciilor medicale veterinare se exercită de către
autoritatea veterinară centrală și teritorială, Colegiul Medicilor
Veterinari sau de alte organe abilitate, în condițiile legii.
Art. 29. — Cabinetul medical veterinar trebuie să dispună de
o dotare minimă, stabilită de Colegiul Medicilor Veterinari, în
raport cu specialitatea și profilul de activitate declarat.
Art. 30. — Cabinetul medical veterinar poate realiza venituri
din:
a) servicii medicale veterinare cu plata directă din partea
clientului;
b) servicii medicale veterinare prestate pe bază de contract;
c) donații și sponsorizări;
d) activități de consultanță în domeniul medical veterinar;
e) alte surse obținute conform dispozițiilor legale.
Art. 31. — Cabinetul medical veterinar se înființează în cadrul
actualului dispensar medical veterinar sau al altor spații puse la
dispoziție de autoritățile publice centrale sau locale ori în spații
private amenajate și autorizate.
Art. 32. — Cabinetul medical veterinar înființat în temeiul altor
acte normative se va reorganiza în conformitate cu prevederile

12

MONITORUL OFICIAL AL ROMÂNIEI, PARTEA I, Nr. 147/1.III.2011

prezentului statut și ale Legii nr. 160/1998, republicată, cu
modificările ulterioare.
Art. 33. — Medicii veterinari de liberă practică organizați ca
persoane fizice autorizate în temeiul altor acte normative, cu
excepția Legii nr. 160/1998, republicată, cu modificările
ulterioare, vor trebui să își schimbe forma de organizare,
respectând prevederile prezentului statut.
Art. 34. — (1) Actul de înființare a cabinetului medical
veterinar este certificatul de înregistrare în Registrul unic al
cabinetelor medicale veterinare cu sau fără personalitate juridică
(anexa nr. 5).
(2) Certificatul de înregistrare se întocmește la consiliile
județene, respectiv al municipiului București, după aprobarea
de către Biroul executiv al Consiliului național al Colegiului
Medicilor Veterinari.
(3) Certificatul de înregistrare este necesar pentru
funcționarea unităților medicale veterinare prevăzute la art. 36
alin. (1) lit. a)—c).
(4) Certificatul de înregistrare este necesar pentru obținerea
autorizației de funcționare a unităților medicale veterinare
prevăzute la art. 36 alin. (1) lit. d) și art. 37 lit. b)—f).
(5) Certificatul de înregistrare în Registrul unic al cabinetelor
medicale veterinare cu sau fără personalitate juridică se
întocmește la consiliile județene, respectiv al municipiului
București, o copie a acestuia fiind înmânată titularului.
(6) Certificatul de înregistrare se vizează anual de către
biroul executiv al consiliului județean, respectiv al municipiului
București care l-a eliberat.
(7) Registrul unic al cabinetelor medicale veterinare cu sau
fără personalitate juridică se ține la Biroul executiv al Consiliului
național al Colegiului Medicilor Veterinari care aprobă eliberarea
certificatului de înregistrare a unității medicale veterinare.
Art. 35. — Actele necesare pentru obținerea certificatului de
înregistrare sunt:
a) cerere-tip (anexa nr. 4);
b) copie de pe actul de identitate (BI sau CI);
c) copie de pe cartea de identitate eliberată de Colegiul
Medicilor Veterinari;
d) copie de pe atestatul de liberă practică;
e) copie de pe actul constitutiv al societății;
f) copie de pe certificatul unic de înregistrare eliberat de
registrul comerțului, pentru persoane juridice;
g) dovada deținerii unui sediu pentru cabinetul medical
veterinar;
h) documentația cu privire la amplasarea, construirea și
dotarea minimă stabilită de Colegiul Medicilor Veterinari;
i) dovada achitării taxei de eliberare a certificatului de
înregistrare în Registrul unic al cabinetelor medicale veterinare
cu sau fără personalitate juridică.
SECȚIUNEA a 2-a
Formele de desfășurare a activității de liberă practică

Art. 36. — (1) Medicii veterinari de liberă practică, organizați
ca persoane juridice sau ca persoane fizice autorizate, își
desfășoară activitatea în una dintre următoarele unități medicale
veterinare înregistrate/autorizate legal:
a) cabinetul medical veterinar;
b) clinica medicală veterinară;
c) spitalul clinic veterinar;
d) laboratorul medical veterinar.
(2) Medicii veterinari organizați ca persoane fizice autorizate
sau ca persoane juridice pot solicita înregistrarea în Registrul
unic al cabinetelor medicale veterinare cu sau fără personalitate
juridică a unuia sau mai multor puncte de lucru (locuri de
exercitare).
(3) Prin excepție de la prevederile alin. (2), medicilor
veterinari de liberă practică organizați ca persoane fizice

autorizate care solicită înregistrarea în Registrul unic al
cabinetelor medicale veterinare cu sau fără personalitate juridică
a unuia sau mai multor puncte de lucru li se vor elibera pentru
fiecare punct de lucru anexe la certificatul de înregistrare emis
(anexa nr. 9).
(4) Documentele necesare pentru înregistrarea punctului de
lucru sunt:
a) cerere-tip (anexa nr. 10);
b) copie de pe certificatul de înregistrare în Registrul unic al
cabinetelor medicale veterinare cu sau fără personalitate
juridică;
c) dovada spațiului pentru punctul de lucru;
d) raport de autoevaluare, întocmit pentru punctul de lucru;
e) dovada achitării taxei de eliberare a documentului.
Art. 37. — În producerea și comercializarea produselor
medicinale veterinare, medicii veterinari de liberă practică își
desfășoară activitatea în următoarele unități medicale veterinare
autorizate:
a) clinici și spitale;
b) farmacii veterinare;
c) puncte farmaceutice veterinare;
d) depozite de produse de uz veterinar;
e) laboratoare de microproducție;
f) unități pentru producerea produselor medicinale veterinare.
Art. 38. — (1) Medicamentele și produsele antiparazitare de
uz veterinar se comercializează numai din depozite, puncte
farmaceutice și farmacii veterinare autorizate legal.
(2) Produsele biologice de uz veterinar se comercializează
numai din depozite veterinare autorizate și se folosesc numai
de către medicii veterinari, persoane fizice sau juridice
autorizate, în cadrul actului medical veterinar.
SECȚIUNEA a 3-a
Condițiile de acordare și retragere a atestatului
de liberă practică

Art. 39. — Atestatul de liberă practică medicală veterinară
este documentul eliberat de biroul executiv al consiliului
județean, respectiv al municipiului București al Colegiului
Medicilor Veterinari, la cererea medicilor veterinari, în vederea
obținerii dreptului de liberă practică medicală veterinară.
Art. 40. — Atestatul de liberă practică se vizează la 2 ani de
către emitent.
Art. 41. — Medicul veterinar care solicită acordarea
atestatului de liberă practică trebuie să fie posesor al cărții de
identitate.
Art. 42. — Medicul veterinar care solicită acordarea
atestatului de liberă practică trebuie să depună la biroul executiv
al consiliului județean, respectiv al municipiului București al
Colegiului Medicilor Veterinari următoarele:
a) cerere-tip (anexa nr. 3);
b) copie de pe diploma de medic veterinar ori de pe
documentul care atesta deținerea titlului de medic veterinar;
c) copie de pe actul de identitate (BI sau CI);
d) copie xerox de pe cartea de identitate eliberată de Colegiul
Medicilor Veterinari;
e) certificat de cazier judiciar, eliberat cu cel mult 15 zile
înainte de data depunerii cererii;
f) certificat medical care atestă starea fizică și psihică,
eliberat de o unitate medicală specializată;
g) certificat, eliberat de biroul executiv județean de domiciliu
sau în care petiționarul a mai fost înscris în profesie, privind
situația disciplinară și cauzele încetării calității de medic
veterinar;
h) fotografie color format 3/4;
i) dovada achitării cotizației la zi;

MONITORUL OFICIAL AL ROMÂNIEI, PARTEA I, Nr. 147/1.III.2011
j) dovada de achitare a taxei de eliberare a atestatului de
liberă practică;
k) declarație pe propria răspundere că nu a solicitat
concomitent eliberarea unui alt atestat de liberă practică;
l) un dosar plic.
Art. 43. — Medicul veterinar care solicită acordarea
atestatului de liberă practică trebuie să menționeze în cerereatip activitățile din următoarele domenii:
a) asistența medicală veterinară;
b) însămânțările artificiale;
c) diferitele servicii de specialitate și consultanță tehnică și
legislativă sanitar-veterinară;
d) producerea și comercializarea medicamentelor
antiparazitare și de uz veterinar și a aparaturii și instrumentarului
de uz veterinar.
Art. 44. — Retragerea temporară sau definitivă a atestatului
de liberă practică se face de către biroul executiv al consiliului
județean, respectiv al municipiului București în următoarele
situații:
a) nerespectarea obligațiilor stabilite prin prezentul statut;
b) încălcarea normelor sanitar-veterinare în vigoare;
c) abateri de la Codul de deontologie medicală veterinară,
odată cu aplicarea sancțiunilor stabilite de comisia superioară
sau județeană, respectiv a municipiului București de deontologie
și litigii;
d) efectuarea altor activități decât cele prevăzute la art. 43
sau nerespectarea condițiilor prevăzute în atestatul de liberă
practică;
e) la încetarea activităților sau a scopului pentru care a fost
eliberat;
f) în caz de incapacitate profesională sau boală psihică,
atestate de o comisie medicală de expertiză;
g) ca urmare a neîndeplinirii punctajului stabilit de către
Consiliul național al Colegiului Medicilor Veterinari pentru
pregătirea profesională continuă obligatorie.
Art. 45. — Retragerea atestatului de liberă practică se poate
face numai de către emitent.
Art. 46. — (1) Medicul veterinar de liberă practică este obligat
ca la schimbarea scopului pentru care a fost eliberat atestatul de
liberă practică să îl predea emitentului.
(2) Folosirea în alte scopuri sau falsificarea atestatului de
liberă practică se pedepsește conform legii.
(3) Refuzul predării atestatului de liberă practică reprezintă
abatere disciplinară și se sancționează potrivit Codului de
deontologie medicală veterinară.
CAPITOLUL IV
Atribuțiile și competențele medicilor veterinari
de liberă practică
SECȚIUNEA 1
Drepturile medicilor veterinari de liberă practică

Art. 47. — Medicii veterinari de liberă practică înscriși în
Colegiul Medicilor Veterinari au dreptul să exercite activitățile
specifice profesiei potrivit Legii nr. 160/1998, republicată, cu
modificările ulterioare, și prezentului statut.
Art. 48. — (1) În exercitarea profesiei, medicul veterinar de
liberă practică are următoarele drepturi:
a) să își exercite profesia medicală veterinară în condițiile
legii;
b) să își desfășoare activitatea nestingherit și fără nicio
imixtiune din partea altor categorii profesionale;
c) să informeze Colegiul Medicilor Veterinari despre orice
încălcare a dreptului de exercitare a profesiei;
d) să asiste la ședințele organelor de conducere ale
Colegiului Medicilor Veterinari;

13

e) să aleagă și să fie aleși;
f) să participe la formele de perfecționare profesională
continuă;
g) să folosească însemnele și titlurile profesionale sau
academice;
h) să solicite eliberarea atestatului de liberă practică;
i) să solicite onorariul stabilit prin negociere, pornindu-se de
la tarifele minime aprobate de către Colegiul Medicilor Veterinari;
j) să își stabilească sediul profesional;
k) să informeze Colegiul Medicilor Veterinari cu privire la
orice încălcare a dreptului de exercitare a profesiei;
l) să angajeze personal de specialitate și auxiliar;
m) să închirieze, să concesioneze sau să cumpere bunuri
mobile și imobile destinate exercitării profesiei sau activități
sanitar-veterinare de interes public național;
n) să își facă reclamă în condițiile stabilite de Codul de
deontologie medicală veterinară;
o) să încheie contracte pentru furnizarea serviciilor medicale
veterinare.
(2) Insulta, calomnia ori amenințarea săvârșită împotriva
medicului veterinar în timpul exercitării profesiei și în legătură
cu aceasta se pedepsește conform legii.
(3) Lovirea sau alte violențe săvârșite împotriva medicului
veterinar în condițiile exercitării profesiei se pedepsesc conform
legii.
Art. 49. — În exercitarea profesiei, medicii veterinari sunt
ocrotiți de lege.
SECȚIUNEA a 2-a
Obligațiile medicilor veterinari de liberă practică

Art. 50. — (1) Exercițiul liber al profesiei, demnitatea,
conștiința, moralitatea, independența, probitatea, umanismul,
onoarea, loialitatea și sentimentul de confraternitate sunt
principii esențiale ale profesiei de medic veterinar și constituie
îndatoriri ale acestuia.
(2) Medicul veterinar este obligat să respecte aceste principii
atât în activitatea sa profesională, cât și în viața privată.
Art. 51. — Medicii veterinari de liberă practică, precum și
personalul de specialitate angajat au următoarele obligații:
a) să cunoască, să respecte și să aplice prevederile
legislației sanitar-veterinare în vigoare;
b) să respecte și să aplice în orice împrejurare normele de
etică și deontologie medicală veterinară;
c) să respecte prevederile înscrise în atestatul de liberă
practică;
d) să recunoască autoritatea sanitar-veterinară de stat în
teritoriul în care își desfășoară activitatea și să informeze imediat
asupra oricăror situații deosebite care privesc sănătatea
animalelor, sănătatea publică și mediul;
e) să țină la zi și în condiții corespunzătoare evidențele
tehnice și contabile legale;
f) să comunice imediat autorității sanitar-veterinare
competente suspiciunea sau apariția unor boli declarabile;
g) să participe, când sunt solicitați, la combaterea unor boli
declarabile;
h) să respecte legile și celelalte acte normative în vigoare
referitoare la exercitarea profesiei de medic veterinar și să se
supună hotărârii organelor de conducere ale Colegiului Medicilor
Veterinari;
i) să promoveze întregul ansamblu de măsuri menite să
conducă la dezvoltarea creșterii animalelor și a potențialului lor
productiv;
j) să nu desfășoare alte activități medicale veterinare decât
cele cuprinse în atestatul de liberă practică;
k) să își achite lunar cotizația stabilită de Colegiul Medicilor
Veterinari;

14

MONITORUL OFICIAL AL ROMÂNIEI, PARTEA I, Nr. 147/1.III.2011

l) să nu exercite profesia în cazul în care le-a fost aplicată o
sancțiune disciplinară în acest sens;
m) să nu instituie regula teritorialității clientelei decât în cazuri
expres prevăzute de lege;
n) să restituie atestatul de liberă practică la notificarea
emitentului;
o) să nu folosească în desfășurarea activității alte însemne
decât cele specifice profesiei — sigilii și parafă, numai după
modelele stabilite de Colegiul Medicilor Veterinari sau de
Autoritatea Națională Sanitară Veterinară și pentru Siguranța
Alimentelor;
p) să păstreze secretul profesional;
q) să își desfășoare activitatea numai într-un cadru organizat,
conform Legii nr. 160/1998, republicată, cu modificările
ulterioare;
r) să nu uzeze de numele și titlul unui alt medic veterinar (la
care au fost angajați sau sunt angajați) în scopul însușirii
clientelei acestuia;
s) să protejeze sănătatea omului împotriva bolilor comune
omului și animalelor, să participe la protejarea mediului, în
scopul menținerii echilibrului ecologic;
t) medicul veterinar care desfășoară activitate medicală
veterinară răspunde în mod individual, potrivit legii, pentru
deciziile profesionale;
u) să urmărească și să sprijine măsurile de protecție a
animalelor, în conformitate cu reglementările internaționale.
SECȚIUNEA a 3-a
Incompatibilități

Art. 52. — Exercitarea profesiei de medic veterinar este
incompatibilă cu oricare profesie sau ocupație care aduce
atingere demnității profesionale ori bunelor moravuri.
Art. 53. — (1) Medicul veterinar de liberă practică nu poate
desfășura activitate medicală veterinară ca salariat în orice
formă al celui care beneficiază de serviciile sale, cu excepția
cabinetelor medicale veterinare sau a unităților medicale
veterinare cu personalitate juridică, organizate în condițiile legii.
(2) În termen de 10 zile de la apariția situației de
incompatibilitate, medicul veterinar este obligat să anunțe
colegiul al cărui membru este.
(3) La solicitarea medicului veterinar, la sesizarea oricărei
persoane ori instituții interesate, președintele colegiului din care
face parte poate constitui o comisie specială pentru fiecare caz,
alcătuită din 3 medici primari veterinari, pentru a confirma sau
infirma situația de incompatibilitate.

(2) Medicul veterinar de liberă practică titular al cabinetului
medical veterinar individual (unitate medicală veterinară fără
personalitate juridică) folosește obligatoriu ștampila după
următorul model:
a) formă rotundă, cu diametrul de 3 cm;
b) rândul exterior: forma de organizare;
c) rândul 1 central: Colegiul Medicilor Veterinari (CMV) și
județul/municipiul București;
d) rândul 2 central: numărul din Registrul unic al cabinetelor
medicale veterinare cu sau fără personalitate juridică;
e) rândul 3 central: codul de identificare fiscală;
f) rândul 4 central: localitatea.
Model de ștampilă*)

(3) Medicul veterinar de liberă practică asociat/acționar al
unei unități medicale veterinare cu personalitate juridică
folosește obligatoriu ștampila după următorul model:
a) formă rotundă, cu diametrul de 3 cm;
b) rândul exterior: denumirea societății și forma de exercitare
(cabinet medical veterinar/farmacie veterinară/punct farmaceutic
veterinar/clinică veterinară/spital veterinar), după caz;
c) rândul 1 central: Colegiul Medicilor Veterinari (CMV) și
județul/municipiul București;
d) rândul 2 central: numărul din Registrul unic al cabinetelor
medicale veterinare cu sau fără personalitate juridică;
e) rândul 3 central: cod unic de înregistrare;
f) rândul 4: localitatea.
Model de ștampilă*)

SECȚIUNEA a 4-a
Atribuții

Art. 54. — (1) În exercitarea profesiei, medicul veterinar
folosește obligatoriu parafa după următorul model:
a) formă dreptunghiulară;
b) rândul 1: Dr. .............. (numele și prenumele);
c) rândul 2: gradul științific;
d) rândul 3: gradul profesional;
e) rândul 4: numărul cărții de identitate.
Model de parafă*)
Dr. Popescu Valentin
Doctor în medicină veterinară
Medic primar veterinar
Nr. Carte identitate
*) Modelul este reprodus în facsimil.

Art. 55. — Atribuțiile și competențele medicilor veterinari de
liberă practică, precum și îndeplinirea unor îndatoriri publice se
stabilesc prin regulament elaborat de Colegiul Medicilor
Veterinari împreună cu Autoritatea Națională Sanitară Veterinară
și pentru Siguranța Alimentelor.
CAPITOLUL V
Drepturile și obligațiile medicilor veterinari,
alții decât cei de liberă practică
Art. 56. — Medicii veterinari au următoarele drepturi:
a) în exercitarea profesiei sunt ocrotiți de lege;

MONITORUL OFICIAL AL ROMÂNIEI, PARTEA I, Nr. 147/1.III.2011
b) să își exercite profesia medicală veterinară, în condițiile
legii;
c) să își desfășoare activitatea nestingherit și fără nicio
imixtiune din partea altor categorii profesionale;
d) să informeze Colegiul Medicilor Veterinari despre orice
încălcare a dreptului de exercitare a profesiei;
e) să asiste la ședințele organelor de conducere ale
Colegiului Medicilor Veterinari;
f) să aleagă și să fie aleși;
g) să participe la formele de perfecționare profesională
continuă;
h) să folosească însemnele și titlurile profesionale sau
academice.
Art. 57. — Medicii veterinari au următoarele obligații:
a) să respecte legile și celelalte acte normative în vigoare
referitoare la exercitarea profesiei de medic veterinar și să se
supună hotărârii organelor de conducere ale Colegiului Medicilor
Veterinari;
b) să respecte și să aplice în orice împrejurare normele de
etică și deontologie medicală veterinară;
c) să promoveze întregul ansamblu de măsuri menite să
conducă la dezvoltarea creșterii animalelor și a potențialului lor
productiv;
d) să protejeze sănătatea omului împotriva bolilor comune
omului și animalelor, să participe la protejarea mediului, în
scopul menținerii echilibrului ecologic;
e) să urmărească și să sprijine măsurile de protecție a
animalelor, în conformitate cu reglementările internaționale;
f) medicul veterinar care desfășoară activitate medicală
veterinară răspunde în mod individual, potrivit legii, pentru
deciziile profesionale.
CAPITOLUL VI
Recunoașterea calificării de medic veterinar
și reglementarea unor aspecte referitoare la exercitarea
profesiei de medic veterinar
SECȚIUNEA 1
Dispoziții generale

Art. 58. — (1) Prezentul statut se aplică și medicilor veterinari
cetățeni ai statelor membre ale Uniunii Europene, ai celorlalte
state aparținând Spațiului Economic European sau ai
Confederației Elvețiene, denumite în continuare state membre,
care exercită profesia de medic veterinar în România în regim
salarial și/sau independent.
(2) Prevederile prezentului statut se aplică cetățenilor
prevăzuți la alin. (1) care doresc să exercite profesia de medic
veterinar pe teritoriul României și sunt titulari ai unui titlu oficial
de calificare care a fost obținut pe teritoriul unui stat care nu este
membru al Uniunii Europene, al Spațiului Economic European
sau al Confederației Elvețiene, denumit în continuare stat terț,
dacă au o experiență de cel puțin 3 ani pe teritoriul unui stat
membru, certificată de către acest stat.
(3) În condițiile prevăzute la art. 1 alin. (4) din Legea
nr. 200/2004 privind recunoașterea diplomelor și calificărilor
profesionale pentru profesiile reglementate din România, cu
modificările și completările ulterioare, regimul general de
recunoaștere se aplică și profesiei de medic veterinar.

15

Art. 59. — (1) Autoritatea competentă pentru recunoașterea
profesională a diplomelor, certificatelor sau a altor titluri de
medic veterinar este Colegiul Medicilor Veterinari.
(2) Recunoașterea titlurilor oficiale de calificare permite
accesul în România la aceeași profesie cu cea pentru care
persoana solicitantă este calificată în statul membru de origine,
precum și exercitarea activităților profesionale pe teritoriul
României în condițiile prevăzute de lege pentru cetățenii români
deținători ai titlurilor oficiale de calificare în profesia de medic
veterinar eliberate de autoritățile române competente.
(3) Colegiul Medicilor Veterinari eliberează certificate de
conformitate în scopuri profesionale, în vederea recunoașterii în
unul dintre statele membre prevăzute la art. 58 alin. (1) a titlurilor
oficiale de calificare în profesia de medic veterinar, eliberate de
instituții de învățământ superior acreditate din România.
SECȚIUNEA a 2-a
Diplome, certificate și alte titluri care atestă calificări oficiale de
medic veterinar

Art. 60. — (1) În scopul exercitării profesiei de medic
veterinar pe teritoriul României, Colegiul Medicilor Veterinari
recunoaște diplomele, certificatele și alte titluri de medic
veterinar, eliberate de autoritățile competente din statele
membre cetățenilor acestora, precum și titlul oficial de calificare
prevăzut la art. 58 alin. (2), acordând acestor titluri oficiale de
calificare același efect juridic ca diplomelor, certificatelor sau
titlurilor eliberate de autoritățile române competente; aceste
titluri oficiale de calificare sunt prevăzute în anexa nr. 6.
(2) Fără a aduce atingere drepturilor câștigate, conform
prevederilor prezentului statut, se recunosc titlurile oficiale de
calificare de medic veterinar care permit accesul la exercitarea
activităților profesionale de medic veterinar, astfel cum este
prevăzut în anexa nr. 6, dacă sunt emise de un alt stat membru
și sunt îndeplinite condițiile minime de formare prevăzute de
Hotărârea Guvernului nr. 1.477/2003 pentru aprobarea criteriilor
minime obligatorii de autorizare și acreditare pentru instituțiile
de învățământ superior din domeniile: medicină, medicină
dentară, farmacie, asistenți medicali, moașe, medicină
veterinară, arhitectură, precum și pentru colegiile de asistenți
medicali generaliști, pentru formarea de bază.
(3) Titlurile oficiale de calificare în profesia de medic veterinar
eliberate de statele terțe persoanelor prevăzute la art. 58 alin. (2)
și recunoscute de autoritățile competente ale unuia din statele
membre se asimilează titlurilor oficiale de calificare prevăzute
la alin. (1), dacă această primă recunoaștere s-a realizat cu
respectarea condițiilor minime de formare profesională
prevăzute de Directiva 2005/36/CE a Parlamentului European și
a Consiliului din 7 septembrie 2005 privind recunoașterea
calificărilor profesionale, publicată în Jurnalul Oficial al Uniunii
Europene, seria L, nr. 255 din 30 septembrie 2005.
Art. 61. — (1) Se recunosc diplomele, certificatele și alte titluri
de medic veterinar, prevăzute în anexa nr. 6, care au fost
eliberate anterior datelor prevăzute la alin. (2) sau care au fost
eliberate ulterior acestor date, dar pentru o formare profesională
începută anterior.
(2) Datele avute în vedere la alin. (1) sunt:
a) 21 decembrie 1980 pentru Belgia, Danemarca, Germania,
Franța, Irlanda, Luxemburg, Olanda și Marea Britanie;
b) 1 ianuarie 1981 pentru Grecia;
c) 1 ianuarie 1985 pentru Italia;

16

MONITORUL OFICIAL AL ROMÂNIEI, PARTEA I, Nr. 147/1.III.2011

d) 1 ianuarie 1986 pentru Spania și Portugalia;
e) 1 ianuarie 1994 pentru Austria, Finlanda, Suedia, Norvegia
și Islanda;
f) 1 mai 1995 pentru Liechtenstein;
g) 1 iunie 2002 pentru Elveția;
h) 1 mai 2004 pentru Republica Cehă, Estonia, Cipru,
Letonia, Lituania, Ungaria, Malta, Polonia, Slovenia și Slovacia;
i) 1 ianuarie 2007 pentru Bulgaria.
(3) Recunoașterea diplomelor, certificatelor și titlurilor de
medic veterinar prevăzute la alin. (1) se efectuează dacă
acestea sunt însoțite de un certificat eliberat de autoritățile
competente din statul emitent, prevăzut la art. 65 alin. (1) lit. e),
care atestă că diploma, certificatul sau titlul oficial de calificare
în cauză respectă condițiile minime de formare în vederea
recunoașterii automate.
Art. 62. — (1) Se recunosc diplomele, certificatele și alte titluri
de medic veterinar eliberate de autoritățile competente dintr-un
stat membru cetățenilor acestora și care nu corespund
calificărilor sau denumirilor prevăzute în anexa nr. 6.
(2) Diplomele, certificatele și titlurile prevăzute la alin. (1)
trebuie să fie însoțite de un certificat eliberat de autoritățile
competente, prevăzut la art. 65 alin. (1) lit. e), prin care să se
ateste că aceste documente au fost eliberate pe baza unei
formări profesionale desfășurate în conformitate cu normele
legale și sunt asimilate de către statul membru emitent
calificărilor și denumirilor prevăzute în anexa nr. 6.
(3) Se recunosc diplomele, certificatele și alte titluri de medic
veterinar eliberate cetățenilor unui stat membru care atestă o
formare profesională însușită pe teritoriul fostei Republici
Democrate Germane și care nu întrunesc toate cerințele minime
de formare profesională prevăzute de Hotărârea Guvernului
nr. 1.477/2003, dacă:
a) atestă o formare profesională începută înainte de
unificarea Germaniei;
b) dau dreptul posesorului să exercite activitățile specifice
profesiei de medic veterinar pe întregul teritoriu al Germaniei,
în aceleași condiții ca și titlurile eliberate de către autoritățile
competente din Germania, prevăzute în anexa nr. 6; și
c) sunt însoțite de un certificat emis de către autoritățile
competente din Germania, care atestă că posesorul a exercitat
efectiv și legal activitățile de medic veterinar în Germania timp
de cel puțin 3 ani consecutivi în cursul celor 5 ani care precedă
data eliberării acestui certificat.
Art. 63. — (1) Diplomele, certificatele și alte titluri de medic
veterinar eliberate de Estonia cetățenilor unui stat membru
înaintea datei de aderare la Uniunea Europeană, 1 mai 2004,
sau care atestă o formare profesională începută în acest stat
înaintea datei de aderare la Uniunea Europeană, 1 mai 2004, se
recunosc dacă sunt însoțite de un certificat care atestă faptul că
posesorul a exercitat efectiv și legal activitățile veterinare în
Estonia cel puțin 5 ani consecutivi în cursul celor 7 ani care
precedă data eliberării certificatului.
(2) Diplomele, certificatele și alte titluri de medic veterinar
eliberate de fosta Republică Cehoslovacia cetățenilor unui stat
membru înainte de 1 ianuarie 1993 ori care atestă o formare
profesională începută în acest stat înainte de 1 ianuarie 1993
se recunosc dacă autoritățile competente ale Republicii Cehe
atestă că pe teritoriul acestui stat aceste titluri produc aceleași
efecte juridice ca titlurile cehe în medicină veterinară în ceea ce

privește accesul la profesia de medic veterinar și exercițiul
acesteia.
(3) Diplomele, certificatele și alte titluri de medic veterinar
eliberate de fosta Uniune Sovietică cetățenilor unui stat membru
înainte de 20 august 1991 ori care atestă o formare profesională
începută în acest stat înainte de 20 august 1991 se recunosc
dacă autoritățile competente ale Estoniei atestă că pe teritoriul
acestui stat aceste titluri produc aceleași efecte juridice ca
titlurile estoniene în medicină veterinară în ceea ce privește
accesul la profesia de medic veterinar și exercițiul acesteia.
(4) Diplomele, certificatele și alte titluri de medic veterinar
eliberate de fosta Uniune Sovietică cetățenilor unui stat membru
înainte de 21 august 1991 ori care atestă o formare profesională
începută în acest stat înainte de 21 august 1991 se recunosc
dacă autoritățile competente ale Letoniei atestă că pe teritoriul
acestui stat aceste titluri produc aceleași efecte juridice ca
titlurile letone în medicină veterinară în ceea ce privește accesul
la profesia de medic veterinar și exercițiul acesteia.
(5) Diplomele, certificatele și alte titluri de medic veterinar
eliberate de fosta Uniune Sovietică cetățenilor unui stat membru
înainte de 11 martie 1990 ori care atestă o formare profesională
începută în acest stat înainte de 11 martie 1990 se recunosc
dacă autoritățile competente ale Lituaniei atestă că pe teritoriul
acestui stat aceste titluri produc aceleași efecte juridice ca
titlurile lituaniene în medicină veterinară în ceea ce privește
accesul la profesia de medic veterinar și exercițiul acesteia.
(6) Diplomele, certificatele și alte titluri de medic veterinar
eliberate de fosta Republică Cehoslovacia cetățenilor unui stat
membru înainte de 1 ianuarie 1993 ori care atestă o formare
profesională începută în acest stat înainte de 1 ianuarie 1993
se recunosc dacă autoritățile competente ale Slovaciei atestă
că pe teritoriul acestui stat aceste titluri produc aceleași efecte
juridice ca titlurile slovace în medicină veterinară în ceea ce
privește accesul la profesia de medic veterinar și exercițiul
acesteia.
(7) Diplomele, certificatele și alte titluri care atestă calificări
oficiale în medicină veterinară eliberate de fosta Iugoslavie
cetățenilor unui stat membru înainte de 25 iunie 1991 sau care
atestă o formare profesională începută în acest stat înainte de
25 iunie 1991 se recunosc dacă autoritățile competente ale
Sloveniei atestă că pe teritoriul acestui stat aceste titluri produc
aceleași efecte juridice ca titlurile slovene în medicină veterinară
în ceea ce privește accesul la profesia de medic veterinar și
exercițiul acesteia.
SECȚIUNEA a 3-a
Utilizarea titlului academic

Art. 64. — Medicii veterinari cetățeni ai unui stat membru
care îndeplinesc condițiile prevăzute la art. 58—61 au dreptul
să utilizeze titlul licit de formare profesională obținut în statul
membru de origine sau de proveniență, în limba acelui stat, și,
după caz, abrevierea acestui titlu. Titlul licit de formare
profesională va fi însoțit de numele și locul instituției ori ale
comisiei de examinare care a emis acest titlu.

MONITORUL OFICIAL AL ROMÂNIEI, PARTEA I, Nr. 147/1.III.2011
SECȚIUNEA a 4-a
Prevederi pentru facilitarea exercitării efective a dreptului
de stabilire și a libertății de prestare a serviciilor
cu privire la activitățile de medic veterinar

Art. 65. — (1) În vederea obținerii dreptului de exercitare a
profesiei de medic veterinar, Colegiul Medicilor Veterinari
solicită:
a) dovada naționalității solicitantului;
b) copie de pe diplome, certificate sau de pe titlul oficial de
calificare care atestă calificarea de medic veterinar și, după caz,
atestarea experienței profesionale a persoanei respective, în
situațiile prevăzute la art. 63 alin. (1)—(7);
c) documente eliberate de către autoritățile competente ale
statului membru de origine sau de proveniență privind:
caracterul moral al persoanei în cauză, absența unei situații de
faliment, absența unui caz de eroare profesională gravă sau de
infracțiune care determină suspendarea ori interzicerea
exercitării profesiei; în cazul în care astfel de documente nu sunt
eliberate de către autoritățile competente ale statului membru
de origine sau de proveniență, acestea se înlocuiesc cu o
declarație pe propria răspundere ori cu o declarație solemnă,
care îndeplinește condițiile de validitate prevăzute în statul
membru de origine sau de proveniență în care a fost eliberată;
d) un document privind sănătatea fizică sau psihică, solicitat
în statul membru de origine; în cazul în care un astfel de
document nu este solicitat în statul membru de origine, se
acceptă un certificat de sănătate eliberat de autoritatea
competentă a respectivului stat;
e) un certificat eliberat de autoritățile competente ale statului
membru de origine, care atestă că titlurile oficiale de calificare
pentru accesul la profesia de medic veterinar sunt cele
prevăzute în anexa nr. 6.
(2) Colegiul Medicilor Veterinari poate solicita cetățenilor
statelor membre care doresc să exercite profesia de medic
veterinar pe teritoriul României un certificat eliberat de băncile și
societățile de asigurare dintr-un alt stat membru privind situația
financiară sau dovada că aceștia sunt asigurați împotriva
riscurilor pecuniare care decurg din răspunderea profesională,
în cazul în care aceste documente sunt solicitate și cetățenilor
români.
(3) În cazul în care România este stat de origine sau de
proveniență, autoritățile competente române eliberează
documente prevăzute la alin. (1) lit. c) și d), în termen de două
luni.
Art. 66. — (1) Atunci când Colegiul Medicilor Veterinari are
cunoștință de fapte grave și precise care pot avea repercusiuni
asupra începerii activității profesionale sau asupra exercitării
profesiei de medic veterinar în România, comise de medici
veterinari cetățeni ai unui stat membru anterior stabilirii în
România și în afară teritoriului său, acesta informează statul
membru de origine ori de proveniență al celor în cauză.
(2) Colegiul Medicilor Veterinari comunică statului membru
gazdă informațiile solicitate cu privire la sancțiunile disciplinare
de natură profesională sau administrativă, precum și cu privire
la sancțiunile penale interesând exercițiul profesiei de medic
veterinar, aplicate medicilor veterinari pe durata exercitării
profesiei în România.
(3) Colegiul Medicilor Veterinari analizează informațiile
transmise de statul membru gazdă cu privire la faptele grave și

17

precise comise de medicii veterinari cetățeni români sau care
provin din România anterior stabilirii în statul membru gazdă și
în afară teritoriului său, fapte care pot avea repercusiuni asupra
începerii activității profesionale ori asupra exercitării profesiei de
medic veterinar în acel stat.
(4) Colegiul Medicilor Veterinari decide asupra naturii și
amplorii investigațiilor pe care le întreprinde în situațiile pentru
care a fost sesizat și comunică statului membru gazdă, în
termen de 3 luni de la primirea solicitării acestuia, consecințele
care rezultă cu privire la certificatele și documentele pe care le-a
emis în cazurile respective.
(5) Colegiul Medicilor Veterinari asigură confidențialitatea
informațiilor transmise.
Art. 67. — Documentele prevăzute la art. 65 alin. (1) lit. c) și
d) și alin. (2), precum și la art. 66 sunt valabile 3 luni de la data
eliberării acestora.
Art. 68. — (1) Cererea unui medic veterinar cetățean al unui
stat membru cu privire la accesul în România la activitățile
veterinare se soluționează de Colegiul Medicilor Veterinari, în
termen de 3 luni de la data depunerii dosarului care cuprinde
documentele prevăzute la art. 16.
(2) Colegiul Medicilor Veterinari confirmă primirea dosarului
persoanei solicitante în termen de o lună de la data înregistrării
acestuia și o informează, dacă este cazul, cu privire la lipsa
oricărui document.
(3) În situațiile prevăzute la art. 66 alin. (1) și (3), cererea de
reexaminare suspendă termenul legal de soluționare.
Art. 69. — Medicii veterinari cetățeni ai unui stat membru pot
depune jurământul necesar pentru înscrierea în Colegiul
Medicilor Veterinari în limba română ori în limba statului de
origine sau de proveniență ori într-o formulă corespunzătoare și
echivalentă de jurământ sau declarație.
Art. 70. — (1) Dispozițiile prezentului articol se aplică numai
în cazul în care prestatorul se deplasează în România în scopul
exercitării profesiei de medic veterinar în mod temporar și
ocazional; caracterul temporar și ocazional al prestării de servicii
veterinare se evaluează de la caz la caz, în special în funcție de
durata, frecvența, periodicitatea și continuitatea prestării.
(2) Fără a aduce atingere dispozițiilor legale speciale și
prezentului articol, Colegiul Medicilor Veterinari nu poate
restrânge, din motive legate de calificările profesionale,
libertatea de a presta servicii veterinare pe teritoriul României
în cazul în care prestatorul este stabilit în mod legal într-un stat
membru în scopul exercitării profesiei de medic veterinar,
denumit în continuare stat membru de stabilire.
(3) În cazul deplasării prestatorului în România, acesta
trebuie să respecte prevederile legislației în vigoare referitoare
la organizarea și exercitarea profesiei de medic veterinar,
normele cu caracter administrativ din domeniul sanitar-veterinar,
precum și prezentul statut, Codul de deontologie medicală
veterinară și Regulamentul de organizare și funcționare al
Colegiului Medicilor Veterinari.
(4) Medicii veterinari cetățeni ai unui stat membru stabiliți în
unul dintre statele membre sunt exceptați de la obligația
înscrierii în Colegiul Medicilor Veterinari atunci când solicită
accesul la activitățile de medic veterinar sau exercitarea
acestora, în vederea prestării temporare de servicii veterinare
în România.
(5) Medicii veterinari prevăzuți la alin. (4) sunt înregistrați în
registrul ținut de Colegiul Medicilor Veterinari în acest scop, pe

18

MONITORUL OFICIAL AL ROMÂNIEI, PARTEA I, Nr. 147/1.III.2011

durata prestării temporare de servicii veterinare, în vederea
aplicării prevederilor referitoare la conduita profesională.
(6) În situația în care pe durata prestării temporare de servicii
în România persoanele prevăzute la alin. (4) încalcă dispozițiile
profesionale cu caracter disciplinar sau administrativ prevăzute
de lege, Colegiul Medicilor Veterinari informează statul membru
în care cei în cauză sunt stabiliți.
(7) În cazul în care prestatorul se deplasează pentru prima
dată în România dintr-un alt stat membru pentru a presta servicii
veterinare, Colegiul Medicilor Veterinari poate solicita să fie
informat în acest sens, în prealabil, printr-o declarație scrisă care
să cuprindă informațiile privind acoperirea asigurării sau alte
mijloace de protecție personală ori colectivă privind răspunderea
profesională; declarația se reînnoiește o dată pe an în cazul în
care prestatorul intenționează să furnizeze servicii veterinare,
temporar sau ocazional, în România în cursul anului respectiv;
prestatorul poate prezenta această declarație prin orice
mijloace.
(8) Pentru prima prestare de servicii veterinare sau în cazul
unei schimbări materiale privind situația stabilită în documente,
Colegiul Medicilor Veterinari poate solicita ca declarația să fie
însoțită de următoarele documente:
a) dovada cetățeniei prestatorului;
b) documentul care să certifice că prestatorul în cauză este
stabilit legal într-un stat membru în scopul exercitării profesiei
de medic veterinar și că nu îi este interzisă exercitarea acesteia,
nici chiar temporar, la momentul eliberării acestuia;
c) dovada calificării profesionale.
(9) Colegiul Medicilor Veterinari va retrage, după caz,
temporar sau definitiv, documentul prevăzut la alin. (8) lit. b)
eliberat unui medic veterinar cetățean român ori cetățean al unui
stat membru, stabilit în România, în cazul în care acestei
persoane i se aplică sancțiunile prevăzute de lege cu
suspendarea sau ridicarea dreptului de liberă practică a
profesiei.
Art. 71. — (1) Colegiul Medicilor Veterinari poate solicita
autorităților competente din statul membru de stabilire, pentru
fiecare prestare de servicii veterinare, orice informații relevante
privind legalitatea stabilirii și buna conduită a prestatorului,
precum și privind absența unor sancțiuni disciplinare sau penale.
(2) În situația în care România este stat membru de origine,
Colegiul Medicilor Veterinari comunică autorităților competente
ale statului membru gazdă informațiile solicitate cu privire la
legalitatea stabilirii și buna conduită a prestatorului, precum și
absența unor sancțiuni disciplinare sau penale, în conformitate
cu art. 66.
(3) Autoritățile competente asigură schimbul tuturor
informațiilor necesare pentru ca plângerea unui beneficiar al
unui serviciu formulată împotriva unui prestator de servicii
veterinare să fie tratată în mod corect; beneficiarul este informat
cu privire la rezultatul plângerii.
(4) Medicii veterinari cetățeni ai unui stat membru ale căror
diplome, certificate sau alte titluri care atestă o calificare oficială
în medicină veterinară se recunosc conform prevederilor
prezentului statut exercită profesia în România cu titlul
profesional român, corespunzător calificării profesionale
însușite, utilizând, de asemenea, și abrevierea acestuia.
Art. 72. — (1) Medicii veterinari cetățeni ai unui stat membru
care sunt stabiliți și exercită profesia de medic veterinar în
România au obligația de a se informa la autoritățile competente

cu privire la legislația veterinară și cu privire la Codul de
deontologie medicală veterinară.
(2) În vederea furnizării informațiilor prevăzute la alin. (1)
oricărei persoane interesate, au fost înființate puncte de
informare la nivelul Colegiului Medicilor Veterinari și la nivelul
Autoritarii Naționale Sanitare Veterinare și pentru Siguranța
Alimentelor.
(3) Colegiul Medicilor Veterinari va facilita, atunci când este
cazul, obținerea de către persoanele interesate, în interesul
acestora și al clienților lor, a cunoștințelor lingvistice necesare
pentru exercitarea profesiei de medic veterinar pe teritoriul
României.
Art. 73. — (1) Recunoașterea în România a diplomelor,
certificatelor și a altor titluri eliberate de statele membre se
efectuează și în condițiile în care titlul oficial de calificare a fost
eliberat de către autoritățile competente din unul dintre aceste
state membre, iar formarea profesională de medic veterinar a
fost dobândită în totalitate sau parțial pe teritoriul unui alt stat
membru.
(2) În cazul existenței unor suspiciuni privind legalitatea
emiterii diplomei, identitatea titularului, statutul instituției de
învățământ superior emitente și nivelul studiilor absolvite, atunci
când o autoritate competentă a unui stat membru a eliberat un
titlu oficial de calificare, care include o formare urmată în
totalitate sau parțial într-o instituție legal situată pe teritoriul unui
alt stat membru, în cazul în care România este stat membru
gazdă, Colegiul Medicilor Veterinari are dreptul să solicite
organismului competent al statului membru de origine în care a
fost eliberat titlul oficial de calificare să verifice:
a) dacă formarea asigurată de instituția în cauză a fost
certificată în mod oficial de instituția de învățământ din statul
membru de origine în care a fost eliberat titlul oficial de calificare;
b) dacă titlul oficial de calificare eliberat este același cu cel
care ar fi fost eliberat în cazul în care ciclul de formare s-ar fi
derulat în întregime în statul membru de origine în care a fost
eliberat titlul oficial de calificare; și
c) dacă titlul oficial de calificare eliberat conferă aceleași
drepturi de acces la profesie pe teritoriul statului membru de
origine în care a fost eliberat titlul oficial de calificare.
Art. 74. — În cazul existenței unor motive întemeiate de
suspiciune privind legalitatea emiterii diplomei, identitatea
titularului, statutul instituției de învățământ superior emitente și
nivelul studiilor absolvite, Colegiul Medicilor Veterinari poate
solicita autorităților competente ale unui stat membru
confirmarea autenticității diplomelor, certificatelor și titlurilor care
atestă calificarea de medic veterinar eliberate în acel stat,
precum și, după caz, confirmarea faptului că posesorul acestora
îndeplinește condițiile minime de formare profesională
prevăzute de Directiva 2005/36/CE a Parlamentului European și
a Consiliului.
Art. 75. — Prevederile prezentului statut se aplică și
următoarelor persoane fizice posesoare ale unui titlu oficial de
calificare în medicina veterinară:
a) soțului/soției unui cetățean român, precum și
descendenților și ascendenților în linie directă aflați în
întreținerea unui cetățean român, indiferent de cetățenia
acestora;
b) persoanelor prevăzute la art. 2 alin. (1) pct. 3, 6 și 7 din
Ordonanța de urgență a Guvernului nr. 102/2005 privind libera
circulație pe teritoriul României a cetățenilor statelor membre

MONITORUL OFICIAL AL ROMÂNIEI, PARTEA I, Nr. 147/1.III.2011
ale Uniunii Europene și Spațiului Economic European, aprobată
cu modificări și completări prin Legea nr. 260/2005, cu
modificările și completările ulterioare;
c) cetățenilor statelor terțe beneficiari ai statutului de rezident
permanent în România, conform dispozițiilor legale în vigoare;
d) beneficiarilor statutului de rezident acordat de către unul
dintre statele membre, în conformitate cu prevederile Directivei
2003/109/CE a Consiliului din 25 noiembrie 2003 privind statutul
resortisanților țărilor terțe care sunt rezidenți pe termen lung,
publicată în Jurnalul Oficial al Uniunii Europene, seria L, nr. 16
din 23 ianuarie 2004.
Art. 76. — (1) Colegiul Medicilor Veterinari va aplica medicilor
veterinari cetățeni ai unui stat membru care solicită accesul la
activitățile veterinare sau exercitarea acestora pe teritoriul
României același tratament ca și medicilor veterinari cetățeni
români.
(2) Prevederile alin. (1) se aplică și activităților în domeniul
profilaxiei care, potrivit legii, implică exercițiul autorității publice,
în măsura în care aceste responsabilități sunt acordate medicilor
veterinari români care exercită activități veterinare în regim
salarial sau independent.
(3) Prevederile alin. (1) se aplică, de asemenea, activităților
în domeniul inspecției produselor alimentare animale sau de
origine animală pe care medicii veterinari români au fost
autorizați să le exercite în cadrul competențelor serviciilor
veterinare publice.
(4) Colegiul Medicilor Veterinari acordă accesul la aceste
activități condiționat de prezentarea la un interviu în care
medicul veterinar în cauză trebuie să dovedească autorității
naționale competente cunoașterea legislației românești în
materie.
Art. 77. — (1) Ministerul Educației, Cercetării, Tineretului și
Sportului notifică, spre informare, Comisiei Europene dispozițiile
legislative, regulamentare și administrative adoptate cu privire la
eliberarea diplomelor, certificatelor sau a altor titluri oficiale care
atestă calificarea în profesia de medic veterinar.
(2) Pe baza datelor furnizate de Autoritatea Națională
Sanitară Veterinară și pentru Siguranța Alimentelor și de
Colegiul Medicilor Veterinari, Ministerul Educației, Cercetării,
Tineretului și Sportului notifică Comisiei Europene orice
informație necesară privind recunoașterea diplomelor,
certificatelor sau a altor titluri oficiale care atestă calificarea în
profesia de medic veterinar.
Art. 78. — Atunci când diplomele, certificatele sau alte titluri
care atestă calificarea de medic veterinar, eliberate de un stat
membru cetățenilor acestora, nu îndeplinesc cerințele prevăzute
de prezentul statut pentru a fi recunoscute, Ministerul Educației,
Cercetării, Tineretului și Sportului și Colegiul Medicilor Veterinari
vor examina cunoștințele de specialitate și competențele
atestate de aceste diplome, certificate și titluri, precum și
experiența solicitantului, comparativ cu cerințele de calificare și
cunoștințele prevăzute de legea română.
Art. 79. — (1) Diplomele, certificatele sau alte titluri care
atestă calificarea de medic veterinar obținute în afara Uniunii
Europene, a Spațiului Economic European sau a Confederației
Elvețiene și recunoscute în unul dintre aceste state sunt
examinate de Ministerul Educației, Cercetării, Tineretului și
Sportului conform legii.
(2) În situațiile prevăzute la alin. (1) se examinează și
formarea complementară și/sau, în cooperare cu Colegiul

19

Medicilor Veterinari, experiența profesională dobândită de către
cel interesat într-un stat membru ori în afară granițelor acestuia.
Art. 80. — (1) Decizia Colegiului Medicilor Veterinari de
respingere a solicitării de recunoaștere în scop profesional a
diplomelor, certificatelor sau a altor titluri care atestă calificarea
de medic veterinar va cuprinde motivele întemeiate care au dus
la respingere.
(2) Deciziile Colegiului Medicilor Veterinari cu privire la
recunoașterea calificărilor prevăzute de prezentul statut pot fi
contestate la instanțele de contencios administrativ.
Art. 81. — Colegiul Medicilor Veterinari eliberează cetățenilor
români medici veterinari care se deplasează în statele membre
adeverințe, certificate sau orice tip de document necesar
recunoașterii profesionale în statele menționate.
Art. 82. — (1) Documentele recunoscute în Uniunea
Europeană, în Spațiul Economic European sau în Confederația
Elvețiană eliberate medicilor veterinari care au absolvit facultatea
de medicină veterinară în România și posedă diplomă de medic
veterinar sunt certificatul de conformitate (anexa nr. 7) și
certificatul european de statut profesional prezent (anexa nr. 8).
(2) Procedura privind obținerea, eliberarea și monitorizarea
certificatului de conformitate și a certificatului european de statut
profesional prezent se aprobă de către Consiliul național al
Colegiului Medicilor Veterinari.
CAPITOLUL VII
Calificarea, specializarea și promovarea profesională
Art. 83. — Medicii veterinari se pot califica, specializa sau
pot obține grade profesionale.
Art. 84. — Medicii veterinari se pot califica și specializa, prin:
a) studii postuniversitare;
b) primariat;
c) doctorat.
Art. 85. — (1) Ministerul Educației, Cercetării, Tineretului și
Sportului împreună cu Autoritatea Națională Sanitară Veterinară
și pentru Siguranța Alimentelor, în colaborare cu instituțiile de
învățământ superior din domeniu, la propunerea Colegiului
Medicilor Veterinari și a Asociației Generale a Medicilor
Veterinari din România, stabilesc profilurile profesionale de bază
și specializările medicilor veterinari.
(2) Autoritatea Națională Sanitară Veterinară și pentru
Siguranța Alimentelor împreună cu Colegiul Medicilor Veterinari
și instituțiile de învățământ superior organizează concursul și
eliberează certificate care atestă gradul profesional de medic
primar veterinar.
CAPITOLUL VIII
Dispoziții finale
Art. 86. — Prezentul statut transpune dispozițiile art. 2
alin. (1) și (2), art. 3 alin. (1) lit. d) și alin. (3), art. 4, 5, 6, art. 7
alin. (1)—(3), art. 8, art. 10 lit. b), d) și g), art. 12, 14, art. 21
alin. (1), (6) și (7), art. 23, 39, 50—54 și art. 56 pct. 5.4.2 din
anexele V și VII la Directiva 2005/36/CE a Parlamentului
European și a Consiliului.
Art. 87. — Nerespectarea prezentului statut se sancționează
conform prevederilor Legii nr. 160/1998, republicată, cu
modificările ulterioare, și reprezintă abatere disciplinară de la
Codul de deontologie medicală veterinară.
Art. 88. — Anexele nr. 1—10 fac parte integrantă din
prezentul statut.

20

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 1*)
la statut

*) Anexa nr. 1 este reprodusă în facsimil.

21

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 2
la statut

Domnule Președinte,
Subsemnatul (a) .................................................................................................................................
Locul și data nașterii ...........................................................................................................................
Cetățenia ..............................................................................................................................................
Domiciliul: localitatea .................................., str. .......................... nr. , bl. , sc. , ap. ,
județul/sectorul ......................................................
Telefon/Fax ..............................................................
Studii de specialitate: Facultatea de Medicină Veterinară ..................................................... ,
promoția ................................, Diploma nr. ................. ., data ............... , eliberată de .....................
Alte studii: ............................................................................................................................................
Gradul profesional: ..............................................................................................................................
Titluri științifice: ....................................................................................................................................
Instituția, locul de activitate: ..................................................................................................................
Funcția ...................................................................................................................................................
Adresa: localitatea ..................................... , str. ...................... nr. . , telefon/fax
..... ......
Vă rog a aproba înscrierea mea în Colegiul Medicilor Veterinari.
Declar pe propria răspundere că nu am fost condamnat(ă) pentru vreo culpă profesională sau penală
și că beneficiez de toate drepturile civile.
Am luat cunoștință de îndatoririle și competențele membrilor Colegiului Medicilor Veterinari și
principiile Codului de deontologie medicală veterinară și mă oblig să îl respect întocmai.
Data ....................

Semnătura
..

Domnului președinte al Consiliului

................................... al Colegiului Medicilor Veterinari
ANEXA Nr. 3
la statut

Data
..
Se aprobă.
Președinte,
..................................
L.S.
Domnule Președinte,
Subsemnatul(a) ...................................., născut(ă) în localitatea ............................................... ,
județul ........................................ , domiciliat(ă) în localitatea ..................................... , str. ...................
nr. , bl. , sc. , ap. , județul/sectorul ......................................... , telefon/fax ...............................
Studii: Facultatea de Medicină Veterinară ................................................ , promoția ................. ,
Diploma nr. ......................... , data ............................, eliberată de ...................................................
Alte studii:
.................................................................................................................
.
..
Gradul profesional:
.........................................................................................................
Titluri științifice:
...........................................................................................................
.
Locul de activitate, unitatea: ..................................................................................................
..
Funcția:
......................................................................................................
..
Adresa unității: localitatea ..................................... ., str. ........................................
nr.
,
telefon/fax
..
Cartea de identitate nr. , eliberată de Colegiul Medicilor Veterinari
Vă rog prin prezenta să aprobați eliberarea atestatului de liberă practică pentru următoarele activități,
în ordinea priorității:
1.
.;
2.
.;
3.
..
.. .

Data ....................

Semnătura
..

Domnului președinte al Consiliului

................................... al Colegiului Medicilor Veterinari

22

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 4
la statut

Se aprobă.
Președintele Consiliului național al Colegiului
Medicilor Veterinari
Nr. / .
L.S.
Semnătură
..

Propun a se aproba.
Președintele Consiliului județean/al municipiului
București al Colegiului Medicilor Veterinari
Nr. /
L.S.
Semnătură
.

Domnule Președinte,
Subsemnatul(a), dr. .........................................., CNP ...................................... , domiciliat(ă) în
localitatea ............................................. , str. ......................................... nr. ......., bl. , ap. ,
județul/sectorul
................................, cod poștal ......................... , telefon
.............................,
posesor/posesoare al/a atestatului de liberă practică nr. .................................... din ..........................
pentru următoarele activități autorizate ....................................................................................................
....................................................................................................................................................................,
în calitate de reprezentant al unității medicale veterinare cu sediul social în localitatea ......................... ,
str. ............................................................................... nr. , bl. , ap. , cod poștal ........................ ,
telefon ............................. , C.U.I ................................, cu forma de organizare ................................ ,
forma de exercitare a activității ......................................................................, vă rog să aprobați eliberarea
certificatului de înregistrare în Registrul unic al cabinetelor medicale veterinare cu sau fără personalitate
juridică ............................... din localitatea ......................................... , cod poștal ...............................,
str. .............................................. nr. , bl. , ap. , județul/sectorul , telefon , pentru următoarele
activități:
..............................................................................................
.
................................................................................................................................................................... .
Anexez la prezenta cerere conform prevederilor art. 35 din Statutul medicului veterinar următoarele:
a) copie de pe actul de identitate (BI sau CI);
b) copie de pe cartea de identitate eliberată de Colegiul Medicilor Veterinari;
c) copie de pe atestatul de liberă practică;
d) copie de pe actul constitutiv al societății comerciale, după caz;
e) copie de pe certificatul unic de înregistrare eliberat de registrul comerțului, pentru persoane
juridice;
f) dovada deținerii unui sediu pentru unitatea medicală veterinară, după caz (act proprietate,
închiriere, concesiune, comodat etc.);
g) documentația cu privire la amplasarea, construirea și dotarea minimă stabilită de Colegiul
Medicilor Veterinari;
h) dovada achitării taxei de eliberare a certificatului de înregistrare în Registrul unic al cabinetelor
medicale veterinare cu sau fără personalitate juridică.
Data

..

Semnătura
..
Parafă/Ștampilă
..
Domnului președinte al Colegiului Medicilor Veterinari

NOTĂ:

Se întocmește în două exemplare care se înaintează Colegiului Medicilor Veterinari, dintre care unul
se întoarce la consiliul județean/al municipiului București, pentru eliberarea certificatului de înregistrare.

*) Anexa nr. 5 este reprodusă în facsimil.

ANEXA Nr. 5*)
la statut

MONITORUL OFICIAL AL ROMÂNIEI, PARTEA I, Nr. 147/1.III.2011
23

24

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 6
la statut

Diplome, certificate și alte titluri care atestă calificări oficiale în medicina veterinară
Țara

Titlul calificării

Instituția emitentă

Belgique
België
Belgien

Diploma van direnarts
Diplôme de docteur en médecine
vétérinaire

— De universiteiten/Les universités
— De bevoegde Examencommlssle van de Vlaamse
Gemeenschap/Le Jury compétent
d’enseignement de la Communauté
française

Česká republika

— Diplom o ukonceni studia ve
studijnim programu veterinarni
lekaistvi (doctor veterinami mediciny,
MVDr.)
— Diplom o ukonceni studia ve
studijnim programu veterinarni
hygiena ekologie (doktor veterinarni
mediciny, MVDr.)

Veterinarni fakulta univerzity v České
republice

Danmark

Bevis for bestaet kandidateksamen i
veterinaervidenskab

Kongelige Veterinaerog
Landbohojskole

Deutschland

Zeugnis uber das Ergebnis des Dritten
Abscnitts der Tierarztlichen Prufung
und das Gesamtergebnis der
Tierarztlichen Prufung

Der Vorsitzende des
Prufungsausschusses fur die
Tierarztliche Prufung einer
Universitat oder Hochschule

Eesti

Diplom: taitnud veterinaarmeditsiini
oppekava

Eesti Polluma-jandusulikool

España

Título de Licenciado en Veterinaria

— Ministerio de Educación y Cultura
— El rector de una Universidad

France

Diplôme d’État de docteur vétérinaire

Ireland

— Diploma of Bachelor in/of
Veterinary Medicine (MVB)
— Diploma of Membership of the
Royal College of Veterinary Surgeons
(MRCVS)

Italia

Diploma di laurea in medicina
veterinaria

Università

Latvija

Veterinararsta diploms

Latvijas Lauksaimniecibas
Universitate

Lietuva

Aukstojo mokslo diplomas
[veterinarijos gydytojo (DVM)]

Lietuvos Veterinarijos Akademija

Luxembourg

Diplôme d’État de docteur en
médecine vétérinaire

Jury d’examen d’État

Magyarország

Állatorvos doktor oklevél — dr. med.
vet.

Szent lstván Egyetem
Állatorvos-tudományi Kar

Malta

Licenzja ta’ Kirurgu Veterinarju

Kunsill tal-Kirurgi Veterinarji

Nederland

Getuigschrift van met goed gevolg
afgelegd diergeneeskundig/veeartsenijkundig examen

Österreich

— Diplom-Tierarzt
— Magister medicinae veterinariae

Certificatul care însoțește calificarea

Universitat

Diploma di abilitazione all’esercizio
della medicina veterinaria

— Doktor der Veterinarmedizin
— Doctor medicinae veterinariae
— Fachtierarzt

MONITORUL OFICIAL AL ROMÂNIEI, PARTEA I, Nr. 147/1.III.2011
Țara

Titlul calificării

Instituția emitentă

Polska

Dyplom lekarza weterynarii

Carta de cursa de licenciatura em
medicina veterinária

Universidade

Slovenija

Diploma, s katero se podeljuje
strokovni naslovădoktor veterinarske
medicine/doktorica veterinarske
medicine”

Univerza

Slovensko

Vysokoskolsky diplom o udeleni
akademickeho titulu ădoktor
veterinarskej mediciny” (ăMVDr.”)

Univerzita veterinarskeho lekarstva

Suomi/Finland

Elainlaaketieteen lisensiaatin
tutkinto/Veterinarmedicine
licentiatexamen

Helsingin yliopisto/Helsingfors
universitet

Sverige

Veterinarexamen

Sveriges Lantbruksuniversitet

United Kingdom

1. Bachelor of Veterinary Science
(BVSc)
2. Bachelor of Veterinary Science
(BVSc)
3. Bachelor of Veterinary Medicine
(BvetMB)
4. Bachelor of Veterinary Medicine
and Surgery (BVM&S)
5. Bachelor of Veterinary Medicine
and Surgery (BVM&S)
6. Bachelor of Veterinary Medicine
(BvetMed)

1. University of Bristol

Suisse

Diplôme fédéral de vétérinaire
Eidgenossisches Tierarztdiplom
Diploma federale di veterinario

Département fédéral de l’intérieur
Eidgenossisches
Departement des Innern
Dipartimento federale dell’ interno

Island

Diplomele, certificatele și alte titluri
eliberate într-un alt stat, la care se
referă Statutul medicului veterinar,
prevăzute în prezenta anexă, însoțite
de un certificat de stagiu eliberat de
autoritățile competente

Liechtenstein

Diplomele, certificatele și alte titluri
eliberate într-un alt stat, la care se
referă Statutul medicului veterinar,
prevăzute în prezenta anexă, însoțite
de un certificat de stagiu eliberat de
autoritățile competente

Norge

Vitnemal for fullfort grad
candidata/candidatus medicinae
veterinariae, short form: cand. med.
veto.

Certificatul care însoțește calificarea

1. Szkola Glowna Gospodarstwa
Wiejskiego w Warszawi
2. Akademia Rolnicza we Wroclawiu
3. Akademia Rolnicza w Lublinie
4. Uniwersytet Warminsko-Mazurski
w Olsztynie

Portugal

25

2. University of Liverpool
3. University of Cambridge
4. University of Edinburgh
5. University of Glasgow
6. University of London

Spricevalo o opravljenem drzavnem
izpitu s podrocja veterinarstva

26

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 7
la statut

— model —

C E R T I F I C AT D E C O N F O R M I TAT E

Se atestă
Că diploma acordată dnei/dlui (nume) (prenume), (naționalitate), sex (F, M), născut/ă în (localitatea, județul, statul), număr
pașaport (nr. ), adresa (str. nr., bl., sc., ap., localitatea, sectorul/județul), eliberată de către (Universitatea), (Facultatea), cu (seria),
(nr. ), la data (zz/ll/aaaa), cu nr. ......................................., este în conformitate cu art. 1 și 4 și cu anexa la Directiva 78/1.027/CEE
privind coordonarea dispozițiilor legale, regulamentare și administrative pentru exercitarea activităților de medic veterinar, cu
modificările și completările ulterioare, și cu dispozițiile art. 38 și ale anexei V.4 5.4.1 la Directiva 2005/36/CE privind recunoașterea
calificărilor profesionale.
Se eliberează prezentul certificat de conformitate, în vederea recunoașterii diplomei în scopuri profesionale.
București
Data .................
Președintele Colegiului Medicilor Veterinari,
..........................................................
ANEXA Nr. 8
la statut

— model —
Certificatul european cu referire la statutul profesional prezent
1. Nume
(Așa cum apare în B.I./C.I. sau în pașaport)
2. Naționalitatea
(naționalitatea aplicantului, inclusiv situația dublei naționalități și detalii referitoare la orice modificare
a statutului naționalității)
3. Numărul cărții de identitate eliberate de Colegiul Medicilor Veterinari
4. Sexul
5. Data nașterii
(ziua, luna, anul)
6. Data și descrierea calificării primare profesionale
(data, denumirea calificării, numele instituției care a acordat calificarea)
7. Adresa oficială
(adresa de domiciliu sau reședință a aplicantului)
8. Statutul profesional curent
Dreptul de practică deținut:
— permanent/temporar (pentru cetățeni membri ai Uniunii Europene)
Există restricții curente de a practica
DA/NU
Dacă DA, detalii privind natura restricției
avertisment
mustrare
mustrare severă
suspendarea dreptului de a exercita medicina veterinară pe o perioadă care nu poate depăși un
an de la data emiterii hotărârii — precizați perioada exactă!
radierea din evidența Colegiului Medicilor Veterinari cu interzicerea definitivă de a exercita
medicina veterinară pe teritoriul României
NOTĂ!

La pct. 8 bifați căsuța aferentă și motivați sancțiunea aplicată, dacă este cazul!

27

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 9
la statut

Anexa nr. .........../.....................
la Certificatul de înregistrare nr. .............../..............
Cabinetul Medical Veterinar Individual Dr. ...........................................................................,
reprezentat de dr. ..................................................................,
are
punct de lucru (loc de exercitare) în localitatea ............................................ str. ............... nr. .............,
bl. ..........., ap. .........., județul/sectorul ............................., codul poștal ....................., telefon ....................,
e-mail ................... .
Activități autorizate: ............................................................................................................................
............................................................................................................................................................
.......................................................................................................................................................... .
Președinte,
dr. ................
L.S.
Semnătura

Secretar,
dr. ................
Semnătura

ANEXA Nr. 10
la statut

Cerere de înregistrare a punctului de lucru pentru PFA
(cabinete medicale veterinare individuale)
Se aprobă.
Președintele Consiliului național al Colegiului
Medicilor Veterinari
Nr. ............./...............
L.S.
Semnătura ..............

Propun a se aproba.
Președintele Consiliului județean/al municipiului
București al Colegiului Medicilor Veterinari
Nr. .............../...............
L.S.
Semnătura .........................

Domnule Președinte,
Subsemnatul(a), dr. ............................................, titular al Cabinetului Medical Veterinar Individual
Dr. ........................................., cu sediul în localitatea .........., str. ..................... nr. ........., bl. ......., ap. ......,
județul/sectorul ..................................., codul poștal ......................., telefon ....................., e-mail ............,
înregistrat în Registrul unic al cabinetelor medicale veterinare cu sau fără personalitate juridică sub
nr............. /..............., vă solicit înregistrarea în Registrul unic al cabinetelor medicale veterinare cu sau fără
personalitate juridică a punctului de lucru (loc de exercitare a profesiei) din localitatea ..........................,
str. .........................................., nr. ....., bl. .........., ap. ........., județul/sectorul ........................................,
codul poștal ........................., telefon ........................ .
Anexez la prezenta cerere următoarele documente:
a) certificatul de înregistrare în Registrul unic al cabinetelor medicale veterinare cu sau fără
personalitate juridică (copie);
b) dovada deținerii unui spațiu pentru punctul de lucru (copie);
c) cartea de identitate a medicului veterinar (copie);
d) raport de autoevaluare (original);
e) dovada achitării taxei de eliberare a documentului.
Data ...........

Semnătura ...................
Parafă/Ștampilă ..................
Domnului președinte al Colegiului Medicilor Veterinari

NOTĂ:

Se întocmește în două exemplare care se înaintează Colegiului Medicilor Veterinari, dintre care unul
se întoarce la consiliul județean/al municipiului București, pentru eliberarea anexei la certificatul de
înregistrare.

28

MONITORUL OFICIAL AL ROMÂNIEI, PARTEA I, Nr. 147/1.III.2011
ANEXA Nr. 3

CODUL DE DEONTOLOGIE MEDICALĂ VETERINARĂ

CAPITOLUL I
Dispoziții generale
Art. 1. — (1) Codul de deontologie medicală veterinară este
elaborat în temeiul Legii nr. 160/1998 pentru organizarea și
exercitarea profesiunii de medic veterinar, republicată, cu
modificările ulterioare.
(2) Codul de deontologie medicală veterinară se va respecta
obligatoriu de către toți medicii veterinari înscriși în Colegiul
Medicilor Veterinari, care își exercită profesia pe teritoriul
României ca medici veterinari în servicii publice, medici
veterinari de liberă practică și medici veterinari salariați ai
diferitelor instituții, inclusiv de învățământ și cercetare, societăți
comerciale, asociații și altele cu titlu privat.
Art. 2. — Codul de deontologie medicală veterinară
reglementează conduita unitară a membrilor Colegiului Medicilor
Veterinari, consimțită și acceptată ca obligatorie.
Art. 3. — Medicii veterinari sunt datori să își îndeplinească
toate obligațiile ce le revin, conform legilor și reglementărilor din
România.
Art. 4. — Este interzisă denigrarea profesiei de medic
veterinar.
Art. 5. — Medicii veterinari trebuie să se preocupe continuu
a-și desăvârși pregătirea profesională.
Art. 6. — Medicii veterinari trebuie să aibă o ținută morală
demnă în viața profesională și socială.
CAPITOLUL II
Îndatoriri profesionale
Art. 7. — (1) Medicii veterinari trebuie să dea dovadă, în
exercitarea profesiei, de demnitate, onestitate, probitate,
competență și devotament profesional.
(2) În acest sens, medicii veterinari au următoarele îndatoriri:
a) să nu practice activități incompatibile cu demnitatea de
medic veterinar, cum ar fi:
— obținerea de bunuri fără prestarea unei munci echivalente;
— obținerea de câștiguri ilicite;
— exercitarea unor acte de intervenționism sau trafic de
influență;
b) să manifeste corectitudine în redactarea ordonanțelor
medicale și a tuturor actelor sanitar-veterinare; sunt interzise
emiterea și transmiterea de documente (certificate, rețete etc.)
în alb, purtând semnătura și parafa medicului veterinar, fără a fi
completate cu textul respectiv;
c) să evidențieze zilnic activitatea profesională desfășurată și
să nu întocmească documente neconforme cu realitatea;
d) să nu elibereze medicamente de uz veterinar pentru uzul
uman;
e) să respecte normele privind igiena mediului și protecția
animalelor;
f) să elibereze medicamente de uz veterinar numai pe bază
de rețetă eliberată de un medic veterinar autorizat în condițiile
legii.
Art. 8. — Medicii veterinari trebuie să apere sănătatea
publică prin activitatea profesională desfășurată.
Art. 9. — În activitatea lor, medicii veterinari trebuie să
respecte normele legale de protecția muncii.
Art. 10. — (1) Este interzisă uzurparea de titluri sau utilizarea
de titluri false.
(2) Este interzis ca medicul veterinar să gireze cu titlul său și
să ofere protecție persoanelor care nu au calificarea necesară
pentru practica medicală veterinară.
Art. 11. — (1) Medicul veterinar de liberă practică își poate
afișa numele, cu menționarea profesiei, eventual a specializării,

la intrarea în clădirea în care funcționează clinica sau cabinetul
său. Tăblița cu numele, profesia și specializarea nu poate depăși
dimensiunea de 40 x 60 cm (2.400 cm2) și nu poate purta texte
cu caracter de reclamă. Poate fi afișată și tăblița cu orarul de
funcționare, dar nici aceasta nu poate conține texte cu caracter
de reclamă; dimensiunea și execuția acesteia din urmă nu pot
fi provocatoare și nu pot depăși în dimensiuni dublul tăbliței cu
numele și profesia.
(2) Dacă locuința medicului veterinar se află la distanță de
sediul profesional, el poate să expună la domiciliul său o tăbliță
care să precizeze calitatea sa de medic veterinar, specializarea și
gradul științific, ale cărei dimensiuni să nu depășească 10 x 20 cm.
și care poate conține și alte informații referitoare la activitatea sa de
liberă practică.
(3) Activitatea de liberă practică poate fi desfășurată la sediu
și în teritoriu.
Art. 12. — (1) Medicii veterinari sunt datori să respecte
principiile privind reclama profesională; este interzisă reclama
nejustificată sau cu atribuiri de pretinse titluri ori calități științifice.
Articolele, lecturile, filmele, emisiunile de radio sau de
televiziune, precum și convorbirile care implică mijloace de
informare în masă destinate publicului larg trebuie să aibă
caracter educativ, să servească interesul general al profesiei și
să nu constituie un mod de a face reclamă în interes personal.
(2) Medicul veterinar, atât în exercitarea profesiei, cât și în
viața socială, poate folosi denumirea profesiei, specializarea sau
gradul său științific, dar fără a avea caracter de reclamă. În
exercitarea profesiei, medicul veterinar trebuie să folosească
numai acele specializări sau grade științifice care au legătură cu
activitatea pe care o exercită.
(3) Exprimarea unei păreri — verbal sau în scris — trebuie să
fie bazată pe observații personale sau pe documente autentice
corecte ca formă și conținut, netendențioase, expuse clar și
concis.
(4) Medicul veterinar poate acorda declarații presei scrise,
radioului și televiziunii în calitatea sa de cetățean, exceptând
cazul bolilor declarabile, care cad sub incidența secretului
profesional. Declarația sa nu poate cuprinde manifestări
extremiste, expresii compromițătoare, opinii nefundamentate
științific, care să ducă la dezinformarea publicului. El trebuie să
aibă în vedere toate consecințele posibile ale declarațiilor sale.
Art. 13. — (1) Medicii veterinari sunt datori să păstreze
secretul profesional, indiferent de domeniul în care își
desfășoară activitatea. Ei sunt exonerați de această obligație în
cazul audierii ca martori.
(2) În caz de vânzare, cumpărare sau schimb al unui animal
tratat de medicul veterinar, acesta nu poate să ofere garanție,
atrăgând atenția asupra acestui lucru celui care vinde animalul.
Cazul trebuie consemnat în evidența medicului veterinar.
(3) Dacă într-un caz de vânzare-cumpărare cumpărătorul
solicită consultație pentru stabilirea garanției, aceasta poate fi
efectuată numai cu acceptul vânzătorului. Acest accept trebuie
consemnat în scris, sub forma unui act privat de bază.
(4) În acest caz rezultatul consultației privește ambele părți.
(5) În cazul în care atât vânzătorul, cât și cumpărătorul
aparțin clientelei lui, medicul veterinar poate decide dacă acordă
sau nu consultanță pentru vânzarea, cumpărarea, schimbul sau
evaluarea animalului.
(6) Dacă actul de vânzare-cumpărare a avut loc, iar
cumpărătorul solicită o consultație privind un viciu de garanție
sau o suspiciune a acestuia, medicul veterinar, înainte de
acordarea consultației, trebuie să se convingă dacă solicitantul

MONITORUL OFICIAL AL ROMÂNIEI, PARTEA I, Nr. 147/1.III.2011
este proprietarul animalului. Locul și ora consultului, în acest
caz, trebuie aduse obligatoriu și la cunoștința celeilalte părți.
(7) Evidențele medicului veterinar conțin informații care
trebuie păstrate cu grijă, pentru a nu periclita păstrarea
secretului profesional. În cazuri de vânzare-cumpărare de
animale, în evidențele tehnice se înscriu numai datele strict
necesare.
(8) Dacă medicul veterinar face referire la asemenea cazuri
în cadrul unor conferințe, articole de specialitate, eventual
publicații de altă natură, referirea se poate face numai cu
respectarea drepturilor personale.
Art. 14 — Medicul veterinar chemat în fața unei instanțe a
Colegiului Medicilor Veterinari este obligat, în conformitate cu
reglementările în vigoare, să se prezinte în fața acesteia, cu
excepția unor situații deosebite, și să răspundă cu sinceritate la
toate întrebările care îi vor fi puse.
Art. 15. — Este interzisă practicarea unor activități publice
sau politice în măsură să aducă prejudicii profesiei, direct sau
indirect, precum și a celor care sunt în contradicție cu Legea
nr. 160/1998, republicată, cu modificările ulterioare, și cu
prezentul cod.
CAPITOLUL III
Drepturi și îndatoriri față de colegi și colaboratori
Art. 16. — Păstrarea relațiilor de confraternitate, bazate pe
principii etice și legale, cu acordarea reciprocă de sprijin moral
sau, după caz, de ajutor material, este un drept fundamental al
medicilor veterinari.
Art. 17. — (1) Este interzisă criticarea publică directă sau
indirectă a unui confrate.
(2) Sunt interzise cu desăvârșire insulta, calomnia sau orice
alt comportament de natură să prejudicieze onoarea, prestigiul
sau dreptul la intimitate.
(3) Orice diferend sau stare conflictuală între colegi se va
soluționa numai pe cale amiabilă între părți sau în fața unei
instanțe a Colegiului Medicilor Veterinari.
(4) Medicul veterinar trebuie să adopte față de orice coleg
un comportament prin care să își asigure respectul și încrederea
acestuia în activitatea sa. Medicul veterinar nu poate critica în
prezența unei terțe persoane pregătirea, constatările, metodele
curative, talentul chirurgical sau comportamentul altui coleg.
(5) Fiecare medic veterinar are datoria să ia apărarea
colegilor față de criticile nefondate ale diferitelor persoane și să
le respingă.
(6) Dacă un medic veterinar constată o greșeală evidentă în
activitatea altui medic veterinar, trebuie să îl atenționeze cu tact,
iar, la nevoie, să îl informeze pe superiorul acestuia sau Colegiul
Medicilor Veterinari.
Art. 18. — (1) Medicii veterinari își pot acorda sprijin reciproc
în stabilirea unui diagnostic.
(2) Medicul veterinar are dreptul să fie înlocuit temporar
numai de către alt medic veterinar înscris în Colegiul Medicilor
Veterinari, în condițiile unei convenții scrise și acceptate mutual.
De îndată ce titularul își reia activitatea, înlocuitorul se va retrage
și îl va informa pe cel înlocuit despre activitatea depusă.
(3) Este de datoria medicului veterinar să ofere toate
informațiile necesare colegului care îl înlocuiește sau care
asigură serviciul de gardă. El trebuie să ofere acestor colegi
informații despre tratamentele în curs, diagnosticele puse,
rezultatele terapiei, iar în cazul epizootiilor, despre starea
investigațiilor. Medicul veterinar înlocuitor și cel care asigură
serviciul de gardă au aceleași obligații când cedează serviciile.
(4) Medicul veterinar trebuie să își programeze în așa fel
lucrările cu termen sau acțiunile oficiale, încât să fie executate
de el. Acestea pot fi lăsate în sarcina colegului înlocuitor numai
în cazuri bine motivate, iar acțiunile oficiale, doar cu acordul

29

autorităților sanitar-veterinare și numai dacă cel care îl
înlocuiește și le poate asuma.
(5) Medicul veterinar înlocuit și cel înlocuitor au drepturi și
obligații identice; cu toate acestea, acțiunile în masă pot fi
organizate numai cu acordul celui înlocuit. Medicul veterinar
înlocuitor trebuie să spună proprietarilor de animale, fără
echivoc, că el funcționează ca înlocuitor, iar după perioada de
înlocuire să accepte numai solicitările care nu pot fi considerate
drept ăracolare de clientelă”.
Art. 19. — În cazul unui consult, relațiile dintre medicii
veterinari trebuie să fie cooperante și dintre cele mai cordiale;
medicul veterinar consultant nu trebuie să se considere superior
celui curant.
Art. 20. — (1) Clientela nu are caracter de teritorialitate și nici
de exclusivitate.
(2) Deturnarea sau încercarea de deturnare a clientelei este
interzisă, precum și orice act de concurență neloială.
(3) Medicul veterinar curant, precum și clientul au dreptul să
solicite consultația altui medic veterinar.
(4) Este indicat ca medicul veterinar consultant să aibă
acordul medicului veterinar curant, cu care va colabora
începând de la anamneza detaliată și până la prescrierea
tratamentului de urmat, care se stabilește de către cei 2 medici
după discutarea discretă a cazului.
(5) Alegerea medicului veterinar pentru consultație sau
consultanță este dreptul persoanei fizice sau juridice care o
solicită.
(6) Medicul veterinar nu trebuie să recurgă la recrutarea
incorectă a clientelei prin folosirea de agenți sau printr-o
activitate promoțională incorectă.
(7) Medicul veterinar nu poate oferi unei terțe persoane
niciun fel de onorariu pentru că l-ar fi recomandat cuiva.
(8) Activitatea promoțională nu trebuie să aducă atingere
drepturilor personale ale altora sau să ducă la concurență
neloială între medicii veterinari.
(9) Medicul veterinar are dreptul ca în termen de 60 de zile
de la înregistrarea sa să își publice în mediile de informare:
sediul, adresa, numărul de telefon, orarul de consultație,
specialitatea. În cazul în care intervin modificări, anunțul poate
fi repetat după alte 60 de zile.
(10) Se consideră reclamă incorectă dacă medicul veterinar
comunică prin mass-media, în țară sau peste hotare, informații
false despre persoana sau activitatea sa. Nu se consideră
reclamă incorectă dacă despre medicul veterinar apar studii,
interviuri, reportaje, anunțuri. Periodicitatea și conținutul
acestora nu trebuie să lezeze bunul-simț. Medicul veterinar nu
trebuie să creeze impresia că are rezultate superioare colegilor
săi ori că lucrează cu tarife mai mici.
(11) Medicul veterinar trebuie să se abțină să creeze
neîncredere în rândul deținătorilor de animale față de alți colegi
în lipsă sau față de colegul pe care îl înlocuiește, fapt ce ar putea
avea drept rezultat lărgirea propriei clientele.
Art. 21. — Medicul veterinar este obligat să răspundă, în
limitele competenței sale, la orice solicitare de consultație sau
consultanță. El are dreptul să obțină toate informațiile despre
cazul în speță, de natură să îi faciliteze consultația sau
consultanța.
Art. 22. — Medicul veterinar poate refuza să își ofere
serviciile în cazul:
a) neachitării taxelor aferente de către solicitant;
b) când i se refuză furnizarea informațiilor necesare, inclusiv
a celor privind intervenții anterioare practicate de alt confrate
sau de către o persoană care nu are competența profesională
corespunzătoare;
c) unor atitudini disprețuitoare, injurioase sau agresive ale
solicitantului sau ale unei (unor) persoane care îl însoțesc pe
acesta.

30

MONITORUL OFICIAL AL ROMÂNIEI, PARTEA I, Nr. 147/1.III.2011

Art. 23. — (1) Tratamentul prescris va fi aplicat de medicul
veterinar curant, misiunea medicului veterinar consultant
încetând din acel moment. În cazul în care medicul veterinar
curant nu este de acord cu tratamentul prescris de medicul
veterinar consultant, el poate refuza să îl aplice, solicitând în
acest caz o nouă consultație. Dacă ea este refuzată de
proprietar, medicul veterinar curant își poate declina
responsabilitatea.
(2) Pentru a preveni orice situație litigioasă derivând din cele
de mai sus, este necesar ca proprietarul să fie informat despre
diagnostic, prognostic, tratament, inclusiv despre prețul
aproximativ al acestuia, făcând astfel clientul responsabil de
decizia luată.
Art. 24. — (1) Tarifele vor fi stabilite de fiecare medic
veterinar în funcție de competențele pe care i le atribuie titlurile
profesionale recunoscute oficial.
(2) Pentru asistența medicală veterinară prestată medicul
veterinar are dreptul la rambursarea cheltuielilor și încasarea
tarifelor pentru manoperă.
(3) Medicul veterinar este obligat să afișeze la dispensarul
său tarifele aplicate. Odată cu solicitarea unei prestații,
deținătorul de animale trebuie să accepte tariful.
(4) Medicul veterinar, după efectuarea intervenției, face
calculul onorariului (tariful plus cheltuielile ocazionale) pe care îl
încasează, exceptând cazul în care a convenit altfel cu
proprietarul. Plata onorariului este obligatorie din partea
proprietarului sau a împuternicitului acestuia.
(5) În cazul prestațiilor asupra efectivelor mari din ferme,
onorariul trebuie să fie în raport cu prestațiile prevăzute în
contractul încheiat în prealabil. Deținătorul de animale va
suporta toate cheltuielile ocazionate de consultul animalelor.
(6) Onorariul se plătește pentru tratarea animalului bolnav și
pentru consultanța de specialitate acordată.
(7) Medicul veterinar poate renunța la onorariu sau la tariful
de lucru:
a) dacă tratează animalul unei rude până la gradul al III-lea
inclusiv sau al unui alt medic veterinar;
b) dacă proprietarul a suferit o pagubă prea mare în raport cu
costul intervenției;
c) dacă a tratat animalele unei organizații de caritate;
d) dacă a tratat câini ghizi pentru nevăzători sau animale
accidentate a căror viață era în pericol iminent.
Art. 25. — Prestațiile oferite de către medicul veterinar vor fi
corespunzătoare nivelului actual al științelor medicale
veterinare.
Art. 26. — Medicul veterinar va lua apărarea confratelui
acuzat de o greșeală necomisă, cunoscând că medicul veterinar
nu poate fi făcut răspunzător de rezultate, ci numai de mijloacele
folosite și de modul de lucru.
Art. 27. — Medicul veterinar va manifesta o atitudine de
respect mutual intercolegial, îndatorire care îl obligă să nu
provoace unui coleg daune de orice natură.
Art. 28. — Medicul veterinar va cultiva în rândul
colaboratorilor cinstea, încrederea, respectul, corectitudinea,
atitudinea de loialitate și se va abține să dea informații care ar
putea dăuna unui coleg.
Art. 29. — Considerația pentru predecesorii care și-au adus
contribuția la dezvoltarea profesiei, precum și față de confrații
cu realizări deosebite, cu conduită ireproșabilă și activitate
neobosită în slujba profesiei reprezintă o îndatorire a fiecărui
medic veterinar.
Art. 30. — (1) Medicul veterinar de liberă practică are dreptul
să angajeze alți medici veterinari și personal auxiliar.
(2) El va veghea ca aceștia să nu execute acțiuni de natură
să îl implice în practica ilicită care se pedepsește prin lege.

Art. 31. — Medicul veterinar trebuie să își ordoneze în așa fel
activitatea, încât să nu știrbească prestigiul corpului medical
veterinar.
Art. 32. — (1) Fiecare membru al Colegiului Medicilor
Veterinari trebuie să acorde celorlalți membri, precum și celor
aleși în funcții de conducere respectul cuvenit și să pretindă
același lucru față de persoana și munca sa.
(2) Eventualele observații și critici fondate trebuie făcute
cunoscute organelor competente ale Colegiului Medicilor
Veterinari, într-un cadru demn și în limitele unor norme
comportamentale unanim acceptate.
CAPITOLUL IV
Drepturi și îndatoriri față de proprietarii de animale
Art. 33. — (1) În relația cu clienții, medicul veterinar trebuie
să dea dovadă de competență, tact, seriozitate și înțelegere față
de natura afectivă a relației acestora cu pacienții.
(2) În acest sens medicul veterinar va informa clientul despre
starea pacientului, tratamentul indicat și costul estimativ al
acestuia; va evita aplicarea unor tratamente inutile; se va
rezuma la numărul de consultații strict necesare.
Art. 34. — Pe parcursul tratamentului sau al actului
chirurgical, medicul veterinar este obligat să atragă atenția
deținătorului animalului despre costul intervențiilor. În cazurile
în care rezultatele intervențiilor nu pot fi garantate, deținătorii de
animale trebuie să fie preveniți asupra posibilelor consecințe. În
cazul în care, chiar prevenit asupra posibilelor riscuri și
consecințe, deținătorul animalului insistă pentru intervenție, o
eventuală daună nu poate fi pusă în sarcina medicului veterinar,
dacă intervenția a fost corectă. Atât faptul că medicul veterinar
a prevenit deținătorul asupra riscului, cât și insistența acestuia
pentru intervenție trebuie consemnate în scris.
Art. 35. — Conduita medicului veterinar în acordarea
asistenței medicale veterinare presupune:
a) ca investigația medicală veterinară să țină cont de toate
datele anamnestice și de semnele de boală;
b) ca pacientul să beneficieze, în condițiile date, de un
tratament adecvat;
c) ca să instituie cu cea mai mare grijă acele măsuri care
sunt necesare pentru prevenirea și evitarea răspândirii bolii,
salvarea vieții pacientului, vindecarea și restabilirea capacității
de producție;
d) că poate recurge la un consult colectiv, atât în cazurile
prevăzute de normele tehnice, cât și din propria inițiativă;
e) că, pe parcursul activității, medicul veterinar este
răspunzător de metoda de investigație, medicația și mijloacele
terapeutice;
f) că medicul veterinar poate prescrie și folosi numai
medicamente cunoscute și înregistrate în țară, iar în caz de
folosire experimentală a unui medicament, este obligat să
solicite în scris acordul deținătorului de animale.
Art. 36. — (1) Un consult colectiv poate fi propus de medicul
veterinar sau poate fi solicitat de proprietar.
(2) Medicul veterinar curant are obligația să informeze în
amănunt și la obiect colegii despre obiectul consultului.
(3) Activitatea medicilor veterinari chemați la consult nu
înseamnă diminuarea încrederii în medicul veterinar curant și
nici diminuarea autorității sale profesionale.
Art. 37. — Medicul veterinar are obligația de a stabili calitatea
celui care se prezintă cu animalul — dacă este proprietar,
deținător sau dacă are drept de uzufruct în cazuri de castrare
sau în alte intervenții care provoacă modificări ireversibile în
organism, intervenția făcându-se cu acordul scris al deținătorului.
Art. 38. — Medicul veterinar este obligat să facă cunoscut
programul său de lucru, din care să rezulte când și unde poate
fi găsit, unde și când i se pot lăsa mesaje. În caz de absență,
trebuie să facă publică durata absenței, numele celui care îl
înlocuiește, adresa și telefonul acestuia.

MONITORUL OFICIAL AL ROMÂNIEI, PARTEA I, Nr. 147/1.III.2011
Art. 39. — Medicul veterinar este obligat ca pe lângă
atribuțiile oficiale și alte sarcini să ia în considerare caracterul de
prim ajutor, urgența și gravitatea cazurilor anunțate. După
anunțare și luarea la cunoștință, ordinea de urgență este stabilită
de către medicul veterinar. În cazul anunțării simultane a mai
multor cazuri urgente, medicul veterinar trebuie să procedeze
rațional, cerând ajutorul unui coleg și să acorde sfaturi de prim
ajutor deținătorilor de animale.
Art. 40. — (1) Orice situație care pune în pericol iminent viața
animalului necesită prim ajutor.
(2) Acordarea de prim ajutor nu poate fi refuzată. Cazul de
prim ajutor beneficiază de prioritate.
Art. 41. — Medicul veterinar trebuie să aprecieze dacă sunt
întrunite condițiile indispensabile pentru intervenție și tratament,
dacă sunt asigurate condițiile de microclimat și dacă cel chemat
să colaboreze este apt, sănătos. Dacă aceste elemente nu sunt
întrunite, el trebuie să refuze intervenția.
Art. 42. — Medicul veterinar trebuie să își conducă
evidențele tehnice și financiar-contabile în conformitate cu
prevederile legale.
Art. 43. — Medicul veterinar este obligat ca după fiecare
consultație să îl pună în temă pe deținătorul de animale în
legătură cu caracterul bolii — dacă boala este transmisibilă sau
nu, dacă membrii familiei se pot îmbolnăvi sau nu —, cu
prognosticul, costurile probabile ale tratamentului și posibilitățile
de valorificare în caz de tăiere de necesitate.
Art. 44. — Medicul veterinar trebuie să îl îndrume pe
proprietar asupra măsurilor ce trebuie aplicate pentru limitarea
pagubei deja produse sau pentru prevenirea alteia. Dacă
deținătorul de animale nu se conformează și, prin activitatea sa,
lezează regulile sanitar-veterinare privind apărarea sănătății
animalelor și sănătății publice, el este avertizat de medicul
veterinar, care anunță autoritățile competente.
Art. 45. — Acordarea asistenței medicale trebuie refuzată:
a) dacă aceasta contravine legii;
b) în caz de solicitare a eutanasiei, dacă dreptul de
proprietate asupra animalului nu este lămurit pe deplin;
c) dacă intervenția atrage modificări ireversibile, iar dreptul
de proprietate nu este pe deplin lămurit, de exemplu castrări,
vasectomie la animale de prăsilă;
d) dacă se solicită intervenții menite să mascheze defecte
congenitale, în condițiile în care fondul genetic ar rămâne
neschimbat;
e) în cazurile de vânzare-cumpărare pentru ascunderea
anumitor vicii ale animalului;
f) dacă intervenția solicitată depășește capacitățile medicului
veterinar sau dacă acesta nu dispune de condițiile de dotare
adecvate, exceptând cazurile de prim ajutor. În asemenea cazuri
medicul veterinar este obligat să atragă atenția proprietarului că
el a îndepărtat pericolul iminent de moarte și că tratamentul
trebuie continuat la un alt medic veterinar care dispune de
condiții de dotare corespunzătoare.
Art. 46. — Acordarea asistenței medicale poate fi refuzată:
a) dacă proprietarul nu respectă indicațiile medicului
veterinar, deși a fost avertizat asupra comportamentului
animalului;
b) dacă animalul a fost tratat și de un alt medic veterinar, dar
medicul veterinar ulterior solicitat nu a obținut informațiile
indispensabile privind tratamentele anterioare;
c) dacă rezultatul scontat este mai mic decât riscul;
d) dacă proprietarul nu poate asigura condițiile impuse de
intervenție;
e) dacă medicul veterinar este solicitat de o persoană de reacredință; refuzul nu este valabil în cazuri de prim ajutor,
suspiciune de boală infectocontagioasă sau zoonoze; chiar și
în cazul unei asemenea persoane medicul veterinar poate
acorda asistență, dând toate indicațiile în prezența unor martori
credibili;

31

f) dacă proprietarul îl discreditează, îl insultă sau chiar devine
violent;
g) dacă medicul veterinar se află în incapacitatea obiectivă
de a putea interveni.
Art. 47. — (1) Animalele suferinde au dreptul la un tratament
corespunzător. Medicul veterinar are obligația să le trateze cu
blândețe, căutând să evite producerea unor suferințe inutile.
(2) În cazul unor intervenții dureroase pentru pacienți,
medicul veterinar va practica, după caz, analgezia sau anestezia
locală ori generală.
Art. 48. — Medicul veterinar, în activitatea sa oficială, de
asistență curentă, în scop de diagnostic sau experimental, are
obligația să respecte regulile de protecție a animalelor și să
impună respectarea acestora și de către alții.
Art. 49. — Medicul veterinar nu va efectua experimente pe
animale decât în condițiile legii și cu asentimentul clientului, pe
care îl va informa despre natura experimentului, și numai dacă
experimentul nu îi provoacă pacientului suferințe.
Art. 50. — (1) Medicul veterinar se va abține să practice
eutanasia, cu excepția cazurilor când aceasta pune capăt
suferințelor unui pacient irecuperabil. Eutanasia se va efectua
prin metode aprobate de Colegiul Medicilor Veterinari, care în
mod cert nu implică suferințe suplimentare pacientului.
(2) La cererea proprietarului, medicul veterinar poate ucide
animalul, dacă dreptul de proprietate este pe deplin lămurit sau
în cazul în care uciderea este impusă de lege. În asemenea
cazuri se aleg soluții care să nu cauzeze dureri inutile animalului
și să nu provoace resentimente din partea celor prezenți.
(3) Procedura se execută fără asistență publică.
Art. 51. — În cursul prinderii, contenționării și al
tratamentului, medicul veterinar trebuie să aleagă soluții care nu
cauzează dureri sau suferințe inutile.
CAPITOLUL V
Alte îndatoriri ale medicilor veterinari
Art. 52. — În relațiile cu autoritățile de stat:
a) medicii veterinari trebuie să respecte legile și să se
conformeze dispozițiilor și normelor legale care privesc
activitatea pe care o desfășoară;
b) medicii veterinari din serviciile publice trebuie să își
îndeplinească întocmai atribuțiile ce le revin, corespunzător
funcției.
Art. 53. — Medicul veterinar nu poate abuza de situația pe
care i-o conferă o însărcinare oficială, calitate pe care nimeni
nu o poate folosi pentru obținerea de avantaje sociale și
economice necuvenite.
Art. 54. — Medicul veterinar de liberă practică având și
atribuții oficiale trebuie să evite atât incompatibilitatea, cât și
confuzia între cele două domenii. Un medic veterinar din
serviciul public care desfășoară și o activitate de liberă practică,
datorită incompatibilității, nu poate controla un alt medic
veterinar în domeniul de liberă practică. El nu poate crea
impresia că ar avea acest drept datorită pregătirii sale
profesionale sau atribuțiilor de funcționar public.
Art. 55. — Medicul veterinar, dacă execută atribuții oficiale,
trebuie să adopte un comportament corect față de superiorii și
subalternii săi, față de alte autorități și de reprezentanții
acestora. Trebuie să respecte și să pretindă același lucru pentru
persoana sa.
Art. 56. — Dacă medicul veterinar, după părerea sa, se simte
lezat în demnitatea sa profesională sau umană de superiorii săi
ori de alte autorități, legat de activitatea sa cu atribuții oficiale
sau de alte activități în domeniul medical veterinar, trebuie să
se adreseze Colegiului Medicilor Veterinari.
Art. 57. — Față de persoanele aparținând altor profesii:
a) medicul veterinar nu va permite niciunei alte persoane din
afara profesiei să practice acțiuni medicale veterinare. Aici se

32

MONITORUL OFICIAL AL ROMÂNIEI, PARTEA I, Nr. 147/1.III.2011

includ și auxiliarii, care pot efectua unele acțiuni medicale
veterinare simple, dar numai în prezența sau cu aprobarea
medicului veterinar;
b) relațiile medicului veterinar cu reprezentanții altor profesii
cu care vine în contact în practicarea medicinei veterinare vor fi
de colaborare.
Art. 58. — Medicii veterinari membri ai Colegiului Medicilor
Veterinari desemnați ca experți tehnici și experți ai societăților de
asigurări au obligația să respecte prevederile prezentului cod.
Art. 59. — În cazul încetării temporare sau definitive a
exercitării profesiei, medicul veterinar de liberă practică va
informa în scris consiliul județean, respectiv Consiliul
municipiului București al Colegiului Medicilor Veterinari.
Art. 60. — Medicii veterinari de liberă practică își vor
desfășura activitatea în limita domeniilor înscrise în atestatul de
liberă practică.
Art. 61. — Medicii veterinari membri ai Colegiului Medicilor
Veterinari pot desfășura activități sanitar-veterinare de liberă
practică numai dacă dețin atestat de liberă practică.
CAPITOLUL VI
Dispoziții finale
Art. 62. — Interesele particulare ale medicilor veterinari nu
pot leza interesele generale ale corpului medical veterinar.
Art. 63. — (1) Exercitarea ilicită a oricărei activități specifice
profesiei de medic veterinar de către orice persoană care nu are
calitatea de membru al Colegiului Medicilor Veterinari constituie
infracțiune și se sancționează potrivit legii.

Cristina-Gabriela F. Popescu

(2) Sesizarea organelor competente se face de către biroul
executiv al consiliilor județene și al Consiliului municipiului
București și se aduce la cunoștința Biroului executiv al
Consiliului național al Colegiului Medicilor Veterinari.
Art. 64. — (1) Medicul veterinar este obligat să informeze
președintele Colegiului Medicilor Veterinari în cazul în care
împotriva sa a fost dată o hotărâre judecătorească definitivă și
irevocabilă care are legătură cu exercitarea profesiei.
(2) Orice membru al Colegiului Medicilor Veterinari are
obligația să participe la adunările generale sau la alte întruniri
ale acestuia și să își achite în mod regulat cotizația.
(3) Medicul veterinar trebuie să își facă cunoscute opiniile
privind activitatea sanitar-veterinară și structura organizatorică a
exercitării profesiei prin intermediul Colegiului Medicilor
Veterinari.
Art. 65. — Medicul veterinar de liberă practică trebuie să
posede echipamente, mijloace, instalații și spații
corespunzătoare pentru organizarea și funcționarea cabinetelor,
clinicilor, altor servicii, conform normelor stabilite, întreținute
corespunzător în vederea desfășurării actului medical.
Art. 66. — Nerespectarea principiilor de deontologie
medicală veterinară, precum și abaterile de la îndatoririle ce
revin medicilor veterinari se sancționează de către comisiile
județene, comisia municipiului București și Comisia superioară
de deontologie și litigii ale Colegiului Medicilor Veterinari, potrivit
prevederilor Regulamentului de organizare și funcționare al
Colegiului Medicilor Veterinari.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 147/1.III.2011 conține 32 de pagini.

Prețul: 6,40 lei

&JUYDGY|521087]
ISSN 1453—4495

