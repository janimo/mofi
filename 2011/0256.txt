Anul 179 (XXIII) — Nr. 256

PARTEA I

LEGI, DECRETE, HOTĂRÂRI ȘI ALTE ACTE

Marți, 12 aprilie 2011

SUMAR

Nr.

Pagina
LEGI ȘI DECRETE

50.

— Lege pentru ratificarea Protocolului adițional,
semnat la București la 27 septembrie 2010, la Acordul
privind promovarea și protejarea reciprocă a
investițiilor dintre Guvernul României și Guvernul
Republicii Orientale a Uruguayului, semnat la
Montevideo la 23 noiembrie 1990 ..............................

Protocol adițional la Acordul privind promovarea și protejarea
reciprocă a investițiilor dintre Guvernul României și
Guvernul Republicii Orientale a Uruguayului, semnat
la Montevideo la 23 noiembrie 1990 ..........................
428.

— Decret privind promulgarea Legii pentru ratificarea
Protocolului adițional, semnat la București la
27 septembrie 2010, la Acordul privind promovarea și
protejarea reciprocă a investițiilor dintre Guvernul
României și Guvernul Republicii Orientale a
Uruguayului, semnat la Montevideo la 23 noiembrie
1990 ..........................................................................

Decizia nr. 314 din 3 martie 2011 referitoare la excepția de
neconstituționalitate a dispozițiilor art. 41 alin. (1) din
Ordonanța Guvernului nr. 43/1997 privind regimul
drumurilor, precum și ale art. 5 lit. c) din Hotărârea
Guvernului nr. 1.373/2008 privind reglementarea
furnizării și transportului rutier de bunuri divizibile pe
drumurile publice din România ..................................

2–3

3

4–6

6–7

— Hotărâre pentru aprobarea Acordului dintre
Guvernul României și Guvernul Republicii Guatemala
cu privire la cooperarea economică, științifică și
tehnică, semnat la Ciudad de Guatemala la
21 ianuarie 2010 ........................................................

8

8–9

350. — Hotărâre pentru aprobarea indicatorilor tehnicoeconomici ai obiectivului de investiții ăSupraetajare și
mansardare aripa est Tribunalul Cluj” ........................

10–11

359. — Hotărâre privind desființarea și reorganizarea unor
unități sanitare publice cu paturi din județul Arad ......

2

HOTĂRÂRI ALE GUVERNULUI ROMÂNIEI
275.

Pagina

Acord între Guvernul României și Guvernul Republicii
Guatemala cu privire la cooperarea economică,
științifică și tehnică ....................................................

DECIZII ALE CURȚII CONSTITUȚIONALE
Decizia nr. 304 din 1 martie 2011 referitoare la excepția de
neconstituționalitate a prevederilor art. 5 alin. (1) teza
întâi din titlul XIII ăAccelerarea judecăților în materia
restituirii proprietăților funciare” al Legii nr. 247/2005
privind reforma în domeniile proprietății și justiției,
precum și unele măsuri adiacente..............................

Nr.

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.150/2.205. — Ordin al ministrului dezvoltării regionale și
turismului și al ministrului culturii și patrimoniului
național privind aprobarea Ghidului operațional pentru
realizarea obiectivului finalizarea lucrărilor de
construcție și dotarea așezămintelor culturale din
mediul rural și mic urban din cadrul Programului
prioritar național pentru construirea de sedii pentru
așezăminte culturale în localitățile unde nu există
asemenea instituții, precum și pentru reabilitarea,
modernizarea, dotarea și finalizarea lucrărilor de
construcție a așezămintelor culturale de drept public
din mediul rural și mic urban ......................................

12–21

1.151/2.206. — Ordin al ministrului dezvoltării regionale și
turismului și al ministrului culturii și patrimoniului
național privind aprobarea Ghidului operațional pentru
realizarea obiectivului reabilitarea, modernizarea
infrastructurii culturale și dotarea așezămintelor
culturale din mediul mic urban din cadrul Programului
prioritar național pentru construirea de sedii pentru
așezăminte culturale în localitățile unde nu există
asemenea instituții, precum și pentru reabilitarea,
modernizarea, dotarea și finalizarea lucrărilor de
construcție a așezămintelor culturale de drept public
din mediul rural și mic urban ......................................

22–32

2

MONITORUL OFICIAL AL ROMÂNIEI, PARTEA I, Nr. 256/12.IV.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Protocolului adițional, semnat la București la 27 septembrie 2010,
la Acordul privind promovarea și protejarea reciprocă a investițiilor dintre Guvernul României
și Guvernul Republicii Orientale a Uruguayului, semnat la Montevideo la 23 noiembrie 1990
Parlamentul României adoptă prezenta lege.
Articol unic. — Se ratifică Protocolul adițional, semnat la
București la 27 septembrie 2010, la Acordul privind promovarea și
protejarea reciprocă a investițiilor dintre Guvernul României și

Guvernul Republicii Orientale a Uruguayului, semnat la Montevideo
la 23 noiembrie 1990, ratificat prin Legea nr. 38/1991, publicată în
Monitorul Oficial al României, Partea I, nr. 125 din 6 iunie 1991.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 aprilie 2011.
Nr. 50.
PROTOCOL ADIȚIONAL

la Acordul privind promovarea și protejarea reciprocă a investițiilor dintre Guvernul României
și Guvernul Republicii Orientale a Uruguayului, semnat la Montevideo la 23 noiembrie 1990
Reprezentanții Guvernului României și ai Guvernului Republicii Orientale a Uruguayului,
discutând intențiile României de a amenda Acordul privind promovarea și protejarea reciprocă a investițiilor dintre Guvernul
României și Guvernul Republicii Orientale a Uruguayului, semnat la Montevideo la 23 noiembrie 1990 (denumit în continuare
Acordul), în vederea respectării obligațiilor care îi revin în calitate de stat membru al Uniunii Europene,
recunoscând faptul că România, conform art. 351 din Tratatul privind funcționarea Uniunii Europene și art. 6.10 din Tratatul
privind aderarea la Uniunea Europeană, trebuie să întreprindă toate demersurile necesare pentru a elimina incompatibilitățile dintre
dreptul Uniunii Europene și toate acordurile internaționale încheiate, inclusiv Acordul,
hotărând, prin urmare, că este necesar ca anumite amendamente să fie aduse Acordului pentru a se evita astfel de
incompatibilități,
au convenit să încheie următorul protocol adițional:
ARTICOLUL I

Paragraful 3 al articolului 3 va fi redactat după cum urmează:
ă3. Prevederile prezentului acord referitoare la tratamentul
națiunii celei mai favorizate nu se vor aplica avantajelor prezente
sau viitoare acordate de oricare parte contractantă în virtutea
apartenenței la ori asocierii cu o uniune vamală, economică sau
monetară, o piață comună ori zonă de comerț liber, investitorilor
și investițiilor statelor membre ale unei astfel de uniuni, piețe
comune sau zone de comerț liber ori ai unui stat terț.”
ARTICOLUL II

La articolul 5 se adaugă următoarele paragrafe:
ă3. Dispozițiile prezentului acord nu vor fi interpretate ca
împiedicând o parte contractantă să adopte sau să mențină
măsuri care să restrângă transferurile:
a) în cazul în care partea contractantă întâmpină dificultăți
serioase ale balanței de plăți sau riscuri în acest sens;
b) în cazul în care partea contractantă consideră necesar
pentru motive politice grave sau din motive de urgență.

Aceste restricții vor fi echitabile, nu vor fi arbitrare sau în mod
nejustificat discriminatorii, vor fi adoptate cu bună-credință, vor
avea o durată limitată și nu vor depăși ceea ce este necesar ca
să remedieze situația care le-a generat.
4. Dispozițiile prezentului acord nu se vor interpreta ca
aducând atingere adoptării măsurilor de aplicare generală,
nediscriminatorii și nearbitrare, luate de orice entitate publică în
aplicarea politicilor monetare și de credit sau a politicilor privind
rata de schimb.
5. Referirile din prezentul acord la măsuri luate de o parte
contractantă includ și măsuri aplicabile în conformitate cu
dreptul Uniunii Europene pe teritoriul acelei părți contractante
ca urmare a calității sale de membru al Uniunii Europene.
Referirile la «dificultăți serioase ale balanței de plăți sau riscuri
în acest sens» includ și dificultăți serioase ale balanței de plăți
sau riscuri în acest sens ale uniunii economice și monetare al
cărei membru este această parte contractantă.
6. Determinarea conformității unei măsuri luate de o parte
contractantă cu prezentul acord se va face exclusiv potrivit
procedurilor de soluționare a diferendelor prevăzute de acesta.”

MONITORUL OFICIAL AL ROMÂNIEI, PARTEA I, Nr. 256/12.IV.2011
ARTICOLUL III

La articolul 12 se adaugă următorul paragraf:
ă4. Fără a aduce atingere dispozițiilor paragrafului 2 al
art. 12, Acordul va fi amendat, dacă este necesar, prin
consimțământul părților contractante, în vederea asigurării
conformității prevederilor sale cu obligațiile părților contractante
rezultând din calitatea de stat membru al unei uniuni regionale.
Dacă un asemenea acord nu poate fi obținut, fiecare parte
contractantă va avea dreptul de a denunța prezentul acord.

3

Acesta va ieși din vigoare la 3 luni după primirea notificării de
denunțare.”
ARTICOLUL IV

Prezentul protocol adițional va face parte integrantă din
Acord, va intra în vigoare la data primirii ultimei notificări prin
care părțile contractante își vor comunica reciproc îndeplinirea
procedurilor interne necesare pentru intrarea acestuia în vigoare
și va rămâne în vigoare atâta timp cât Acordul rămâne în
vigoare.

Semnat la București la 27 septembrie 2010, în două exemplare originale, fiecare în limbile română și spaniolă, ambele
texte fiind egal autentice.
Pentru Guvernul Republicii Orientale a Uruguayului,
Roberto Conde Carreras,
viceministru al relațiilor externe

Pentru Guvernul României,
Doru Costea,
secretar de stat

PREȘEDINTELE ROMÂNIEI

DECRET
privind promulgarea Legii pentru ratificarea Protocolului
adițional, semnat la București la 27 septembrie 2010,
la Acordul privind promovarea și protejarea reciprocă
a investițiilor dintre Guvernul României și Guvernul
Republicii Orientale a Uruguayului, semnat la Montevideo
la 23 noiembrie 1990
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Protocolului adițional,
semnat la București la 27 septembrie 2010, la Acordul privind promovarea și
protejarea reciprocă a investițiilor dintre Guvernul României și Guvernul Republicii
Orientale a Uruguayului, semnat la Montevideo la 23 noiembrie 1990, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 aprilie 2011.
Nr. 428.

4

MONITORUL OFICIAL AL ROMÂNIEI, PARTEA I, Nr. 256/12.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 304
din 1 martie 2011

referitoare la excepția de neconstituționalitate a prevederilor art. 5 alin. (1) teza întâi din titlul XIII
ăAccelerarea judecăților în materia restituirii proprietăților funciare” al Legii nr. 247/2005
privind reforma în domeniile proprietății și justiției, precum și unele măsuri adiacente
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 5 alin. (1) teza întâi din titlul XIII ăAccelerarea
judecăților în materia restituirii proprietăților funciare” al Legii
nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Fundația
Obștea Sătească Bălcești-Perești din satul Bengești-Ciocadia,
județul Gorj, și de către Obștea Pociovaliștea din satul
Pociovaliștea, județul Gorj, în dosarele nr. 1.053/198/2009 și
nr. 1.055/198/2009 ale Tribunalului Vâlcea — Secția civilă.
Dezbaterile au avut loc în ședința publică din 8 februarie
2011, fiind consemnate în încheierea de ședință de la acea dată,
când Curtea a dispus amânarea pronunțării pentru datele de
15 februarie, 24 februarie, respectiv 1 martie 2011.
C U R T E A,

având în vedere actele și lucrările dosarelor, constată
următoarele:
Prin încheierile nr. 33/R și nr. 34/R din 24 iunie 2010,
pronunțate în dosarele nr. 1.053/198/2009 și nr. 1.055/198/2009,
Tribunalul Vâlcea — Secția civilă a sesizat Curtea
Constituțională cu excepția de neconstituționalitate a
prevederilor art. 5 alin. (1) din titlul XIII ăAccelerarea
judecăților în materia restituirii proprietăților funciare” al
Legii nr. 247/2005 privind reforma în domeniile proprietății
și justiției, precum și unele măsuri adiacente, excepție
ridicată de Fundația Obștea Sătească Bălcești-Perești din satul
Bengești-Ciocadia, județul Gorj, și de către Obștea
Pociovaliștea din satul Pociovaliștea, județul Gorj, în cauze
având ca obiect fond funciar.
În motivarea excepției de neconstituționalitate autorii
acesteia susțin că ăpunerea în executare a unei hotărâri
judecătorești de primă instanță, pronunțată în materie funciară,
prin punerea în posesie și emiterea titlului de proprietate,
transferându-se corelativ și atributele dreptului de proprietate,
fără nicio restricție în exercitarea acestora, consacră o
incertitudine în care se găsesc părțile și înfrâng dezideratul de
restabilire a drepturilor încălcate prin reinstaurarea legalității
care trebuie să guverneze toate raporturile juridice într-un stat
de drept”. În susținerea excepției, aceștia invocă jurisprudența
instanței de contencios constituțional, referitoare la exercitarea

și protecția dreptului de proprietate al statului și al altor persoane
fizice sau juridice.
Tribunalul Vâlcea — Secția civilă și-a exprimat opinia în
sensul că excepția de neconstituționalitate este neîntemeiată,
apreciind că prin suprimarea căii de atac a apelului nu se aduce
atingere dispozițiilor constituționale sau reglementărilor
internaționale invocate de autorii excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, notele scrise depuse la
dosar, concluziile procurorului, prevederile legale criticate,
raportate la dispozițiile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 alin. (1) din titlul XIII ăAccelerarea judecăților în
materia restituirii proprietăților funciare” al Legii nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 653 din 22 iulie 2005, cu modificările și
completările ulterioare.
Din examinarea notelor scrise ale autorilor excepției, Curtea
constată că aceștia critică numai teza întâi a acestui articol,
astfel încât obiectul excepției de neconstituționalitate asupra
căruia Curtea urmează a se pronunța îl constituie prevederile
art. 5 alin. (1) teza întâi din titlul XIII ăAccelerarea judecăților în
materia restituirii proprietăților funciare” al Legii nr. 247/2005,
potrivit cărora:
ăHotărârile pronunțate de instanțele judecătorești în
procesele funciare în primă instanță sunt supuse numai
recursului. [...]”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 21 alin. (3)
care consacră dreptul la un proces echitabil, art. 44 alin. (1) și
(2) și art. 136 alin. (2) referitoare la ocrotirea și garantarea
dreptului de proprietate, precum și dispozițiilor art. 6 paragraful 1
din Convenția pentru apărarea drepturilor omului și a libertăților
fundamentale, privind dreptul la un proces echitabil, art. 1 din
Primul Protocol adițional la Convenție, referitoare la protecția
proprietății, art. 10 din Declarația Universală a Drepturilor
Omului și art. 14 paragraful 1 din Pactul internațional cu privire
la drepturile civile și politice.

MONITORUL OFICIAL AL ROMÂNIEI, PARTEA I, Nr. 256/12.IV.2011
I. Examinând excepția de neconstituționalitate, Curtea
constată că o primă problemă care se impune a fi analizată este
aceea privind admisibilitatea excepției de neconstituționalitate,
sub aspectul legalității sesizării.
Astfel, Curtea reține că, ulterior sesizării sale de către
Tribunalul Vâlcea — Secția civilă, preliminar ședinței publice din
data de 8 februarie 2011, părțile Nicolae Șerbănescu, Rodica
Deaconeasa și Veronica Apostoloiu au depus la dosar înscrisuri
prin care solicită respingerea excepției de neconstituționalitate,
ca rămasă fără obiect. În acest sens, au învederat instanței de
contencios constituțional faptul că împotriva încheierilor de
sesizare nr. 33/R, respectiv nr. 34/R din data de 24 iunie 2010,
pronunțate de Tribunalul Vâlcea — Secția civilă, au formulat
recurs în termenul legal.
Curtea de Apel Pitești — Secția civilă, pentru cauze privind
conflicte de muncă și asigurări sociale și pentru cauze cu minori
și de familie, prin Decizia civilă nr. 1.488/R din 6 octombrie 2010,
a admis recursul declarat de părțile mai sus menționate și a
modificat încheierile Tribunalului Vâlcea — Secția civilă, în
sensul că respinge cererea de înaintare a excepției către Curtea
Constituțională și trimite cauzele pentru continuarea judecății.
Această instanță a apreciat că recursul formulat de părțile
Nicolae Șerbănescu, Rodica Deaconeasa și Veronica
Apostoloiu este fondat, raportat la motivul de recurs prevăzut de
art. 304 pct. 9 din Codul de procedură civilă, respectiv aplicarea
greșită a legii de către Tribunalul Vâlcea — Secția civilă.
Totodată instanța a arătat că, în numeroase rânduri, Curtea
s-a mai pronunțat asupra reglementării criticate, statuând că
aceasta este constituțională și, dat fiind faptul că nu au intervenit
aspecte noi, care să determine schimbarea jurisprudenței Curții
Constituționale, invocarea excepției de neconstituționalitate a
prevederilor art. 5 alin. (1) din titlul XIII al Legii nr. 247/2005 este
în contradicție cu prevederile art. 29 alin. (1)—(3) din Legea
nr. 47/1992 privind organizarea și funcționarea Curții
Constituționale. Mai mult decât atât, Curtea de Apel Pitești —
Secția civilă, pentru cauze privind conflicte de muncă și asigurări
sociale și pentru cauze cu minori și de familie a apreciat că nu
este îndeplinită nici condiția potrivit căreia prevederea legală
supusă controlului de constituționalitate trebuie să aibă legătură
cu cauza.
Față de această situație, Curtea reține că, potrivit art. 29 alin. (1)
din Legea nr. 47/1992, republicată, ăCurtea Constituțională
decide asupra excepțiilor ridicate în fața instanțelor judecătorești
sau de arbitraj comercial privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare, care are legătură cu soluționarea cauzei
în orice fază a litigiului și oricare ar fi obiectul acestuia”, iar,
potrivit alin. (5) al aceluiași articol, ăDacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale. Încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile”.
Prin aceste dispoziții legale se atribuie instanței în fața
căreia a fost ridicată o excepție de neconstituționalitate o
competență specială, limitată la verificarea îndeplinirii condițiilor
de admisibilitate stabilite în alin. (1), (2) și (3) ale art. 29 din
Legea nr. 47/1992, republicată, respectiv dacă legea sau
ordonanța a cărei neconstituționalitate se cere a fi constatată
este în vigoare, dacă aceasta are legătură cu soluționarea
cauzei și dacă nu s-a constatat anterior neconstituționalitatea
sa. Dispozițiile legale menționate au caracter special și derogă
în mod evident de la regulile generale instituite de Codul de
procedură civilă și de Codul de procedură penală cu privire la
competența materială de soluționare a recursului.
Cu privire la pretinsa nelegalitate a sesizării Curții
Constituționale, prin Decizia Înaltei Curți de Casație și Justiție

5

nr. 36 din 11 decembrie 2006, pronunțată cu prilejul examinării
recursului în interesul legii declarat de procurorul general al
Parchetului de pe lângă Înalta Curte de Casație și Justiție, cu
privire la posibilitatea legală de a fi supuse căii de atac a
recursului încheierile instanțelor de recurs de respingere, ca
inadmisibile, a cererilor de sesizare a Curții Constituționale cu
soluționarea excepțiilor de neconstituționalitate, s-a statuat că
ăÎncheierile instanțelor de recurs de respingere, ca inadmisibile,
a cererilor de sesizare a Curții Constituționale, cu soluționarea
unei excepții de neconstituționalitate, sunt supuse căii de atac a
recursului”.
Ca atare, per a contrario, având în vedere prevederile art. 29
alin. (5) din Legea nr. 47/1992 privind organizarea și
funcționarea Curții Constituționale, coroborate cu Decizia nr. 36
din 11 decembrie 2006 a Înaltei Curți de Casație și Justiție,
Curtea constată că împotriva încheierilor prin care se admite
cererea de sesizare a instanței de contencios constituțional cu
soluționarea excepției de neconstituționalitate nu se poate
formula nicio cale de atac, întrucât astfel s-ar aduce atingere
voinței legiuitorului, care a atribuit caracter de ordine publică
examinării de către Curtea Constituțională a excepțiilor de
neconstituționalitate ridicate în fața oricărei instanțe
judecătorești sau de arbitraj comercial.
Așa fiind, Curtea apreciază că a fost legal sesizată de
Tribunalul Vâlcea — Secția civilă cu soluționarea excepției de
neconstituționalitate a prevederilor art. 5 alin. (1) teza întâi din
titlul XIII ăAccelerarea judecăților în materia restituirii
proprietăților funciare” al Legii nr. 247/2005.
II. Analizând excepția de neconstituționalitate a prevederilor
art. 5 alin. (1) din titlul XIII ăAccelerarea judecăților în materia
restituirii proprietăților funciare” al Legii nr. 247/2005 privind
reforma în domeniile proprietății și justiției, precum și unele
măsuri adiacente, sub aspectul conformității acestora cu Legea
fundamentală, Curtea constată că reglementarea criticată a mai
făcut obiect al controlului de constituționalitate, în acest sens
fiind Decizia nr. 463/2009, publicată în Monitorul Oficial al
României, Partea I, nr. 448 din 30 iunie 2009, și Decizia
nr. 21/2009, publicată în Monitorul Oficial al României, Partea I,
nr. 45 din 27 ianuarie 2009.
Astfel, prin aceste decizii, Curtea a reținut că prevederile de
lege criticate sunt norme de procedură, potrivit cărora hotărârile
pronunțate de instanțele judecătorești în procesele funciare în
primă instanță sunt supuse numai recursului.
În acest context, Curtea a constatat că Legea fundamentală
nu cuprinde dispoziții referitoare la obligativitatea existenței
tuturor căilor de atac, ci statuează principial în art. 129 că,
ăîmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii”, iar
art. 126 alin. (2) din Constituție prevede că procedura de
judecată și competența instanțelor judecătorești sunt stabilite
numai prin lege.
De altfel, Curtea a statuat în mod constant în jurisprudența sa
că accesul liber la justiție nu înseamnă accesul, în toate cazurile,
la toate structurile judecătorești și la toate căile de atac. Așa
fiind, Curtea a apreciat că nu poate fi reținută încălcarea
dispozițiilor art. 6 din Convenția pentru apărarea drepturilor
omului și a libertăților fundamentale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.
Cât privește invocarea dispozițiilor art. 44 și 136 din
Constituție, precum și a celorlalte reglementări internaționale,
Curtea constată că acestea nu au incidență în cauză.

6

MONITORUL OFICIAL AL ROMÂNIEI, PARTEA I, Nr. 256/12.IV.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 5 alin. (1) teza întâi din titlul XIII
ăAccelerarea judecăților în materia restituirii proprietăților funciare” al Legii nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată de Fundația Obștea Sătească Bălcești-Perești din satul BengeștiCiocadia, județul Gorj, și de către Obștea Pociovaliștea din satul Pociovaliștea, județul Gorj, în dosarele nr. 1.053/198/2009
și nr. 1.055/198/2009 ale Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 1 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 314
din 3 martie 2011

referitoare la excepția de neconstituționalitate a dispozițiilor art. 41 alin. (1) din Ordonanța
Guvernului nr. 43/1997 privind regimul drumurilor, precum și ale art. 5 lit. c) din Hotărârea
Guvernului nr. 1.373/2008 privind reglementarea furnizării și transportului rutier de bunuri divizibile
pe drumurile publice din România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor ăart. 41 alin. (1) din Ordonanța Guvernului
nr. 43/1997, completată cu Hotărârea Guvernului nr. 1.373/2008
privind art. 5 lit. c) din această hotărâre”, excepție ridicată de
Societatea Comercială ăIonanitrans” — S.R.L. din Țicleni în
Dosarul nr. 10.960/225/2009 al Tribunalului Mehedinți — Secția
comercială și de contencios administrativ și care formează
obiectul Dosarului nr. 1.985 D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 1.986 D/2010, având ca obiect aceeași excepție de
neconstituționalitate, invocată de același autor în Dosarul
nr. 9.443/225/2009 al aceleiași instanțe.
La apelul nominal lipsesc părțile, față de care procedura de
citare este legal îndeplinită.
Prim-magistratul-asistent referă că autorul excepției a depus
în cele două dosare copii ale unui raport de expertiză încuviințat
într-o cauză similară de către Judecătoria Motru.
Curtea, având în vedere obiectul excepțiilor de
neconstituționalitate ridicate în dosarele nr. 1.985 D/2010 și

nr. 1.986 D/2010, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.986 D/2010
la Dosarul nr. 1.985 D/2010, care a fost primul înregistrat.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că, pe de o parte, obiectul acesteia îl constituie o
hotărâre a Guvernului, care nu face parte din sfera actelor
normative supuse controlului de constituționalitate exercitat de
Curte, iar, pe de altă parte, criticile referitoare la Ordonanța
Guvernului nr. 43/1997 vizează probleme de aplicare a acesteia.
C U R T E A,

având în vedere actele și lucrările dosarelor, reține următoarele:
Prin încheierile din 1 iunie 2010, pronunțate în dosarele
nr. 10.960/225/2009 și nr. 9.443/225/2009, Tribunalul
Mehedinți — Secția comercială și de contencios
administrativ a sesizat Curtea Constituțională cu excepția
de neconstituționalitate a dispozițiilor ăart. 41 alin. (1) din
Ordonanța Guvernului nr. 43/1997, completată cu Hotărârea
Guvernului nr. 1.373/2008 privind art. 5 lit. c) din această
hotărâre”, excepție ridicată de Societatea Comercială
ăIonanitrans” — S.R.L. din Țicleni.
În motivarea excepției de neconstituționalitate, similară
în dosarele conexate, se susține, în esență, că dispoziția din
Hotărârea Guvernului nr. 1.373/2008 criticată este ănetemeinică
și nelegală”, deoarece nu se poate aplica de către transportatori.
Astfel, în opinia autorului excepției, legiuitorul a omis să prevadă

MONITORUL OFICIAL AL ROMÂNIEI, PARTEA I, Nr. 256/12.IV.2011
pentru ce materiale pot fi respectate condițiile prevăzute de
art. 5 lit. c) din hotărârea menționată. Se arată în acest sens că
ămaterialul vrac poate fi încărcat în saci, containere, buncăre,
care pot fi repartizate ca greutate pe axe și în același timp pot fi
asigurate. Materialul vrac încărcat direct în bascule, chiar dacă
legiuitorul l-ar obliga pe furnizor să cântărească autovehiculele
pe axe, acestea în timpul deplasării își pot modifica greutatea pe
axe, deoarece ele urcă și coboară pante, frânează, iar materialul
vrac nu poate fi asigurat să nu se miște în aceste bascule”. În
final, se mai arată de către autorul excepției că a respectat
permanent condițiile impuse de lit. b) din anexa nr. 2 la
Ordonanța Guvernului nr. 43/1997, iar pentru situația expusă se
solicită ăsă se lămurească legalitatea acestor prevederi și modul
cum pot fi respectate de către utilizatori”.
Tribunalul Mehedinți — Secția comercială și de
contencios administrativ apreciază că excepția invocată este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 41
alin. (1) din Ordonanța Guvernului nr. 43/1997 privind regimul
drumurilor, republicată în Monitorul Oficial al României,
Partea I, nr. 237 din 29 iunie 1998, cu modificările și
completările ulterioare, potrivit cărora ă(1) Este interzisă
efectuarea transportului cu vehicule rutiere, înmatriculate sau
înregistrate în România sau în alte state, pe drumurile publice cu
depășirea masei totale maxime admise, maselor maxime
admise pe axe și/sau dimensiunilor maxime admise prevăzute

7

în anexele nr. 2 și 3.”, precum și ale art. 5 lit. c) din Hotărârea
Guvernului nr. 1.373/2008 privind reglementarea furnizării și
transportului rutier de bunuri divizibile pe drumurile publice din
România, publicată în Monitorul Oficial al României, Partea I,
nr. 749 din 6 noiembrie 2008, cu modificările și completările
ulterioare, potrivit cărora ăObligațiile utilizatorului sunt
următoarele: [...] c) să transbordeze încărcătura, pe propria
cheltuială, parțial sau total, în unul sau mai multe vehicule, astfel
încât să fie respectate masele pe axe maxime admise,
prevăzute de legislația în vigoare, sau masele înscrise în
autorizația specială de transport, după caz, în situația în care se
constată de către personalul de control prevăzut la art. 8 alin. (4)
circulația vehiculelor cu depășirea maselor maxime pe axe ce
pot fi autorizate”.
Se susține că prevederile de lege criticate încalcă dispozițiile
Legii nr. 24/2000 privind normele de tehnică legislativă pentru
elaborarea actelor normative, precum și dispozițiile
constituționale cuprinse în art. 1 — Statul român și art. 108 —
Actele Guvernului.
Examinând excepția de neconstituționalitate astfel cum a fost
formulată, se constată următoarele:
I. Potrivit art. 29 alin. (1) din Legea nr. 47/1992, Curtea
Constituțională
decide
asupra
excepțiilor
privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare. Prin urmare, nu
pot face obiectul controlului de constituționalitate prevederile
unei hotărâri a Guvernului. Ca urmare, excepția de
neconstituționalitate a dispozițiilor art. 5 lit. c) din Hotărârea
Guvernului nr. 1.373/2008 privind reglementarea furnizării și
transportului rutier de bunuri divizibile pe drumurile publice din
România este inadmisibilă.
II. În ceea ce privește art. 41 alin. (1) din Ordonanța
Guvernului nr. 43/1997 privind regimul drumurilor, autorul
excepției critică, în realitate, modul de aplicare a prevederilor de
lege atacate, cu referire concretă la aceleași dispoziții ale
hotărârii Guvernului, care constituie, în realitate, motivul
nemulțumirii acestuia, întrucât, așa cum se argumentează în
motivarea excepției, acestea creează dificultăți de aplicare.
Astfel fiind și având în vedere faptul că, potrivit dispozițiilor
art. 2 alin. (3) din Legea nr. 47/1992, Curtea Constituțională se
pronunță numai asupra constituționalității actelor cu privire la
care a fost sesizată, excepția de neconstituționalitate este, de
asemenea, inadmisibilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 41 alin. (1) din Ordonanța Guvernului
nr. 43/1997 privind regimul drumurilor, precum și ale art. 5 lit. c) din Hotărârea Guvernului nr. 1.373/2008 privind reglementarea
furnizării și transportului rutier de bunuri divizibile pe drumurile publice din România, excepție ridicată de Societatea Comercială
ăIonanitrans” — S.R.L. din Țicleni în dosarele nr. 10.960/225/2009 și nr. 9.443/225/2009 ale Tribunalului Mehedinți — Secția
comercială și de contencios administrativ.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

8

MONITORUL OFICIAL AL ROMÂNIEI, PARTEA I, Nr. 256/12.IV.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului dintre Guvernul României și Guvernul Republicii Guatemala
cu privire la cooperarea economică, științifică și tehnică, semnat la Ciudad de Guatemala
la 21 ianuarie 2010
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Guvernul României
și Guvernul Republicii Guatemala cu privire la cooperarea

economică, științifică și tehnică, semnat la Ciudad de Guatemala
la 21 ianuarie 2010.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
p. Ministrul afacerilor externe,
Anton Niculescu,
secretar de stat
București, 23 martie 2011.
Nr. 275.

ACORD

între Guvernul României și Guvernul Republicii Guatemala cu privire la cooperarea economică, științifică și tehnică
PREAMBUL
Guvernul României și Guvernul Republicii Guatemala, denumite în continuare părțile contractante,
conștiente de legăturile economice tradiționale solide și de viziunea lor comună asupra problematicilor de interes reciproc
dezvoltate prin intermediul unei cooperări fructuoase și reciproc avantajoase,
dorind să stabilească un cadru legal propice dialogului permanent în vederea identificării de măsuri adecvate în scopul
dezvoltării relațiilor economice, științifice și tehnice în beneficiul ambelor state,
hotărând să consolideze, să adâncească și să diversifice relațiile lor economice, științifice și tehnice, astfel încât acestea
să atingă un potențial optim, în beneficiul reciproc,
recunoscând faptul că parteneriatul economic are rolul de a dinamiza dialogul pe diverse aspecte economice de interes
comun, susținând dezvoltarea economiilor ambelor țări, îmbunătățind eficiența economică și bunăstarea consumatorilor,
convinse de faptul că legăturile mai puternice dintre părțile contractante vor asigura oportunități mai mari și un mediu de
afaceri stabil, favorabil colaborării economice, științifice și tehnice,
au convenit asupra celor ce urmează:
CAPITOLUL I
Dispoziții generale

— protecția si ameliorarea mediului înconjurător; și
— contribuția la dezvoltarea de ansamblu a economiilor lor
și la creșterea nivelului de trai din cele două țări.

ARTICOLUL 1

Părțile contractante, având în vedere potențialul lor intern și
aspirațiile lor economice pe termen lung, vor încuraja
cooperarea bilaterală în toate domeniile considerate potrivite, în
special în sectoarele economic, științific și tehnic.
Obiectivele acestei cooperări sunt:
— dezvoltarea și prosperitatea industriilor lor de profil;
— încurajarea cooperării economice și a progresului științific
și tehnologic;

ARTICOLUL 2

Relațiile economice vor fi dezvoltate în baza prezentului
acord, prin promovarea activităților aferente sectoarelor
economic, științific și tehnic, în special, fără însă a se limita la
următoarele domenii: mecanică fină, hidroenergetic, industria
chimică, tehnologia informației și prelucrarea lemnului.
Cooperarea în domeniile menționate mai sus are menirea de
a încuraja dezvoltarea contactelor de afaceri dintre companiile

MONITORUL OFICIAL AL ROMÂNIEI, PARTEA I, Nr. 256/12.IV.2011
părților contractante, informarea reciprocă asupra legislației în
vigoare sau identificarea unor proiecte specifice și sectoare cu
potențial pentru colaborarea bilaterală.
Vor fi facilitate schimbul reciproc de experți din sectorul public
și privat, tehnicieni, investitori și reprezentanți ai oamenilor de
afaceri, precum și transferul de materiale, echipamente și
know-how necesare implementării activităților la care face
referire prezentul acord.

9

dintre acestea, încurajează participarea întreprinderilor mici și
mijlocii la îndeplinirea obiectivelor prezentului acord, încurajează
activitățile de investiții, precum și crearea de întreprinderi mixte
și sucursale.
CAPITOLUL III
Consultări
ARTICOLUL 6

CAPITOLUL II
Forme de colaborare economică
ARTICOLUL 3

Părțile contractante vor colabora la nivel interguvernamental
în vederea promovării și evaluării diverselor activități economice,
precum și pentru implementarea prevederilor prezentului acord.
ARTICOLUL 4

Pentru a facilita implementarea și îndeplinirea obiectivelor
generale ale prezentului acord, părțile contractante vor realiza,
printre altele, următoarele:
— examinarea evoluției și perspectivelor relațiilor economice
bilaterale;
— încurajarea cooperării în domenii de interes reciproc prin
facilitarea contactelor dintre companii din cele două țări, prin
identificarea proiectelor specifice și a sectoarelor de interes cu
potențial de cooperare bilaterală;
— informarea propriilor comunități de afaceri cu privire la
oportunitățile de investiții în statul celeilalte părți contractante,
informarea reciprocă asupra legilor și reglementărilor în vigoare
care au legătură sau care pot afecta aplicarea prezentului Acord;
— promovarea și dezvoltarea cooperării economice,
științifice și tehnologice în domeniile public și privat, inclusiv a
transferului de tehnologie, în concordanță cu obligațiile
internaționale ale părților contractante, cu respectarea
drepturilor de proprietate intelectuală și în acord cu prioritățile și
politicile economice și de dezvoltare ale părților contractante;
— evaluarea periodică a gradului de implementare a
prezentului acord.
ARTICOLUL 5

În vederea identificării și facilitării oportunităților de afaceri,
precum și a unor noi forme de cooperare economică, științifică
și tehnică, părțile contractante vor întreprinde următoarele:
— acordă asistență pentru deschiderea și funcționarea de
noi birouri de reprezentare, sucursale, camere de comerț mixte
și alte entități economice, în conformitate cu legislația în vigoare
în statele părților contractante;
— promovează și sprijină misiuni economice și de investiții,
târguri, expoziții, seminare, simpozioane, precum și alte activități
similare;
— sprijină instituțiile financiare și băncile din cele două țări în
vederea stabilirii de contacte sau pentru întărirea cooperării

În vederea soluționării divergențelor rezultate din
interpretarea și implementarea prezentului acord, partea
contractantă afectată poate prezenta, în scris, o cerere pentru
organizarea de consultări.
Consultările se vor desfășura într-un interval de maximum
30 de zile de la data primirii solicitării scrise.
CAPITOLUL IV
Dispoziții finale
ARTICOLUL 7

Prezentul acord va intra în vigoare la data la care părțile
contractante își vor notifica reciproc îndeplinirea procedurilor
legale interne pentru intrarea sa în vigoare.
Prezentul acord se încheie pentru o perioadă de 5 ani și va
fi reînnoit în mod automat pentru perioade consecutive de 5 ani
dacă niciuna dintre părțile contractante nu notifică celeilalte părți,
în formă scrisă, intenția sa de a nu reînnoi prezentul acord.
ARTICOLUL 8

Fiecare parte contractantă poate denunța prezentul acord
prin transmiterea către cealaltă parte contractantă a unei
notificări scrise. În acest caz, prezentul acord va ieși din vigoare
după expirarea unui termen de 6 luni de la data primirii notificării.
Denunțarea prezentului acord înainte de expirarea perioadei
sale de valabilitate nu va determina încetarea proiectelor
convenite în perioada de valabilitate a acestuia.
ARTICOLUL 9

Prezentul acord poate fi amendat prin acordul părților
contractante, exprimat în formă scrisă, conform procedurii
prevăzute la art. 7.
ARTICOLUL 10

Prevederile prezentului acord nu vor afecta obligațiile
internaționale ale părților contractante. Prevederile prezentului
acord se vor aplica fără a prejudicia obligațiile ce decurg din
statutul României de membru al Uniunii Europene.
Prezentul acord nu poate fi interpretat sau invocat în scopul
de a anula sau a afecta în vreun fel obligațiile ce decurg din orice
acord încheiat între Comunitatea Europeană sau Comunitatea
Europeană și statele membre ale acesteia, pe de o parte, și
Republica Guatemala, pe de altă parte.

Semnat la Ciudad de Guatemala la 21 ianuarie 2010, în 3 exemplare originale, în limbile română, spaniolă și engleză, toate
textele fiind egal autentice. În cazul unor divergențe de interpretare, textul în limba engleză va prevala.
Pentru Guvernul României,
Manuela Vulpe,
ambasadorul României

Pentru Guvernul Republicii Guatemala,
Roger Haroldo Rodas Melgar,
ministrul relațiilor externe

10

MONITORUL OFICIAL AL ROMÂNIEI, PARTEA I, Nr. 256/12.IV.2011
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăSupraetajare și mansardare aripa est Tribunalul Cluj”
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăSupraetajare și mansardare aripa est
Tribunalul Cluj”, județul Cluj, prevăzuți în anexă.
Art. 2. — Finanțarea obiectivului de investiții ai cărui indicatori
tehnico-economici sunt aprobați la art. 1 și prevăzuți în anexă se
realizează din fondurile alocate proiectului ăReforma sistemului
judiciar”, finanțat prin Acordul de împrumut nr. 4811—RO
încheiat între Guvernul României și Banca Internațională pentru
Reconstrucție și Dezvoltare, ratificat prin Legea nr. 205/2006
privind ratificarea Acordului de împrumut dintre România și
Banca Internațională pentru Reconstrucție și Dezvoltare pentru

finanțarea Proiectului privind reforma sistemului judiciar, semnat
la București la 27 ianuarie 2006, cu modificările și completările
ulterioare, asigurate conform prevederilor Ordonanței de
urgență a Guvernului nr. 64/2007 privind datoria publică,
aprobată cu modificări și completări prin Legea nr. 109/2008, cu
modificările și completările ulterioare, și din fonduri de la bugetul
de stat, prin bugetul Ministerului Justiției, în limita sumelor
aprobate anual cu această destinație, conform programelor de
investiții publice aprobate conform legii, precum și din alte surse
legal constituite.
Art. 3. — Anexa face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
Ministrul dezvoltării regionale și turismului,
Elena Gabriela Udrea
Ministrul culturii și patrimoniului național,
Kelemen Hunor
Ministrul finanțelor publice,
Gheorghe Ialomițianu
București, 6 aprilie 2011.
Nr. 350.
ANEXĂ

I N D I C AT O R I I T E H N I C O - E C O N O M I C I

ai obiectivului de investiții ăSupraetajare și mansardare aripa est Tribunalul Cluj”, județul Cluj
Titular: Ministerul Justiției
Beneficiar: Tribunalul Județean Cluj
Amplasament: județul Cluj, localitatea Cluj-Napoca, Calea Dorobanților nr. 2—4
Indicatori tehnico-economici:
— Valoarea totală a investiției, inclusiv TVA
(în prețuri la data de 31 iulie 2010;
1 euro = 4,2471 lei), din care:
— construcții-montaj
— Eșalonarea investiției:
— anul I INV
C+M
— anul II INV
C+M
— Capacitate
Suprafață totală desfășurată
din care:
— suprafață desfășurată clădire existentă (consolidare) S+P+ET1
— suprafață desfășurată extindere ET2 + mansardă
— Durata de realizare
*) Valoarea se va actualiza potrivit evoluției ulterioare a prețurilor.

mii lei

16.497*)

mii lei

11.837

mii lei
mii lei
mii lei
mii lei

10.998
7.891
5.499
3.946

m2

3.701

m2
m2
luni

2.100
1.601
18

MONITORUL OFICIAL AL ROMÂNIEI, PARTEA I, Nr. 256/12.IV.2011
Factori de risc
Obiectivul se va proteja antiseismic conform Normativului
P 100 — 1/2006
Finanțarea investiției
Finanțarea obiectivului de investiții se realizează din fondurile
alocate proiectului ăReforma sistemului judiciar”, finanțat prin
Acordul de împrumut nr. 4811—RO încheiat între Guvernul
României și Banca Internațională pentru Reconstrucție și

11

Dezvoltare, asigurate conform prevederilor Ordonanței de
urgență a Guvernului nr. 64/2007 privind datoria publică,
aprobată cu modificări și completări prin Legea nr. 109/2008, cu
modificările și completările ulterioare, și de la bugetul de stat,
prin bugetul Ministerului Justiției, în limita sumelor aprobate
anual cu această destinație, conform programelor de investiții
publice aprobate conform legii, precum și din alte surse legal
constituite.

GUVERNUL ROMÂNIEI

HOTĂRÂRE
privind desființarea și reorganizarea unor unități sanitare publice cu paturi din județul Arad
În temeiul art. 108 din Constituția României, republicată, și al art. 174 alin. (3) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă desființarea Spitalului Clinic
Municipal Arad, unitate sanitară publică cu paturi, cu
personalitate juridică, cu sediul în municipiul Arad, piața Mihai
Viteazu nr. 7—8, al cărui management a fost preluat de către
Consiliul Județean Arad.
(2) Se aprobă desființarea Spitalului Clinic de ObstetricăGinecologie ăDr. Salvator Vuia” Arad, unitate sanitară publică cu
paturi, cu personalitate juridică, cu sediul în municipiul Arad,
Str. Episcopiei nr. 7, al cărui management a fost preluat de către
Consiliul Județean Arad.
(3) Unitățile sanitare prevăzute la alin. (1) și (2) se
reorganizează ca structuri fără personalitate juridică în cadrul
Spitalului Clinic Județean de Urgență Arad.
Art. 2. — (1) Structura organizatorică a Spitalului Clinic
Județean de Urgență Arad rezultată în urma reorganizării
prevăzute la art. 1 alin. (3) se aprobă prin act administrativ al
președintelui Consiliului Județean Arad, cu avizul Ministerului
Sănătății, în condițiile art. 174 alin. (5) din Legea nr. 95/2006
privind reforma în domeniul sănătății, cu modificările și
completările ulterioare, în termen de 30 de zile de la data intrării
în vigoare a prezentei hotărâri.
(2) La elaborarea structurii organizatorice prevăzute la
alin. (1) conducerea Spitalului Clinic Județean de Urgență Arad
împreună cu Direcția de Sănătate Publică a Județului Arad vor
avea în vedere corelarea serviciilor medicale acordate cu modul
de amplasare a structurilor care oferă aceste servicii.
Art. 3. — (1) Personalul de specialitate medico-sanitar și
auxiliar sanitar care își desfășoară activitatea în cadrul unităților
sanitare prevăzute la art. 1 alin. (1) și (2) se preia de către
Spitalul Clinic Județean de Urgență Arad.

(2) Personalul tehnico-economic-administrativ și de
întreținere care își desfășoară activitatea în cadrul unităților
sanitare prevăzute la art. 1 alin. (1) și (2) se preia de către
Spitalul Clinic Județean de Urgență Arad, cu respectarea
normativelor de personal, sau, după caz, se redistribuie la alte
unități sanitare.
Art. 4. — Patrimoniul unităților sanitare prevăzute la art. 1
alin. (1) și (2), stabilit pe baza bilanțului contabil de închidere la
data predării-preluării, însoțit de balanța de verificare sintetică,
contul de rezultat patrimonial, situația fluxurilor de trezorerie,
conturile de execuție întocmite pe fiecare sursă de finanțare și
celelalte anexe, inclusiv cele care se întocmesc la finele anului,
potrivit normelor în vigoare, se preia de către Spitalul Clinic
Județean de Urgență Arad prin protocol de predare-preluare
încheiat în termen de 30 de zile de la data intrării în vigoare a
prezentei hotărâri.
Art. 5. — La data expirării termenului prevăzut la art. 2 alin. (1)
se abrogă numerele curente 14 și 15 de la rubrica ăJudețul Arad”
din anexa nr. 2 la Hotărârea Guvernului nr. 529/2010 pentru
aprobarea menținerii managementului asistenței medicale la
autoritățile administrației publice locale care au desfășurat
faze-pilot, precum și a Listei unităților sanitare publice cu paturi
pentru care se menține managementul asistenței medicale la
autoritățile administrației publice locale și la Primăria
Municipiului București și a Listei unităților sanitare publice cu
paturi pentru care se transferă managementul asistenței
medicale către autoritățile administrației publice locale și către
Primăria Municipiului București, publicată în Monitorul Oficial al
României, Partea I, nr. 385 din 10 iunie 2010, cu modificările
ulterioare.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul administrației și internelor,
Constantin-Traian Igaș
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 6 aprilie 2011.
Nr. 359.

12

MONITORUL OFICIAL AL ROMÂNIEI, PARTEA I, Nr. 256/12.IV.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI
Nr. 1.150 din 11 martie 2011

MINISTERUL CULTURII ȘI PATRIMONIULUI NAȚIONAL
Nr. 2.205 din 29 martie 2011

ORDIN
privind aprobarea Ghidului operațional pentru realizarea obiectivului finalizarea lucrărilor
de construcție și dotarea așezămintelor culturale din mediul rural și mic urban din cadrul
Programului prioritar național pentru construirea de sedii pentru așezăminte culturale în localitățile
unde nu există asemenea instituții, precum și pentru reabilitarea, modernizarea, dotarea
și finalizarea lucrărilor de construcție a așezămintelor culturale de drept public
din mediul rural și mic urban
Având în vedere prevederile art. 21 alin. (1) din Ordonanța de urgență a Guvernului nr. 118/2006 privind înființarea,
organizarea și desfășurarea activității așezămintelor culturale, aprobată cu modificări și completări prin Legea nr. 143/2007, cu
modificările și completările ulterioare,
în temeiul art. 23 alin. (4) din Ordonanța de urgență a Guvernului nr. 118/2006, aprobată cu modificări și completări prin
Legea nr. 143/2007, cu modificările și completările ulterioare, al art. 13 alin. (6) din Hotărârea Guvernului nr. 1.631/2009 privind
organizarea și funcționarea Ministerului Dezvoltării Regionale și Turismului, cu modificările și completările ulterioare, și al art. 11
alin. (4) din Hotărârea Guvernului nr. 90/2010 privind organizarea și funcționarea Ministerului Culturii și Patrimoniului Național, cu
modificările și completările ulterioare,
ministrul dezvoltării regionale și turismului și ministrul culturii și patrimoniului național emit următorul ordin:
Art. 1. — Se aprobă Ghidul operațional pentru realizarea
obiectivului finalizarea lucrărilor de construcție și dotarea
așezămintelor culturale din mediul rural și mic urban din cadrul
Programului prioritar național pentru construirea de sedii
pentru așezăminte culturale în localitățile unde nu există
asemenea instituții, precum și pentru reabilitarea,

modernizarea, dotarea și finalizarea lucrărilor de construcție a
așezămintelor culturale de drept public din mediul rural și mic
urban, prevăzut în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general

Ministrul culturii și patrimoniului național,
Kelemen Hunor

ANEXĂ

GHID OPERAȚIONAL

pentru realizarea obiectivului
finalizarea lucrărilor de construcție și dotarea așezămintelor culturale din mediul rural și mic urban din cadrul
Programului prioritar național pentru construirea de sedii pentru așezăminte culturale în localitățile unde nu există
asemenea instituții, precum și pentru reabilitarea, modernizarea, dotarea și finalizarea lucrărilor de construcție
a așezămintelor culturale de drept public din mediul rural și mic urban
1. Cadrul general al Programului
Programul prioritar național pentru construirea de sedii
pentru așezăminte culturale în localitățile unde nu există
asemenea instituții, precum și pentru reabilitarea, modernizarea,
dotarea și finalizarea lucrărilor de construcție a așezămintelor
culturale de drept public din mediul rural și mic urban, denumit
în continuare Program, instituit prin Ordonanța de urgență a
Guvernului nr. 118/2006 privind înființarea, organizarea și
desfășurarea activității așezămintelor culturale, aprobată cu
modificări și completări prin Legea nr. 143/2007, cu modificările
și completările ulterioare, denumită în continuare O.U.G.
nr. 118/2006, reprezintă o inițiativă a Guvernului României,
dedicată creșterii calității vieții culturale în mediul rural și mic

urban prin extinderea și susținerea infrastructurii culturale
existente și prin diversificarea ofertei culturale.
Programul are ca principale obiective proiectarea,
construirea și dotarea de sedii pentru așezăminte culturale din
mediul rural și mic urban în localitățile unde nu există asemenea
instituții, reabilitarea, modernizarea infrastructurii culturale și
dotarea așezămintelor culturale din mediul rural și mic urban și
finalizarea lucrărilor de construcție și dotarea așezămintelor
culturale din mediul rural și mic urban.
Ministerul Dezvoltării Regionale și Turismului va implementa
obiectivele Programului prin Compania Națională de Investiții
ăC.N.I.” — S.A., aflată sub autoritatea acestuia, în condițiile
prevăzute de Ordonanța Guvernului nr. 25/2001 privind
înființarea Companiei Naționale de Investiții ăC.N.I.” — S.A.,

MONITORUL OFICIAL AL ROMÂNIEI, PARTEA I, Nr. 256/12.IV.2011
aprobată cu modificări prin Legea nr. 117/2002, cu modificările
și completările ulterioare.
Finanțarea se va realiza din sume alocate de la bugetul de
stat, din fonduri externe rambursabile și nerambursabile și din
alte surse, în condițiile legii, conform prevederilor art. 21 alin. (1)
din O.U.G. nr. 118/2006.
Pentru realizarea și implementarea obiectivului finalizarea
lucrărilor de construcție și dotarea așezămintelor culturale din
mediul rural și mic urban, Ministerul Culturii și Patrimoniului
Național împreună cu Ministerul Dezvoltării Regionale și
Turismului, în temeiul prevederilor art. 23 alin. (4) din O.U.G.
nr. 118/2006, elaborează prezentul ghid operațional, aprobat
prin ordin comun de ministrul culturii și patrimoniului național și
ministrul dezvoltării regionale și turismului.
Prezentul ghid operațional stabilește reguli pentru
elaborarea, depunerea, evaluarea, selectarea și implementarea
proiectelor finanțate prin Programul prioritar național pentru
construirea de sedii pentru așezăminte culturale în localitățile
unde nu există asemenea instituții, precum și pentru reabilitarea,
modernizarea, dotarea și finalizarea lucrărilor de construcție a
așezămintelor culturale de drept public din mediul rural și mic
urban — obiectivul finalizarea lucrărilor de construcție și dotarea
așezămintelor culturale din mediul rural și mic urban.
Durata de implementare a Programului: până la data de
31 decembrie 2015.
2. Glosar de termeni
În sensul prezentului ghid operațional, termenii și expresiile
de mai jos au următoarele semnificații:
a) așezămintele culturale, în conformitate cu prevederile
O.U.G. nr. 118/2006, sunt persoane juridice de drept public sau
privat, indiferent de forma de organizare și finanțare, care
desfășoară activități în domeniul cultural, de informare și de
educație permanentă, reprezentând servicii culturale de utilitate
publică, cu rol în asigurarea coeziunii sociale și a accesului
comunitar la informație;
b) solicitant — autoritate publică locală din mediul rural sau
mic urban, singură sau în parteneriat cu alte instituții publice ori
cu organizații neguvernamentale din țară sau din străinătate,
care solicită finalizarea lucrărilor de construcție și dotarea unui
așezământ cultural în cadrul Programului;
c) cererea pentru finalizarea lucrărilor de construcție și
dotarea așezămintelor culturale din mediul rural și mic urban,
denumită în continuare cerere, reprezintă documentul prin care
solicitantul cere finalizarea lucrărilor de construcție și dotarea
așezământului cultural în sensul prezentului ghid operațional;
d) Comisia pentru evaluarea și selecția proiectelor, denumită
în continuare Comisie, instituită în conformitate cu prevederile
O.U.G. nr. 118/2006, selectează proiectele depuse de solicitanți
și propune Ministerului Dezvoltării Regionale și Turismului
finanțarea celor care întrunesc criteriile stabilite prin prezentul
ghid operațional;
e) criteriile de eligibilitate reprezintă elementele/principiile în
baza cărora cererea poate fi admisă în etapa de evaluare și
selecție;
f) mediul rural este alcătuit din localitățile rurale de rangul IV
și V, sate reședință de comună, sate componente ale
comunelor și sate aparținând municipiilor și orașelor, definite
în conformitate cu prevederile Legii nr. 351/2001 privind
aprobarea Planului de amenajare a teritoriului național —
Secțiunea a IV-a — Rețeaua de localități, cu modificările și
completările ulterioare;
g) mediul mic urban, în conformitate cu prevederile O.U.G.
nr. 118/2006, este alcătuit din localitățile urbane de rangul III,
orașe definite în conformitate cu prevederile Legii nr. 351/2001

13

privind aprobarea Planului de amenajare a teritoriului național —
Secțiunea a IV-a — Rețeaua de localități, cu modificările și
completările ulterioare;
h) proiect — documentația de eligibilitate care va însoți
cererea, conform pct. 6.1;
i) Secretariatul Comisiei — format din specialiști numiți de
către ministrul dezvoltării regionale și turismului, prin ordin,
primește și verifică conformitatea administrativă a proiectelor și
asigură lucrările Comisiei. Secretariatul va funcționa la sediul
Companiei Naționale de Investiții ăC.N.I.” — S.A.
3. Implementarea Programului — obiectivul finalizarea
lucrărilor de construcție și dotarea așezămintelor culturale
din mediul rural și mic urban
Implementarea Programului — obiectivul finalizarea lucrărilor
de construcție și dotarea așezămintelor culturale din mediul rural
și mic urban se realizează de către Ministerul Dezvoltării
Regionale și Turismului, prin Compania Națională de Investiții
ăC.N.I.” — S.A., aflată sub autoritatea acestuia.
Activitatea de selecție și evaluare a proiectelor se realizează
de către Comisie.
Președinția Comisiei este asigurată de către un reprezentant
al Ministerului Dezvoltării Regionale și Turismului, desemnat prin
ordin al ministrului dezvoltării regionale și turismului.
Componența, rolul și atribuțiile Comisiei sunt stabilite în
Regulamentul de organizare și funcționare a Comisiei pentru
evaluarea și selecția proiectelor, prevăzut în anexa nr. 1.
4. Înscrierea și participarea la selecție a proiectelor
Programul — obiectivul finalizarea lucrărilor de construcție
și dotarea așezămintelor culturale din mediul rural și mic urban
are ca scop principal creșterea accesului populației din mediul
rural și mic urban la informație, educație, cultură și coeziune
socială, finalizarea lucrărilor de construcție și dotarea
așezămintelor culturale din mediul rural și mic urban și va lua în
considerare potențialul comunității de a susține pe termen lung
atât funcționarea și destinația clădirii, cât și derularea unor
activități specifice.
Solicitanți în cadrul Programului — obiectivul finalizarea
lucrărilor de construcție și dotarea așezămintelor culturale din
mediul rural și mic urban pot fi:
a) autoritățile administrației publice locale ale localităților din
mediul rural, singure sau în parteneriat cu alte autorități publice
ori cu organizații neguvernamentale din țară sau din străinătate,
alcătuite din localitățile rurale de rang IV și V, sate reședință de
comună, sate componente ale comunelor și sate aparținând
municipiilor și orașelor, definite în conformitate cu prevederile
Legii nr. 351/2001, cu modificările și completările ulterioare, în
care există un așezământ cultural care necesită finalizare și
dotare;
b) autoritățile administrației publice locale ale localităților din
mediul mic urban, singure sau în parteneriat cu alte autorități
publice ori cu organizații neguvernamentale din țară sau din
străinătate, alcătuite din localitățile urbane de rang III, orașe
definite în conformitate cu prevederile Legii nr. 351/2001, cu
modificările și completările ulterioare, în care există un
așezământ cultural care necesită finalizare și dotare.
5. Criterii de eligibilitate
Criteriile de eligibilitate sunt condiții obligatorii care trebuie
să fie îndeplinite de către solicitant, precum și de către proiectul
acestuia pentru a participa la selecție în vederea acordării unei
contribuții financiare de la bugetul de stat.
Cele două criterii de eligibilitate sunt:
a) eligibilitatea solicitantului;
b) eligibilitatea proiectului.

14

MONITORUL OFICIAL AL ROMÂNIEI, PARTEA I, Nr. 256/12.IV.2011

5.1. Eligibilitatea solicitantului

Pentru a fi eligibili, solicitanții trebuie să îndeplinească
condițiile prevăzute la pct. 4, precum și obligația asigurării unei
finanțări, din resurse proprii sau atrase, de minimum 10% din
valoarea totală a proiectului, în conformitate cu prevederile
pct. 6.1.4 lit. e) corelate cu prevederile pct. 5.4.
În relația cu Comisia, solicitantul este reprezentat de primarul
unității administrativ-teritoriale (UAT), care va semna cererea,
sau de un înlocuitor al acestuia, numit prin dispoziție a
primarului.
5.2. Eligibilitatea proiectului

Sunt eligibile proiectele pentru finalizarea lucrărilor de
construcție și dotarea așezămintelor culturale din mediul rural
și mic urban.
5.3. Durata lucrărilor de execuție

Durata lucrărilor de execuție a obiectivelor de investiții
aferente Programului — obiectivul finalizarea lucrărilor de
construcție și dotarea așezămintelor culturale din mediul rural
și mic urban nu poate fi mai mare de 18 luni de la data precizată
în ordinul de începere a lucrărilor.
5.4. Valoarea maximă eligibilă

În cadrul Programului — obiectivul finalizarea lucrărilor de
construcție și dotarea așezămintelor culturale din mediul rural
și mic urban, valoarea maximă eligibilă care se va aloca de la
bugetul de stat, prin bugetul Ministerului Dezvoltării Regionale și
Turismului, este de 3.000.000 lei, inclusiv taxa pe valoarea
adăugată (TVA).
Valoarea totală a lucrărilor de finalizare și dotare a
așezămintelor culturale poate să depășească suma alocată de
la bugetul de stat, și anume 3.000.000 lei. În această situație,
solicitantul va asigura finanțarea diferenței dintre valoarea totală
și suma maximă ce poate fi alocată prin Program din alte surse
legal constituite.
5.5. Cheltuieli neeligibile

Reprezintă cheltuieli neeligibile:
a) cumpărarea, închirierea sau luarea în leasing a clădirilor
existente, indiferent dacă leasingul are ca rezultat trecerea în
proprietate a celui care ia în leasing sau nu;
b) cheltuieli operaționale, inclusiv cheltuieli de întreținere și
chirie;
c) comisioane bancare, cheltuieli cu garanțiile și cheltuieli
similare;
d) cheltuieli efectuate de administrația publică și, în special,
cheltuieli de regie, pentru chirii și salarii ale personalului angajat
în activități de management, implementare, monitorizare și
control;
e) achiziționarea de mijloace de transport;
f) cheltuieli cu panourile publicitare, respectiv panouri pentru
afișare temporară și plăci pentru amplasare permanentă;
g) cheltuieli pentru asigurarea utilităților;
h) cheltuieli cu expertiza tehnică/energetică.
6. Condiții de participare a solicitanților
6.1. Conținutul dosarului de participare la preselecție

Solicitanții trebuie să depună/să transmită la adresa unde își
desfășoară activitatea Secretariatul Comisiei, prevăzută la
pct. 6.2, un dosar pentru solicitarea finalizării lucrărilor de
construcție și dotarea unui așezământ cultural din mediul rural
și mic urban, care va conține cel puțin următoarele documente:
6.1.1. cererea, conform modelului prevăzut în anexa nr. 2,
completată în limba română;
6.1.2. dovada deținerii terenului și a așezământului cultural,
confirmată prin extras de carte funciară, cu precizarea exactă a
tuturor elementelor de identificare. Așezământul cultural și
terenul aferent trebuie să facă parte din domeniul privat al
statului sau al UAT;

6.1.3. planul de activitate cuprinzând programele și
proiectele culturale pentru următorii 3 ani de la darea în
funcțiune a așezământului cultural finalizat și dotat, care să
conțină: activități culturale educative, informative, formative,
conform modelului prevăzut în anexa nr. 3;
6.1.4. hotărârea consiliului local, cu referire la următoarele
aspecte obligatorii:
a) necesitatea, oportunitatea și aprobarea finalizării lucrărilor
de construcție și dotarea așezământului cultural;
b) faptul că investiția face parte din strategia de dezvoltare
locală aprobată de către acesta;
c) aprobarea planului de activitate pe următorii 3 ani de la
darea în funcțiune;
d) păstrarea destinației clădirii timp de minimum 15 ani;
e) asigurarea unei finanțări, din resurse proprii sau atrase,
de minimum 10% din valoarea totală a proiectului, în corelație cu
prevederile pct. 5.4;
f) angajamentul de a suporta cheltuielile de mentenanță și
gestionare a investiției, pe o perioadă de cel puțin 5 ani de la
data la care investiția a fost dată în exploatare;
6.1.5. contractul de parteneriat, în cazul în care autoritățile
administrației publice locale aplică la Program în parteneriat cu
alte autorități publice ori cu organizații neguvernamentale din
țară sau din străinătate, din care să rezulte cota-parte de
contribuție, în procente, față de valoarea totală a proiectului;
6.1.6. declarația pe propria răspundere din care să rezulte:
a) că așezământul cultural care urmează să se finalizeze și
terenul aferent sunt libere de orice sarcină, nu fac obiectul unui
litigiu aflat pe rolul unei instanțe judecătorești sau al vreunei
revendicări pe cale administrativă ori juridică;
b) că sunt asigurate sau, după caz, că vor fi asigurate
utilitățile aferente așezământului cultural;
c) numărul de locuitori ai UAT solicitante;
d) anul construirii, aria desfășurată a așezământului cultural,
regimul de înălțime;
e) că vor pune la dispoziția Companiei Naționale de Investiții
ăC.N.I.” — S.A. expertiza tehnică și energetică (construcții și
instalații) a așezământului cultural ce urmează a fi finalizat și
dotat, prin care să fie indicate și propuse soluțiile tehnice de
finalizare;
6.1.7. copie de pe actul de identitate (BI sau CI) al
reprezentantului legal care semnează cererea de finanțare.
6.2. Termenul de depunere a dosarelor

Termenul de depunere a dosarelor pentru solicitarea
finalizării lucrărilor de construcție și dotare a așezămintelor
culturale din mediul rural și mic urban este de 30 de zile
calendaristice de la anunțarea lansării Programului — obiectivul
finalizarea lucrărilor de construcție și dotarea așezămintelor
culturale din mediul rural și mic urban.
Lansarea Programului — obiectivul finalizarea lucrărilor de
construcție și dotarea așezămintelor culturale din mediul rural
și mic urban se va aduce la cunoștința publicului prin publicarea
ghidului operațional pe site-ul Ministerului Dezvoltării Regionale
și Turismului, www.mdrt.ro, și pe site-ul Companiei Naționale de
Investiții ăC.N.I.” — S.A., www.cni.com.ro
Vor fi luate în considerare doar dosarele care au data
expediției (ștampila poștei) cuprinsă în cadrul perioadei
precizate mai sus.
Ministerul Dezvoltării Regionale și Turismului și Ministerul
Culturii și Patrimoniului Național, prin acord comun, în funcție
de solicitări, vor putea organiza noi sesiuni de depunere a
dosarelor.
Deschiderea de noi sesiuni va fi adusă la cunoștința
publicului pe site-ul www.mdrt.ro și pe site-ul www.cni.com.ro

MONITORUL OFICIAL AL ROMÂNIEI, PARTEA I, Nr. 256/12.IV.2011
Dosarele vor fi expediate prin poștă, în două exemplare
originale, la Secretariatul Comisiei pentru evaluarea și selecția
proiectelor, pe adresa de mai jos:
ăCompania Națională de Investiții
Programul prioritar național pentru construirea de sedii
pentru așezăminte culturale în localitățile unde nu există
asemenea instituții, precum și pentru reabilitarea, modernizarea,
dotarea și finalizarea lucrărilor de construcție a așezămintelor
culturale de drept public din mediul rural și mic urban —
obiectivul finalizarea lucrărilor de construcție și dotarea
așezămintelor culturale din mediul rural și mic urban
Secretariatul Comisiei pentru evaluarea și selecția proiectelor
Piața Națiunilor Unite nr. 8, bl. 108, tronson 2, sectorul 5,
București”
7. Evaluarea proiectelor
7.1. Etapa I — Preselecția — efectuată de Secretariatul
Comisiei

Secretariatul Comisiei verifică existența tuturor documentelor
solicitate pentru constituirea dosarului, precum și conformitatea
administrativă a documentelor.
Pentru această etapă de preselecție se aplică următoarele
criterii de eligibilitate:
a) solicitantul este o autoritate publică locală definită conform
pct. 4;
b) dosarul conține toate documentele solicitate.
În urma preselecției, Secretariatul Comisiei stabilește lista
solicitanților eligibili, care va fi comunicată Comisiei.
7.2. Etapa a II-a — Evaluarea — efectuată de Comisie

Criteriile pe baza cărora vor fi evaluate proiectele sunt:
a) criterii care țin de aspectul formal al cererii — 10% din
punctajul total:
— completarea corectă și integrală a cererii de finanțare;
b) criterii privind calitatea proiectului depus/alte criterii —
90% din punctajul total:
— relevanța, calitatea, diversitatea activităților propuse în
cadrul planului de activitate, pentru scopul general al
Programului — obiectivul finalizarea lucrărilor de construcție și
dotarea așezămintelor culturale din mediul rural și mic urban;
— modul de asigurare a finanțării activităților și asigurarea
funcționării așezământului cultural după finalizare și dotare;
— procentul de cofinanțare din partea autorității publice
locale;
— existența unui parteneriat cu alte autorități publice ori cu
organizații neguvernamentale din țară sau din străinătate, în
funcție de procentul cu care participă la finalizarea lucrărilor de
construcție a așezământului cultural;
— numărul de locuitori ai UAT solicitante;
— UAT solicitantă figurează în Legea nr. 5/2000 privind
aprobarea Planului de amenajare a teritoriului național —
Secțiunea a III-a — zone protejate;
Aceste criterii de evaluare sunt detaliate în grila de evaluare
pentru selecția unui proiect depus în cadrul Programului —
obiectivul finalizarea lucrărilor de construcție și dotarea
așezămintelor culturale din mediul rural și mic urban, cuprinsă în
anexa nr. 4.
7.3. Etapa a II-a — Selecția proiectelor — efectuată de Comisie

Fiecare membru al Comisiei acordă un punctaj individual
fiecărui proiect. Punctajul final se va obține prin media aritmetică
a tuturor punctajelor acordate de către fiecare membru al
Comisiei.
Comisia, prin Secretariat, va întocmi lista solicitanților
selectați, în ordinea descrescătoare a punctajelor obținute.

15

Solicitanții vor fi informați de către Comisie asupra
rezultatelor evaluării și selecției proiectelor, prin publicarea listei
pe site-ul www.mdrt.ro
Hotărârea Comisiei, bazată pe raportul de evaluare, este
definitivă pentru sesiunea de evaluare la care se referă.
Solicitantul poate depune o nouă cerere, într-o altă sesiune
de selecție, dacă se va mai organiza.
8. Promovarea și derularea investițiilor
8.1. Comisia va întocmi și va transmite Ministerului
Dezvoltării Regionale și Turismului lista solicitanților selectați.
8.2. Ministerul Dezvoltării Regionale și Turismului aprobă
lista solicitanților selectați și o comunică Companiei Naționale
de Investiții ăC.N.I.” — S.A., care, după preluarea așezământului
cultural și a terenului aferent, pe bază de protocol, derulează
investiția în conformitate cu legislația în vigoare. Protocolul va
conține în anexă fișa de identificare a imobilului și valoarea de
inventar.
8.3. Compania Națională de Investiții ăC.N.I.” — S.A. va
contracta prin procedura de achiziție publică, conform
reglementărilor în vigoare, atât prestările de servicii de
proiectare și asistență tehnică, cât și execuția lucrărilor.
8.4. După efectuarea recepției la terminarea lucrărilor,
Compania Națională de Investiții ăC.N.I.” — S.A. predă
beneficiarului, pe bază de protocol, cu titlu gratuit, așezământul
cultural finalizat și dotat și terenul aferent, cu respectarea
prevederilor legale în vigoare. Protocolul va conține și valoarea
totală a lucrărilor executate, indiferent de sursa de finanțare.
8.5. Ministerul Culturii și Patrimoniului Național, prin direcțiile
pentru cultură și patrimoniul național ale județelor, urmărește ca
beneficiarii să păstreze în timp destinația obiectivului de
investiții, în conformitate cu dispozițiile legale.
8.6. Pentru reglementarea modului de derulare a
Programului — obiectivul finalizarea lucrărilor de construcție și
dotarea așezămintelor culturale din mediul rural și mic urban,
Ministerul Dezvoltării Regionale și Turismului va elabora norme
metodologice, aprobate prin ordin al ministrului dezvoltării
regionale și turismului.
8.7. Monitorizarea implementării Programului — obiectivul
finalizarea lucrărilor de construcție și dotarea așezămintelor
culturale din mediul rural și mic urban se realizează de către
Compania Națională de Investiții ăC.N.I.” — S.A., în condițiile
legii.
8.8. Compania Națională de Investiții ăC.N.I.” — S.A. va
transmite trimestrial Ministerului Dezvoltării Regionale și
Turismului informări cu privire la stadiul derulării și implementării
Programului.
9. Reguli de publicitate
9.1. Orice demers publicitar efectuat de către solicitant,
devenit beneficiar, în orice formă și în orice mediu, trebuie să
specifice că obiectivul de investiții a fost realizat cu sprijinul
Ministerului Dezvoltării Regionale și Turismului, prin Programul
prioritar național pentru construirea de sedii pentru așezăminte
culturale în localitățile unde nu există asemenea instituții,
precum și pentru reabilitarea, modernizarea, dotarea și
finalizarea lucrărilor de construcție a așezămintelor culturale de
drept public din mediul rural și mic urban.
9.2. Pentru semnalizarea lucrărilor de finalizare și dotare a
așezămintelor culturale din mediul rural și mic urban și pentru
publicitatea scrisă se va utiliza panoul de identitate vizuală,
elaborat în conformitate cu mențiunile prevăzute în anexa nr. 5.
9.3. Pentru a face cunoscută implicarea Guvernului în
finanțarea lucrărilor realizate în cadrul Programului, autoritatea
publică pentru care se realizează investiția are obligația ca, pe
cheltuiala proprie, să amplaseze panouri publicitare, conform
modelului prevăzut în anexa nr. 5.
10. Anexele nr. 1—5 fac parte integrantă din prezentul ghid
operațional.

16

MONITORUL OFICIAL AL ROMÂNIEI, PARTEA I, Nr. 256/12.IV.2011
ANEXA Nr. 1
la ghidul operațional

REGULAMENT DE ORGANIZARE ȘI FUNCȚIONARE

a Comisiei pentru evaluarea și selecția proiectelor
Comisia pentru evaluarea și selecția proiectelor — componență, funcționare
Art. 1. — Comisia pentru evaluarea și selecția proiectelor,
denumită în continuare Comisia, are ca principal rol selectarea
și evaluarea cererilor pentru finalizarea lucrărilor de construcție
și dotarea așezămintelor culturale din mediul rural și mic urban.
Art. 2. — (1) Comisia are următoarea componență:
a) 2 reprezentanți ai Ministerului Dezvoltării Regionale și
Turismului, dintre care unul îndeplinește funcția de președinte
al Comisiei;
b) un reprezentant al Ministerului Culturii și Patrimoniului
Național;
c) un reprezentant al Asociației Comunelor din România;
d) un reprezentant al Asociației Orașelor din România.
(2) Membrii Comisiei din cadrul ministerelor sunt desemnați
prin ordine ale miniștrilor de resort.
(3) Reprezentanții orașelor/comunelor sunt numiți la nivel de
președinte/vicepreședinte de asociație, prin decizie a
președintelui asociației orașelor/comunelor.
Art. 3. — Președintele Comisiei îndeplinește următoarele
atribuții:
a) convoacă, coordonează pregătirile și conduce ședințele
Comisiei;
b) reprezintă Comisia în relațiile cu alți parteneri implicați în
implementarea Programului — obiectivul finalizarea lucrărilor de
construcție și dotarea așezămintelor culturale din mediul rural
și mic urban.
Art. 4. — (1) Atribuțiile Comisiei sunt următoarele:
a) se reunește, ori de câte ori este necesar, pentru evaluarea
și selecția proiectelor depuse în cadrul Programului — obiectivul
finalizarea lucrărilor de construcție și dotarea așezămintelor
culturale din mediul rural și mic urban;
b) consultă, dacă se va considera necesar, orice fel de
specialist pentru buna desfășurare a procesului de evaluare;
acești specialiști vor avea calitatea de invitați în ședințele
Comisiei;
c) analizează proiectele depuse, în vederea selecției, pe
baza rapoartelor întocmite de Secretariatul Comisiei;
d) evaluează proiectele, conform grilei de evaluare prevăzute
în anexa nr. 4 la ghidul operațional;

e) poate solicita, prin Secretariatul Comisiei, dacă este
necesar, o documentație suplimentară pentru buna desfășurare
a procesului de evaluare a proiectelor depuse;
f) fiecare membru al Comisiei acordă un punctaj individual
fiecărui proiect. Punctajul final se va obține prin media aritmetică
a tuturor punctajelor acordate de către fiecare membru al
Comisiei;
g) elaborează lista solicitanților selectați, în ordinea
descrescătoare a punctajelor obținute;
h) transmite, prin Secretariatul Comisiei, lista solicitanților
selectați Ministerului Dezvoltării Regionale și Turismului;
i) informează solicitanții, prin Secretariatul Comisiei, asupra
rezultatelor evaluării și selecției proiectelor, prin publicarea listei
pe site-ul www.mdrt.ro
j) asigură realizarea transparenței deciziilor, rezultatele
ședințelor Comisiei având caracter public.
(2) În îndeplinirea atribuțiilor sale Comisia este sprijinită de
un secretariat.
Art. 5. — Secretariatul Comisiei este format din minimum
5 membri, specialiști din cadrul Ministerului Dezvoltării
Regionale și Turismului și din cadrul Companiei Naționale de
Investiții ăC.N.I.” — S.A., desemnați prin ordin de către ministrul
dezvoltării regionale și turismului. Secretariatul Comisiei va
funcționa la sediul Companiei Naționale de Investiții ăC.N.I.” —
S.A.
Art. 6. — Atribuțiile Secretariatului Comisiei sunt următoarele:
a) primește și înregistrează toate cererile, cu documentația
specifică aferentă;
b) verifică conformitatea administrativă a proiectelor;
c) verifică proiectele și întocmește pentru fiecare proiect un
raport de verificare;
d) solicită, în scris, documentații suplimentare necesare în
procesul de evaluare a proiectului;
e) întocmește și arhivează procesele-verbale ale ședințelor
Comisiei și verifică dacă acestea au fost semnate de toți
membrii Comisiei;
f) organizează și completează Registrul de evidență a
hotărârilor Comisiei;
g) asigură activitățile de registratură și arhivare a
documentelor destinate Comisiei.

ANEXA Nr. 2
la ghidul operațional

CERERE

pentru finalizarea lucrărilor de construcție și dotarea așezămintelor culturale din mediul rural și mic urban
— model —
(Se completează de către Secretariatul tehnic al Comisiei.)
Număr de înregistrare .........................................................................................................
Data înregistrării ..................................................................................................................
Județul ................................................................................................................................
Unitatea administrativ-teritorială (UAT) ...............................................................................
Numele și prenumele persoanei care înregistrează ...........................................................
Semnătura .....................................
A. DATE DE ÎNREGISTRARE

MONITORUL OFICIAL AL ROMÂNIEI, PARTEA I, Nr. 256/12.IV.2011
B. INFORMAȚII DESPRE SOLICITANT

17

(Se completează de către solicitant, autoritatea administrației publice locale.)

1. Date despre solicitant
1.1. Autoritatea administrației publice locale care solicită finalizarea și dotarea
1.2. Persoana de contact
Numele ......................................
Prenumele .....................................
Funcția ........................................
Telefon ..................................., fax ................................
Mobil ......................................., e-mail ....................................................................
1.3. Reprezentantul legal (primarul UAT)
Numele ...........................................
Prenumele .............................................
Specimen de semnătură ...................................
1.4. Adresa solicitantului
Județul .............................
Localitatea .....................
Codul poștal ..........................
Strada ................................. numărul......................
Telefon ........................., fax ................................., e-mail ..................................................
C. DATE DESPRE PARTENERI

În cazul în care lucrările de finalizare și dotare a așezământului cultural se realizează în parteneriat, vă rugăm ca pentru
fiecare partener să furnizați următoarele documente:
— în cazul unui parteneriat public-privat: datele de contact, dovada și cotele cofinanțărilor pentru fiecare partener în parte
(cofinanțarea se exprimă în procente aplicate la valoarea totală a proiectului, conform pct. 5.4 din ghidul operațional),
precum și rolul acestora în proiect;
— în cazul unui parteneriat local: scrisoare de intenție și datele de contact ale partenerului, cota de cofinanțare în procente
aplicate la valoarea totală a proiectului, conform pct. 5.4 din ghidul operațional.
D. DESCRIEREA PROIECTULUI PROPUS

1. Identificarea obiectivului de investiție
1.1. Indicarea obiectivului de investiție:
— finalizarea lucrărilor de construcție și dotarea așezămintelor culturale din mediul rural;
— finalizarea lucrărilor de construcție și dotarea așezămintelor culturale din mediul mic urban.
1.2. Amplasarea proiectului
Județul ...............................
Localitatea .............................
Codul SIRUTA
1.3. Obiectivul de investiții (denumirea lucrării, amplasamentul, valoarea de inventar, suprafața desfășurată etc.)
1.4. Enumerați toate activitățile care se vor putea desfășura ca urmare a finalizării lucrărilor de construcție și dotare a
așezământului cultural, conform planului de activități culturale (anexa nr. 3 la ghidul operațional).
1.5. Numărul de locuitori ai UAT solicitante
1.6. Cota de cofinanțare a UAT solicitante, % din valoarea totală a proiectului (conform pct. 5.4 din ghidul operațional)

18

MONITORUL OFICIAL AL ROMÂNIEI, PARTEA I, Nr. 256/12.IV.2011

1.7. Cum intenționați să asigurați viabilitatea, sustenabilitatea activităților așezământului cultural după finalizarea clădirii:
salarizarea personalului, plata cheltuielilor de întreținere a clădirii, utilități etc.?
Din totalul cheltuielilor anuale necesare, sursele de finanțare vor fi asigurate din:
a) bugetul local — %;
b) altele (venituri proprii, sponsorizări) — %.
TOTAL: 100%
1.8. Localitatea figurează în Legea nr. 5/2000 privind aprobarea Planului de amenajare a teritoriului național — Secțiunea
a III-a — zone protejate.
DA
NU
1.9. Indicați dacă arealul cultural în care se încadrează obiectivul de investiții reprezintă un areal de conservare, protejare și
promovare a tradițiilor, obiceiurilor, meșteșugurilor și a altor elemente care definesc patrimoniul imaterial. Detaliați.
DA
NU

Certific prin semnătura mea corectitudinea datelor completate în acest formular.
.............................................................................
Semnătura reprezentantului legal al autorității publice solicitante
Ștampila
Data ............................................

ANEXA Nr. 3
la ghidul operațional

P L A N D E A C T I V I T A T E1)

— model —
Unitatea administrativ-teritorială ............
Nr.
crt.

Descrierea activităților

Perioada de desfășurare

Buget estimat

Număr estimat
de participanți

Rezultate așteptate

ANUL 1
1.

CAP. I. Activități culturale

2.

CAP. II. Activități de informare

3

CAP. III. Activități de educație
permanentă

1) Activitățile nu se limitează la cele cuprinse în model. Activitățile se pot completa cu cele prevăzute în Ordonanța de urgență a Guvernului nr. 118/2006
privind înființarea, organizarea și desfășurarea activității așezămintelor culturale, aprobată cu modificări și completări prin Legea nr. 143/2007, cu modificările și
completările ulterioare. Planul se întocmește pentru o perioadă de 3 ani.

19

MONITORUL OFICIAL AL ROMÂNIEI, PARTEA I, Nr. 256/12.IV.2011

ANEXA Nr. 4
la ghidul operațional

G R I L A D E E VA L U A R E

pentru selecția unui proiect depus în cadrul Programului — obiectivul finalizarea lucrărilor de construcție
și dotarea așezămintelor culturale din mediul rural și mic urban
Pentru a fi declarat eligibil, un proiect trebuie să acumuleze minimum 50 de puncte din 100.
Criteriile de eligibilitate și punctajele pentru fiecare dintre ele sunt prezentate în tabelul de mai jos.
Nr.
crt.

Criterii de evaluare

Punctaj

10 puncte

Observații

1.

Cererea are toate câmpurile completate.

— Se acordă 10 puncte pentru cerere corect și
integral întocmită.
— Se acordă 0 puncte pentru cerere întocmită
greșit sau incomplet.

2.

Asigurarea unei cote de cofinanțare Maximum 25 de puncte
cuprinse între 10 și 50% din valoarea totală
a proiectului (conform pct. 5.4 din ghidul
operațional)

— Pentru cofinanțare mai mică de 10% se
acordă 0 puncte.
— Pentru cofinanțare între 10 și 50% se acordă
între 0 și 25 de puncte, obținute prin interpolare
liniară.
— Pentru cofinanțare mai mare de 50% se
acordă 25 de puncte.

3.

Gradul de implicare/participare, activitatea și Maximum 10 puncte
rolul partenerilor în realizarea obiectivelor
privind finalizarea și dotarea așezământului
cultural, cuprins între 10 și 30% din valoarea
totală a proiectului (conform pct. 5.4 din
ghidul operațional)

— Pentru participare mai mică de 10% se
acordă 0 puncte.
— Pentru participare situată între 10 și 30% se
acordă între 0 și 10 puncte, obținute prin
interpolare liniară; 10/30 x nr. de procente
declarat (de exemplu: 10/30 x 20 = 6,66 puncte).
— Pentru cofinanțare mai mare de 30% se
acordă 10 puncte.

4.

Capacitatea solicitantului de a asigura Maximum 10 puncte
întreținerea și funcționalitatea așezământului
cultural

— Dacă solicitantul asigură întreținerea din
bugetul local în proporție mai mare de 50% din
cheltuieli, se acordă 0 puncte.
— Dacă procentul din bugetul local este mai mic
de 50% din cheltuieli, se acordă 10 puncte.

5.

Numărul de locuitori ai unității administrativ- Maximum 10 puncte
teritoriale

Pentru așezămintele culturale din mediul rural:
— Pentru o localitate cu număr de locuitori mai
mic de 3.000, se acordă 5 puncte.
— Pentru o localitate cu număr de locuitori între
3.000 și 5.000, se acordă între 5 și 10 puncte,
prin interpolare lineară, astfel: 10/5.000 x nr. de
locuitori, calculat cu două zecimale (de
exemplu: 10/5.000 x 4.000 = 8 puncte).
Pentru așezămintele culturale din mediul mic
urban:
— Pentru o localitate cu număr de locuitori mai
mic de 5.000, se acordă 5 puncte.
— Pentru o localitate cu număr de locuitori între
5.000 și 36.000, se acordă între 5 și 10 puncte,
prin interpolare lineară, astfel: 10/36.000 x nr. de
locuitori, calculat cu două zecimale (de exemplu:
10/36.000 x 20.000 = 5,55 puncte).

6.

Diversitatea și adaptarea activităților Maximum 25 de puncte
cuprinse în planul de activitate la resursele
culturale existente — în comunitatea locală
unde funcționează așezământul cultural,
detaliat în cererea pentru finalizarea
lucrărilor de construcție și dotarea
așezămintelor culturale din mediul rural și
mic urban la pct. D.1.2, pentru următorii
3 ani după darea în folosință

Pentru nr. de activități enumerate mai mic de 5,
se acordă 0 puncte.
Pentru nr. de activități enumerate între 5 și 20,
se acordă punctaj prin interpolare; 25/20 x nr.
de activități (de exemplu: 25/20 x 15 = 18,75
puncte).
Pentru nr. de activități mai mare de 20, se
acordă 25 de puncte.

20

MONITORUL OFICIAL AL ROMÂNIEI, PARTEA I, Nr. 256/12.IV.2011

Nr.
crt.

7.

Criterii de evaluare

Punctaj

Observații

5 puncte

Da = 5 puncte
Nu = 0 puncte

5 puncte

Da = 5 puncte
Nu = 0 puncte

Total:

8.

Obiectivul de investiții este amplasat într-o
localitate cu obiective culturale și turistice,
conform Legii nr. 5/2000 privind aprobarea
Planului de amenajare a teritoriului
național — Secțiunea a III-a — zone
protejate.
Obiectivul de investiții este situat în areal de
conservare, protejare și promovare a
tradițiilor, obiceiurilor și meșteșugurilor.

100 de puncte
Evaluator,
ANEXA Nr. 5
la ghidul operațional

PA N O U D E I D E N T I TAT E V I Z U A L Ă
PANOURI PENTRU AFIȘARE TEMPORARĂ ȘI PLĂCI PENTRU AMPLASARE PERMANENTĂ

A. Panouri pentru afișare temporară
Panourile de publicitate privind finanțarea proiectelor din bugetul de stat vor fi amplasate într-un loc vizibil, în apropierea
obiectivului de investiții. Contractorul va identifica cele mai potrivite amplasamente (în condiții de vizibilitate și conform
reglementărilor existente în România).
Panoul va fi afișat pe perioada implementării proiectului și încă 6 luni după finalizarea acestuia.
Elementele de informare înscrise pe panou vor fi următoarele:
— în partea stângă sus, stema României, având deasupra textul GUVERNUL ROMÂNIEI MINISTERUL DEZVOLTĂRII REGIONALE
ȘI TURISMULUI, scris cu fontul Arial, 250, bold. Stema României va avea dimensiunile de L = 0,18 m, I = 0,14 m. În partea din mijloc
sus, textul: PROIECT FINANȚAT PRIN ăPROGRAMUL PRIORITAR NAȚIONAL PENTRU CONSTRUIREA DE SEDII PENTRU AȘEZĂMINTE CULTURALE
ÎN LOCALITĂȚILE UNDE NU EXISTĂ ASEMENEA INSTITUȚII, PRECUM ȘI PENTRU REABILITAREA, MODERNIZAREA, DOTAREA ȘI FINALIZAREA
LUCRĂRILOR DE CONSTRUCȚIE A AȘEZĂMINTELOR CULTURALE DE DREPT PUBLIC DIN MEDIUL RURAL ȘI MIC URBAN”, scris cu fontul Arial,

200, bold și italic. Sub acest text vor fi trecute, unele sub altele, următoarele: Denumirea beneficiarului, Titlul proiectului și Anul
realizării, cu fontul Arial, 200, bold. Caseta care va conține elementele de mai sus va avea lățimea de 0,35 m;
— dedesubt se va întocmi un tabel, împărțit în 3 casete, având următoarele dimensiuni: caseta 1 — L = 0,40 m, I = 0,21 m;
caseta 2 — L = 0,40 m, I = 0,21 m; caseta 3 — L = 0,40 m, I = 0,23 m. În aceste casete vor fi scrise în ordine următoarele: Obiectivul
(denumirea obiectivului de investiții), Valoarea (în lei) și Termenul de execuție (luna și anul). Pentru categoriile Proiect, Valoare,
Termen de execuție se va folosi fontul Arial, 150, Normal, iar pentru descrierea categoriei, fontul Arial, 150, bold.
Panoul va avea dimensiunile L = 3 m și I = 1,8 m, fondul va fi alb, iar caracterele vor fi negre.
Exemplu*):

*) Exemplul este reprodus în facsimil.

MONITORUL OFICIAL AL ROMÂNIEI, PARTEA I, Nr. 256/12.IV.2011

21

B. Plăci pentru amplasare permanentă
Pentru a face cunoscută implicarea Guvernului României în finanțarea lucrărilor realizate în cadrul Programului prioritar
național pentru construirea de sedii pentru așezăminte culturale în localitățile unde nu există asemenea instituții, precum și pentru
reabilitarea, modernizarea, dotarea și finalizarea lucrărilor de construcție a așezămintelor culturale de drept public din mediul rural
și mic urban vor fi amplasate panouri inscripționate, în apropierea acestora.
Elementele de informare afișate pe plăcuțe vor fi următoarele:
— în partea stângă sus, stema României, având deasupra textul GUVERNUL ROMÂNIEI MINISTERUL DEZVOLTĂRII REGIONALE
ȘI TURISMULUI, scris cu fontul Arial, 250, bold. Stema României va avea dimensiunile de L = 0,18 m, I = 0,14 m;
— în partea dreaptă sus, stema unității administrativ-teritoriale, având deasupra textul COMUNA/ORAȘUL, scris cu fontul
Arial, 250, bold. Stema unității administrativ-teritoriale va avea dimensiunile de L = 0,14 m, I = 0,18 m;
— text care să reflecte contribuția Guvernului României (de exemplu: ăAcest așezământ cultural a fost finalizat și dotat cu
sprijinul Guvernului României.”).
Caseta care va conține elementele de mai sus va avea lățimea de 0,35 m. Dedesubtul acesteia se va întocmi un tabel, al
cărui capăt va fi împărțit în două casete, cu următoarele dimensiuni: caseta 1 — L = 0,40 m, I = 0,21 m; caseta 2 — L = 0,40 m,
I = 0,21 m.
În aceste casete se vor scrie, în ordine, Proiectul: (denumirea investiției), Valoarea și Anul realizării. Se va folosi fontul Arial,
150, Normal, bold.
Panoul va avea dimensiunile L = 1,8 m și I = 1 m, fondul va fi alb, iar caracterele vor fi negre.
Exemplu*):

*) Exemplul este reprodus în facsimil.

22

MONITORUL OFICIAL AL ROMÂNIEI, PARTEA I, Nr. 256/12.IV.2011

MINISTERUL DEZVOLTĂRII REGIONALE ȘI TURISMULUI
Nr. 1.151 din 11 martie 2011

MINISTERUL CULTURII ȘI PATRIMONIULUI NAȚIONAL
Nr. 2.206 din 29 martie 2011

ORDIN
privind aprobarea Ghidului operațional pentru realizarea obiectivului reabilitarea,
modernizarea infrastructurii culturale și dotarea așezămintelor culturale din mediul mic urban
din cadrul Programului prioritar național pentru construirea de sedii pentru așezăminte culturale
în localitățile unde nu există asemenea instituții, precum și pentru reabilitarea, modernizarea,
dotarea și finalizarea lucrărilor de construcție a așezămintelor culturale de drept public
din mediul rural și mic urban
Având în vedere prevederile art. 21 alin. (1) din Ordonanța de urgență a Guvernului nr. 118/2006 privind înființarea,
organizarea și desfășurarea activității așezămintelor culturale, aprobată cu modificări și completări prin Legea nr. 143/2007, cu
modificările și completările ulterioare,
în temeiul art. 23 alin. (4) din Ordonanța de urgență a Guvernului nr. 118/2006, aprobată cu modificări și completări prin
Legea nr. 143/2007, cu modificările și completările ulterioare, al art. 13 alin. (6) din Hotărârea Guvernului nr. 1.631/2009 privind
organizarea și funcționarea Ministerului Dezvoltării Regionale și Turismului, cu modificările și completările ulterioare, și al art. 11
alin. (4) din Hotărârea Guvernului nr. 90/2010 privind organizarea și funcționarea Ministerului Culturii și Patrimoniului Național, cu
modificările și completările ulterioare,
ministrul dezvoltării regionale și turismului și ministrul culturii și patrimoniului național emit următorul ordin:
Art. 1. — Se aprobă Ghidul operațional pentru realizarea
obiectivului reabilitarea, modernizarea infrastructurii culturale și
dotarea așezămintelor culturale din mediul mic urban din cadrul
Programului prioritar național pentru construirea de sedii pentru
așezăminte culturale în localitățile unde nu există asemenea
instituții, precum și pentru reabilitarea, modernizarea, dotarea și
finalizarea lucrărilor de construcție a așezămintelor culturale de
drept public din mediul rural și mic urban, prevăzut în anexa care
face parte integrantă din prezentul ordin.

Art. 2. — La data intrării în vigoare a prezentului ordin,
Ordinul ministrului dezvoltării, lucrărilor publice și locuințelor și al
ministrului culturii și cultelor nr. 851/2.446/2008 privind
aprobarea Ghidului operațional pentru Programul prioritar
național pentru reabilitarea, modernizarea infrastructurii culturale
și dotarea așezămintelor culturale din mediul mic urban, publicat
în Monitorul Oficial al României, Partea I, nr. 612 din 19 august
2008, se abrogă.
Art. 3. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general

Ministrul culturii și patrimoniului național,
Kelemen Hunor

ANEXĂ

GHID OPERAȚIONAL
pentru realizarea obiectivului reabilitarea, modernizarea infrastructurii culturale și dotarea așezămintelor culturale
din mediul mic urban din cadrul Programului prioritar național pentru construirea de sedii pentru așezăminte culturale
în localitățile unde nu există asemenea instituții, precum și pentru reabilitarea, modernizarea, dotarea și finalizarea
lucrărilor de construcție a așezămintelor culturale de drept public din mediul rural și mic urban
1. Cadrul general al Programului
Programul prioritar național pentru construirea de sedii
pentru așezăminte culturale în localitățile unde nu există
asemenea instituții, precum și pentru reabilitarea, modernizarea,
dotarea și finalizarea lucrărilor de construcție a așezămintelor
culturale de drept public din mediul rural și mic urban, denumit
în continuare Program, instituit prin Ordonanța de urgență a
Guvernului nr. 118/2006 privind înființarea, organizarea și
desfășurarea activității așezămintelor culturale, aprobată cu
modificări și completări prin Legea nr. 143/2007, cu modificările
și completările ulterioare, denumită în continuare O.U.G.

nr. 118/2006, reprezintă o inițiativă a Guvernului României,
dedicată creșterii calității vieții culturale în mediul rural și mic
urban prin extinderea și susținerea infrastructurii culturale
existente și prin diversificarea ofertei culturale.
Programul are ca principale obiective proiectarea,
construirea și dotarea sediilor pentru așezăminte culturale din
mediul rural și mic urban, în localitățile unde nu există asemenea
instituții, reabilitarea, modernizarea infrastructurii culturale și
dotarea așezămintelor culturale din mediul rural și mic urban și
finalizarea lucrărilor de construcție și dotarea așezămintelor
culturale din mediul rural și mic urban.

MONITORUL OFICIAL AL ROMÂNIEI, PARTEA I, Nr. 256/12.IV.2011
Ministerul Dezvoltării Regionale și Turismului va implementa
obiectivele Programului prin Compania Națională de Investiții
ăC.N.I.” — S.A., aflată sub autoritatea acestuia, în condițiile
prevăzute de Ordonanța Guvernului nr. 25/2001 privind
înființarea Companiei Naționale de Investiții ăC.N.I.” — S.A.,
aprobată cu modificări prin Legea nr. 117/2002, cu modificările
și completările ulterioare.
Finanțarea se va realiza din sume alocate de la bugetul de
stat, din fonduri externe rambursabile și nerambursabile și din
alte surse, în condițiile legii, conform prevederilor art. 21 alin. (1)
din O.U.G. nr. 118/2006.
Pentru realizarea și implementarea obiectivului reabilitarea,
modernizarea infrastructurii culturale și dotarea așezămintelor
culturale din mediul mic urban, Ministerul Culturii și Patrimoniului
Național împreună cu Ministerul Dezvoltării Regionale și
Turismului, în temeiul prevederilor art. 23 alin. (4) din O.U.G.
nr. 118/2006, elaborează prezentul ghid operațional, aprobat
prin ordin comun al ministrului culturii și patrimoniului național
și al ministrului dezvoltării regionale și turismului.
Prezentul ghid operațional stabilește reguli pentru
elaborarea, depunerea, evaluarea, selectarea și implementarea
proiectelor finanțate prin Programul prioritar național pentru
construirea de sedii pentru așezăminte culturale în localitățile
unde nu există asemenea instituții, precum și pentru reabilitarea,
modernizarea, dotarea și finalizarea lucrărilor de construcție a
așezămintelor culturale de drept public din mediul rural și mic
urban — obiectivul reabilitarea, modernizarea infrastructurii
culturale și dotarea așezămintelor culturale din mediul mic
urban.
Durata de implementare a Programului este până la data de
31 decembrie 2015.
2. Glosar de termeni
În sensul prezentului ghid operațional, termenii și expresiile
de mai jos au următoarele semnificații:
a) așezămintele culturale, în conformitate cu prevederile
O.U.G. nr. 118/2006, sunt persoane juridice de drept public sau
privat, indiferent de forma de organizare și finanțare, care
desfășoară activități în domeniul cultural, de informare și de
educație permanentă, reprezentând servicii culturale de utilitate
publică, cu rol în asigurarea coeziunii sociale și a accesului
comunitar la informație;
b) solicitant, autoritate publică locală din mediul mic urban,
singură sau în parteneriat cu alte instituții publice ori cu
organizații neguvernamentale din țară sau din străinătate, care
solicită reabilitarea, modernizarea infrastructurii culturale și
dotarea unui așezământ cultural în cadrul Programului;
c) cererea pentru reabilitarea, modernizarea infrastructurii
culturale și dotarea așezămintelor culturale din mediul mic
urban, denumită în continuare cerere, reprezintă documentul
prin care solicitantul cere reabilitarea, modernizarea și dotarea
așezământului cultural în sensul prezentului ghid operațional;
d) Comisia pentru evaluarea și selecția proiectelor, denumită
în continuare Comisia, instituită în conformitate cu prevederile
O.U.G. nr. 118/2006, selectează proiectele depuse de solicitanți
și propune Ministerului Dezvoltării Regionale și Turismului
finanțarea celor care întrunesc criteriile stabilite prin prezentul
ghid operațional;
e) criteriile de eligibilitate reprezintă elementele/principiile în
baza cărora cererea poate fi admisă în etapa de evaluare și
selecție;
f) mediul mic urban, în conformitate cu prevederile O.U.G.
nr. 118/2006, este alcătuit din localitățile urbane de rangul III,
orașe definite în conformitate cu prevederile Legii nr. 351/2001
privind aprobarea Planului de amenajare a teritoriului național —
Secțiunea a IV-a — Rețeaua de localități, cu modificările și
completările ulterioare;

23

g) lucrările de intervenții reprezintă lucrările de reabilitare,
modernizare și dotare a așezămintelor culturale, denumite în
continuare lucrări;
h) proiect — documentația de eligibilitate care va însoți
cererea, conform pct. 6.1;
i) Secretariatul Comisiei este format din specialiști numiți de
către ministrul dezvoltării regionale și turismului, prin ordin,
primește și verifică conformitatea administrativă a proiectelor și
asigură lucrările Comisiei.
Secretariatul va funcționa la sediul Companiei Naționale de
Investiții ăC.N.I.” — S.A.
3. Implementarea Programului — obiectivul reabilitarea,
modernizarea infrastructurii culturale și dotarea
așezămintelor culturale din mediul mic urban
Implementarea Programului — obiectivul reabilitarea,
modernizarea infrastructurii culturale și dotarea așezămintelor
culturale din mediul mic urban se realizează de către Ministerul
Dezvoltării Regionale și Turismului, prin Compania Națională de
Investiții ăC.N.I.” — S.A., aflată sub autoritatea acestuia.
Activitatea de selecție și evaluare a proiectelor se realizează
de către Comisie.
Președinția Comisiei este asigurată de către un reprezentant
al Ministerului Dezvoltării Regionale și Turismului, desemnat prin
ordin al ministrului dezvoltării regionale și turismului.
Componența, rolul și atribuțiile Comisiei sunt stabilite în
Regulamentul de organizare și funcționare a Comisiei pentru
evaluarea și selecția proiectelor, prevăzut în anexa nr. 1.
4. Înscrierea și participarea la selecție a proiectelor
Programul — obiectivul reabilitarea, modernizarea
infrastructurii culturale și dotarea așezămintelor culturale din
mediul mic urban are ca scop principal creșterea accesului
populației din mediul mic urban la informație, educație, cultură și
coeziune socială, reabilitarea, modernizarea infrastructurii
culturale și dotarea așezămintelor culturale din mediul mic urban
și va lua în considerare potențialul comunității de a susține pe
termen lung atât funcționarea și destinația clădirii, cât și
derularea unor activități specifice.
Solicitanți în cadrul Programului — obiectivul reabilitarea,
modernizarea infrastructurii culturale și dotarea așezămintelor
culturale din mediul mic urban pot fi autoritățile administrației
publice locale ale localităților din mediul mic urban, singure sau
în parteneriat cu alte autorități publice ori cu organizații
neguvernamentale din țară sau din străinătate, alcătuite din
localitățile urbane de rang III, orașe definite în conformitate cu
prevederile Legii nr. 351/2001, cu modificările și completările
ulterioare, în care există un așezământ cultural care necesită
reabilitare, modernizare sau dotare.
5. Criterii de eligibilitate
Criteriile de eligibilitate sunt condiții obligatorii care trebuie
să fie îndeplinite de către solicitant, precum și de către proiectul
acestuia pentru a participa la selecție în vederea acordării unei
contribuții financiare de la bugetul de stat.
Cele două criterii de eligibilitate sunt:
a) eligibilitatea solicitantului;
b) eligibilitatea proiectului.
5.1. Eligibilitatea solicitantului

Pentru a fi eligibili, solicitanții trebuie să îndeplinească
condițiile prevăzute la pct. 4, precum și obligația asigurării unei
finanțări, din resurse proprii sau atrase, de minimum 10% din
valoarea totală a proiectului, în conformitate cu prevederile
pct. 6.1.4 lit. e) corelate cu prevederile pct. 5.4.
În relația cu Comisia solicitantul este reprezentat de primarul
unității administrativ-teritoriale (UAT), care va semna cererea,
sau de un înlocuitor al acestuia, numit prin dispoziție a
primarului.

24

MONITORUL OFICIAL AL ROMÂNIEI, PARTEA I, Nr. 256/12.IV.2011

5.2. Eligibilitatea proiectului

Sunt eligibile proiectele pentru reabilitarea, modernizarea și
dotarea așezămintelor culturale din mediul mic urban.
5.3. Durata lucrărilor de execuție

Durata lucrărilor de execuție a obiectivelor de investiții
aferente Programului — obiectivul reabilitarea, modernizarea
infrastructurii culturale și dotarea așezămintelor culturale din
mediul mic urban nu poate fi mai mare de 18 luni de la data
precizată în ordinul de începere a lucrărilor.
5.4. Valoarea maximă eligibilă

În cadrul Programului — obiectivul reabilitarea,
modernizarea infrastructurii culturale și dotarea așezămintelor
culturale din mediul mic urban, valoarea maximă eligibilă care se
va aloca de la bugetul de stat, prin bugetul Ministerului
Dezvoltării Regionale și Turismului, este de 3.000.000 lei,
inclusiv taxa pe valoarea adăugată (TVA).
Valoarea totală a lucrărilor de intervenție poate să
depășească suma alocată de la bugetul de stat, și anume
3.000.000 lei. În această situație, solicitantul va asigura
finanțarea diferenței dintre valoarea totală și suma maximă ce
poate fi alocată prin Program din alte surse legal constituite.
5.5. Cheltuieli neeligibile

Reprezintă cheltuieli neeligibile:
a) cumpărarea, închirierea sau luarea în leasing a clădirilor
existente, indiferent dacă leasingul are ca rezultat trecerea în
proprietate a celui care ia în leasing sau nu;
b) cheltuieli operaționale, inclusiv cheltuieli de întreținere și
chirie;
c) comisioane bancare, cheltuielile cu garanțiile și cheltuieli
similare;
d) cheltuieli efectuate de administrația publică și, în special,
cheltuieli de regie, chirii și salarii ale personalului angajat în
activități de management, implementare, monitorizare și control;
e) achiziționarea de mijloace de transport;
f) cheltuieli cu panourile publicitare, respectiv panouri pentru
afișare temporară și plăci pentru amplasare permanentă;
g) cheltuieli pentru asigurarea utilităților;
h) cheltuieli cu expertiza tehnică/energetică.
6. Condiții de participare a solicitanților
6.1. Conținutul dosarului de participare la preselecție

Solicitanții trebuie să depună/să transmită la adresa unde își
desfășoară activitatea Secretariatul Comisiei, prevăzută la
pct. 6.2, un dosar pentru solicitarea efectuării lucrărilor de
reabilitare, modernizare a infrastructurii culturale și dotare a unui
așezământ cultural din mediul mic urban, care va conține cel
puțin următoarele documente:
6.1.1. cererea pentru reabilitarea, modernizarea
infrastructurii culturale și dotarea așezămintelor culturale din
mediul mic urban, conform modelului prevăzut în anexa nr. 2,
completată în limba română;
6.1.2. dovada deținerii terenului și a așezământului cultural,
confirmată prin extras de carte funciară, cu precizarea exactă a
tuturor elementelor de identificare. Așezământul cultural și
terenul aferent trebuie să facă parte din domeniul privat al
statului sau al UAT;
6.1.3. planul de activitate cuprinzând programele și
proiectele culturale pentru următorii 3 ani de la darea în
funcțiune a așezământului cultural reabilitat, modernizat, dotat,
care să conțină: activități culturale educative, informative,
formative, conform modelului prevăzut în anexa nr. 3;
6.1.4. hotărârea consiliului local, cu referire la următoarele
aspecte obligatorii:
a) necesitatea, oportunitatea și aprobarea reabilitării,
modernizării infrastructurii culturale și dotării așezământului
cultural din mediul mic urban;

b) faptul că investiția face parte din strategia de dezvoltare
locală aprobată de către acesta;
c) aprobarea planului de activitate pe următorii 3 ani de la
darea în funcțiune;
d) păstrarea destinației clădirii timp de minimum 15 ani;
e) asigurarea unei finanțări, din resurse proprii sau atrase,
de minimum 10% din valoarea totală a proiectului, în corelație cu
prevederile pct. 5.4;
f) angajamentul de a suporta cheltuielile de mentenanță și
gestionare a investiției, pe o perioadă de cel puțin 5 ani de la
data la care investiția a fost dată în exploatare;
6.1.5. contractul de parteneriat, în cazul în care autoritățile
administrației publice locale aplică la Program în parteneriat cu
alte autorități publice ori cu organizații neguvernamentale din
țară sau din străinătate, din care să rezulte cota-parte de
contribuție, în procente, față de valoarea totală a proiectului;
6.1.6. declarația pe propria răspundere din care să rezulte:
a) că așezământul cultural care urmează să se reabiliteze și
terenul aferent sunt libere de orice sarcină, nu fac obiectul unui
litigiu aflat pe rolul unei instanțe judecătorești sau al vreunei
revendicări pe cale administrativă ori juridică;
b) că sunt asigurate sau, după caz, că vor asigura utilitățile
aferente așezământului cultural;
c) numărul de locuitori ai UAT solicitante;
d) anul construirii, aria desfășurată a așezământului cultural,
regimul de înălțime;
e) că vor pune la dispoziția Companiei Naționale de Investiții
ăC.N.I.” — S.A. expertiza tehnică și energetică (construcții și
instalații) a așezământului cultural ce urmează a fi reabilitat,
modernizat și dotat, prin care să fie indicate și propuse soluțiile
tehnice de reabilitare;
6.1.7. copie de pe actul de identitate (BI sau CI) al
reprezentantului legal care semnează cererea de finanțare.
6.2. Termenul de depunere a dosarelor

Termenul de depunere a dosarelor pentru solicitarea
lucrărilor de reabilitare, modernizare a infrastructurii culturale și
dotare a așezămintelor culturale din mediul mic urban este de
30 de zile calendaristice de la anunțarea lansării Programului —
obiectivul reabilitarea, modernizarea infrastructurii culturale și
dotarea așezămintelor culturale din mediul mic urban.
Lansarea Programului — obiectivul reabilitarea,
modernizarea infrastructurii culturale și dotarea așezămintelor
culturale din mediul mic urban se va aduce la cunoștința
publicului prin publicarea ghidului operațional pe site-ul
Ministerului Dezvoltării Regionale și Turismului, www.mdrt.ro, și
pe site-ul Companiei Naționale de Investiții ăC.N.I.” — S.A.,
www.cni.com.ro
Vor fi luate în considerare doar dosarele care au data
expediției (ștampila poștei) cuprinsă în cadrul perioadei
precizate mai sus.
Ministerul Dezvoltării Regionale și Turismului și Ministerul
Culturii și Patrimoniului Național, prin acord comun, în funcție
de solicitări, vor putea organiza noi sesiuni de depunere a
dosarelor.
Deschiderea de noi sesiuni va fi adusă la cunoștința
publicului pe site-ul www.mdrt.ro și pe site-ul www.cni.com.ro
Dosarele vor fi expediate prin poștă, în două exemplare
originale, la Secretariatul Comisiei pentru evaluarea și selecția
proiectelor, pe adresa de mai jos:
ăCompania Națională de Investiții
Programul prioritar național pentru construirea de sedii
pentru așezăminte culturale în localitățile unde nu există
asemenea instituții, precum și pentru reabilitarea, modernizarea,
dotarea și finalizarea lucrărilor de construcție a așezămintelor

MONITORUL OFICIAL AL ROMÂNIEI, PARTEA I, Nr. 256/12.IV.2011
culturale de drept public din mediul rural și mic urban —
obiectivul reabilitarea, modernizarea infrastructurii culturale și
dotarea așezămintelor culturale din mediul mic urban
Secretariatul Comisiei pentru evaluarea și selecția
proiectelor:
Piața Națiunilor Unite nr. 8, bl. 108, tronson 2, sectorul 5,
București”
7. Evaluarea proiectelor
7.1. Etapa I — Preselecția — efectuată de Secretariatul
Comisiei

Secretariatul Comisiei verifică existența tuturor documentelor
solicitate pentru constituirea dosarului, precum și conformitatea
administrativă a documentelor.
Pentru această etapă de preselecție se aplică următoarele
criterii de eligibilitate:
a) solicitantul este o autoritate publică locală definită conform
pct. 4;
b) dosarul conține toate documentele solicitate.
În urma preselecției, Secretariatul Comisiei stabilește lista
solicitanților eligibili, care va fi comunicată Comisiei.
7.2. Etapa a II-a — Evaluarea — efectuată de Comisie

Criteriile pe baza cărora vor fi evaluate proiectele sunt:
a) criterii care țin de aspectul formal al cererii — 10% din
punctajul total:
— completarea corectă și integrală a cererii de finanțare;
b) criterii privind calitatea proiectului depus/alte criterii —
90% din punctajul total:
— relevanța, calitatea, diversitatea activităților propuse în
cadrul planului de activitate, pentru scopul general al
Programului — obiectivul reabilitarea, modernizarea
infrastructurii culturale și dotarea așezămintelor culturale din
mediul mic urban;
— modul de asigurare a finanțării activităților și asigurarea
funcționării așezământului cultural după terminarea reabilitării și
dotării;
— procentul de cofinanțare din partea autorității publice
locale;
— existența unui parteneriat cu alte autorități publice ori cu
organizații neguvernamentale din țară sau din străinătate, în
funcție de procentul cu care participă la reabilitarea
așezământului cultural;
— numărul de locuitori ai UAT solicitante;
— UAT solicitantă figurează în Legea nr. 5/2000 privind
aprobarea Planului de amenajare a teritoriului național —
Secțiunea a III-a — zone protejate.
Aceste criterii de evaluare sunt detaliate în grila de evaluare
pentru selecția unui proiect depus în cadrul Programului —
obiectivul reabilitarea, modernizarea infrastructurii culturale și
dotarea așezămintelor culturale din mediul mic urban, cuprinsă
în anexa nr. 4.
7.3. Etapa a II-a — Selecția proiectelor — efectuată de Comisie

Fiecare membru al Comisiei acordă un punctaj individual
fiecărui proiect. Punctajul final se va obține prin media aritmetică
a tuturor punctajelor acordate de către fiecare membru al
Comisiei.
Comisia, prin Secretariat, va întocmi lista solicitanților
selectați, în ordinea descrescătoare a punctajelor obținute.
Solicitanții vor fi informați de către Comisie asupra
rezultatelor evaluării și selecției proiectelor, prin publicarea listei
pe site-ul www.mdrt.ro
Hotărârea Comisiei, bazată pe raportul de evaluare, este
definitivă pentru sesiunea de evaluare la care se referă.

25

Solicitantul poate depune o nouă cerere, într-o altă sesiune
de selecție, dacă se va mai organiza.
8. Promovarea și derularea investițiilor
8.1. Comisia va întocmi și va transmite Ministerului
Dezvoltării Regionale și Turismului lista solicitanților selectați.
8.2. Ministerul Dezvoltării Regionale și Turismului aprobă
lista solicitanților selectați și o comunică Companiei Naționale
de Investiții ăC.N.I.” — S.A., care, după preluarea așezământului
cultural și a terenului aferent, pe bază de protocol, derulează
investiția în conformitate cu legislația în vigoare. Protocolul va
conține în anexă fișa de identificare a imobilului și valoarea de
inventar.
8.3. Compania Națională de Investiții ăC.N.I.” — S.A. va
contracta prin procedura de achiziție publică, conform
reglementărilor în vigoare, atât prestările de servicii de
proiectare și asistență tehnică, cât și execuția lucrărilor.
8.4. După efectuarea recepției la terminarea lucrărilor,
Compania Națională de Investiții ăC.N.I.” — S.A. predă
beneficiarului, pe bază de protocol, cu titlu gratuit, așezământul
cultural reabilitat, modernizat și dotat și terenul aferent, cu
respectarea prevederilor legale în vigoare. Protocolul va conține
și valoarea totală a lucrărilor executate, indiferent de sursa de
finanțare.
8.5. Ministerul Culturii și Patrimoniului Național, prin direcțiile
pentru cultură și patrimoniul național ale județelor, urmărește ca
beneficiarii să păstreze în timp destinația obiectivului de
investiții, în conformitate cu dispozițiile legale.
8.6. Pentru reglementarea modului de derulare a
Programului — obiectivul reabilitarea, modernizarea
infrastructurii culturale și dotarea așezămintelor culturale din
mediul mic urban, Ministerul Dezvoltării Regionale și Turismului
va elabora norme metodologice, aprobate prin ordin al
ministrului dezvoltării regionale și turismului.
8.7. Monitorizarea implementării Programului — obiectivul
reabilitarea, modernizarea infrastructurii culturale și dotarea
așezămintelor culturale din mediul mic urban se realizează de
către Compania Națională de Investiții ăC.N.I.” — S.A., în
condițiile legii.
8.8. Compania Națională de Investiții ăC.N.I.” — S.A. va
transmite trimestrial Ministerului Dezvoltării Regionale și
Turismului informări cu privire la stadiul derulării și implementării
Programului.
9. Reguli de publicitate
9.1. Orice demers publicitar efectuat de către solicitant,
devenit beneficiar, în orice formă și în orice mediu, trebuie să
specifice că obiectivul de investiții a fost realizat cu sprijinul
Ministerului Dezvoltării Regionale și Turismului, prin Programul
prioritar național pentru construirea de sedii pentru așezăminte
culturale în localitățile unde nu există asemenea instituții,
precum și pentru reabilitarea, modernizarea, dotarea și
finalizarea lucrărilor de construcție a așezămintelor culturale de
drept public din mediul rural și mic urban.
9.2. Pentru semnalizarea lucrărilor de reabilitare,
modernizare a infrastructurii culturale și dotare a așezămintelor
culturale din mediul mic urban și pentru publicitatea scrisă se va
utiliza panoul de identitate vizuală, elaborat în conformitate cu
mențiunile prevăzute în anexa nr. 5.
9.3. Pentru a face cunoscută implicarea Guvernului în
finanțarea lucrărilor realizate în cadrul Programului, autoritatea
publică pentru care se realizează investiția are obligația ca, pe
cheltuiala proprie, să amplaseze panouri publicitare, conform
modelului prevăzut în anexa nr. 5.
10. Anexele nr. 1—5 fac parte integrantă din prezentul ghid
operațional.

26

MONITORUL OFICIAL AL ROMÂNIEI, PARTEA I, Nr. 256/12.IV.2011
ANEXA Nr. 1
la ghidul operațional

REGULAMENT DE ORGANIZARE ȘI FUNCȚIONARE

a Comisiei pentru evaluarea și selecția proiectelor
Comisia pentru evaluarea și selecția proiectelor — componență, funcționare
Art. 1. — Comisia pentru evaluarea și selecția proiectelor,
denumită în continuare Comisie, are ca principal rol selectarea
și evaluarea cererilor pentru reabilitarea, modernizarea
infrastructurii culturale și dotarea așezămintelor culturale din
mediul mic urban.
Art. 2. — (1) Comisia are următoarea componență:
a) 2 reprezentanți ai Ministerului Dezvoltării Regionale și
Turismului, din care unul îndeplinește funcția de președinte al
Comisiei;
b) un reprezentant al Ministerului Culturii și Patrimoniului
Național;
c) un reprezentant al Asociației Comunelor din România;
d) un reprezentant al Asociației Orașelor din România.
(2) Membrii Comisiei din cadrul ministerelor sunt desemnați
prin ordine ale miniștrilor de resort.
(3) Reprezentanții orașelor/comunelor sunt numiți la nivel de
președinte/vicepreședinte de asociație, prin decizie a
președintelui asociației orașelor/comunelor.
Art. 3. — Președintele Comisiei îndeplinește următoarele
atribuții:
a) convoacă, coordonează pregătirile și conduce ședințele
Comisiei;
b) reprezintă Comisia în relațiile cu alți parteneri implicați în
implementarea Programului — obiectivul reabilitarea,
modernizarea infrastructurii culturale și dotarea așezămintelor
culturale din mediul mic urban.
Art. 4. — (1) Atribuțiile Comisiei sunt următoarele:
a) se reunește, ori de câte ori este necesar, pentru evaluarea
și selecția proiectelor depuse în cadrul Programului — obiectivul
reabilitarea, modernizarea infrastructurii culturale și dotarea
așezămintelor culturale din mediul mic urban;
b) consultă, dacă se va considera necesar, orice fel de
specialist pentru buna desfășurare a procesului de evaluare;
acești specialiști vor avea calitatea de invitați în ședințele
Comisiei;
c) analizează proiectele depuse, în vederea selecției, pe
baza rapoartelor întocmite de Secretariatul Comisiei;
d) evaluează proiectele, conform grilei de evaluare prevăzute
în anexa nr. 4 la ghidul operațional;

e) poate solicita, prin Secretariatul Comisiei, dacă este
necesar, documentație suplimentară pentru buna desfășurare a
procesului de evaluare a proiectelor depuse;
f) fiecare membru al Comisiei acordă un punctaj individual
fiecărui proiect în parte. Punctajul final se va obține prin media
aritmetică a tuturor punctajelor acordate de către fiecare
membru al Comisiei;
g) elaborează lista solicitanților selectați, în ordinea
descrescătoare a punctajelor obținute;
h) transmite, prin Secretariatul Comisiei, lista solicitanților
selectați la Ministerul Dezvoltării Regionale și Turismului;
i) informează solicitanții, prin Secretariatul Comisiei, asupra
rezultatelor evaluării și selecției proiectelor, prin publicarea listei
pe site-ul www.mdrt.ro
j) asigură realizarea transparenței deciziilor, rezultatele
ședințelor Comisiei având caracter public;
(2) În îndeplinirea atribuțiilor sale Comisia este sprijinită de
un secretariat.
Art. 5. — Secretariatul Comisiei este format din minimum
5 membri, specialiști din cadrul Ministerului Dezvoltării Regionale
și Turismului și din cadrul Companiei Naționale de Investiții
ăC.N.I.” — S.A., desemnați prin ordin de către ministrul dezvoltării
regionale și turismului. Secretariatul Comisiei va funcționa la
sediul Companiei Naționale de Investiții ăC.N.I.” — S.A.
Art. 6. — Atribuțiile Secretariatului Comisiei sunt următoarele:
a) primește și înregistrează toate cererile, cu documentație
specifică aferentă;
b) verifică conformitatea administrativă a proiectelor;
c) verifică proiectele și întocmește pentru fiecare proiect un
raport de verificare;
d) solicită, în scris, documentații suplimentare necesare în
procesul de evaluare a proiectului;
e) întocmește și arhivează procesele-verbale ale ședințelor
Comisiei și verifică dacă acestea au fost semnate de către toți
membrii Comisiei;
f) organizează și completează Registrul de evidență a
hotărârilor Comisiei;
g) asigură activitățile de registratură și arhivare a
documentelor destinate Comisiei.
ANEXA Nr. 2
la ghidul operațional

CERERE

pentru reabilitarea, modernizarea infrastructurii culturale și dotarea așezămintelor culturale din mediul mic urban
— model —
A. DATE DE ÎNREGISTRARE (Se

completează de către Secretariatul tehnic al Comisiei.)

Număr de înregistrare ......................
Data înregistrării .....................
Județul ....................
Unitatea administrativ-teritorială (UAT) ...................
Numele și prenumele persoanei care înregistrează ..................
Semnătura ...................

MONITORUL OFICIAL AL ROMÂNIEI, PARTEA I, Nr. 256/12.IV.2011

B. INFORMAȚII DESPRE SOLICITANT (Se

27

completează de către solicitant, autoritatea administrației publice locale.)

1. Date despre solicitant

1.1. Autoritatea administrației publice locale care solicită reabilitarea, modernizarea și dotarea

1.2. Persoana de contact
Numele ......................................
Prenumele .....................................
Funcția ........................................
Telefon ..................................., fax ................................
Mobil ......................................., e-mail ....................................................................

1.3. Reprezentantul legal (primarul UAT)
Numele ...........................................
Prenumele .............................................
Specimen de semnătură ...................................

1.4. Adresa solicitantului
Județul .............................
Localitatea .....................
Codul poștal ..........................
Strada ................................. numărul ......................
Telefon ........................., fax ................................., e-mail ..................................................

C. DATE DESPRE PARTENERI

În cazul în care lucrările de intervenție se realizează în parteneriat, vă rugăm ca pentru fiecare partener în parte
să furnizați următoarele documente:
— în cazul unui parteneriat public-privat: datele de contact, dovada și cotele cofinanțărilor pentru fiecare partener în parte
(cofinanțarea se exprimă în procente aplicate la valoarea totală a proiectului, conform pct. 5.4 din ghidul operațional),
precum și rolul acestora în proiect;
— în cazul unui parteneriat local: scrisoare de intenție și datele de contact ale partenerului, cota de cofinanțare în procente
aplicate la valoarea totală a proiectului, conform pct. 5.4 din ghidul operațional.

28

MONITORUL OFICIAL AL ROMÂNIEI, PARTEA I, Nr. 256/12.IV.2011

D. DESCRIEREA PROIECTULUI PROPUS

1. Identificarea obiectivului de investiție

1.1. Indicarea obiectivului de investiție:
Reabilitare așezământ cultural pentru o localitate din mediul mic urban
Variantele de la pct. 5.2 din ghidul operațional:
a) reabilitarea și dotarea așezămintelor culturale;
b) modernizarea și dotarea așezămintelor culturale;
c) reabilitarea, modernizarea și dotarea așezămintelor culturale.

1.2. Amplasarea proiectului
Județul ...............................
Localitatea .............................
Codul SIRUTA

1.3. Obiectivul de investiții (denumirea lucrării, amplasament, valoarea de inventar, suprafața desfășurată etc.)

1.4. Enumerați toate activitățile care se vor putea desfășura ca urmare a realizării lucrărilor de reabilitare, modernizare
și dotare a așezământului cultural, conform planului de activități culturale (anexa nr. 3 la ghidul operațional).

1.5. Numărul de locuitori ai UAT solicitante

1.6. Cota de cofinanțare a UAT solicitante, % din valoarea totală a proiectului (conform pct. 5.4 din ghidul operațional)

1.7. Cum intenționați să asigurați viabilitatea, sustenabilitatea activităților așezământului cultural după finalizarea
clădirii: salarizarea personalului, plata cheltuielilor de întreținere a clădirii, utilități etc.)?
Din total cheltuieli anuale necesare, sursele de finanțare vor fi asigurate din:
a) bugetul local — %;
b) altele (venituri proprii, sponsorizări) — %;
TOTAL: 100%

1.8. Localitatea figurează în Legea nr. 5/2000 privind aprobarea Planului de amenajare a teritoriului național —
Secțiunea a III-a — zone protejate
DA
NU

1.9. Indicați dacă arealul cultural în care se încadrează obiectivul de investiții reprezintă un areal de conservare,
protejare și promovare a tradițiilor, obiceiurilor, meșteșugurilor și a altor elemente care definesc patrimoniul imaterial. Detaliați.
DA
NU

Certific prin semnătura mea corectitudinea datelor completate în acest formular.
.........................................................................................................
Semnătura reprezentantului legal al autorității publice solicitante
Ștampila
Data .................................................................

29

MONITORUL OFICIAL AL ROMÂNIEI, PARTEA I, Nr. 256/12.IV.2011

ANEXA Nr. 3
la ghidul operațional

P L A N D E A C T I V I TAT E 1 )

— model —
Unitatea administrativ-teritorială ............
Nr.
crt.

Descrierea activităților

Perioada
de desfășurare

Buget estimat

Număr estimat
de participanți

Rezultate așteptate

ANUL 1
1.

CAP. I. Activități culturale

2.

CAP. II. Activități de informare

3.

CAP. III. Activități de educație
permanentă

1) Activitățile nu se limitează la cele cuprinse în model. Activitățile se pot completa cu cele prevăzute în Ordonanța de urgență a Guvernului nr. 118/2006
privind înființarea, organizarea și desfășurarea activității așezămintelor culturale, aprobată cu modificări și completări prin Legea nr. 143/2007, cu modificările și
completările ulterioare. Planul se întocmește pentru o perioadă de 3 ani.

ANEXA Nr. 4
la ghidul operațional

G R I L A D E E VA L U A R E

pentru selecția unui proiect depus în cadrul Programului — obiectivul reabilitarea, modernizarea infrastructurii
culturale și dotarea așezămintelor culturale din mediul mic urban
Pentru a fi declarat eligibil, un proiect trebuie să acumuleze minimum 50 de puncte din 100.
Criteriile de eligibilitate și punctajele pentru fiecare dintre ele sunt prezentate în tabelul de mai jos.
Nr.
crt.

Criterii de evaluare

Punctaj

Observații

1.

Cererea are toate câmpurile completate.

10 puncte

— Se acordă 10 puncte pentru cerere
corect și integral întocmită.
— Se acordă 0 puncte pentru cerere
întocmită greșit sau incomplet.

2.

Asigurarea unei cote de cofinanțare cuprinse între 10 și 50% din
valoarea totală a proiectului (conform pct. 5.4 din ghidul
operațional)

Maximum
25
de
puncte

— Pentru cofinanțare mai mică de
10% se acordă 0 puncte.
— Pentru cofinanțare între 10 și 50%
se acordă între 0 și 25 de puncte,
obținute prin interpolare liniară.
— Pentru cofinanțare mai mare de
50% se acordă 25 de puncte.

3.

Gradul de implicare/participare, activitatea și rolul partenerilor în
realizarea obiectivelor privind reabilitarea, modernizarea și
dotarea așezământului cultural, cuprins între 10 și 30% din
valoarea totală a proiectului (conform pct. 5.4 din ghidul
operațional)

Maximum
10 puncte

— Pentru participare mai mică de
10% se acordă 0 puncte.
— Pentru participare situată între 10
și 30% se acordă între 0 și 10 puncte,
obținute prin interpolare liniară;
10/30 x nr. de procente declarat (de
exemplu: 10/30 x 20 = 6,66 puncte).
— Pentru cofinanțare mai mare de
30% se acordă 10 puncte.

30

MONITORUL OFICIAL AL ROMÂNIEI, PARTEA I, Nr. 256/12.IV.2011

Nr.
crt.

Criterii de evaluare

4.

Capacitatea solicitantului de a asigura
funcționalitatea așezământului cultural

5.

Punctaj

întreținerea

și

Observații

Maximum
10 puncte

—
Dacă
solicitantul
asigură
întreținerea din bugetul local în
proporție mai mare de 50% din
cheltuieli, se acordă 0 puncte.
— Dacă procentul din bugetul local
este mai mic de 50% din cheltuieli, se
acordă 10 puncte.

Numărul de locuitori ai unității administrativ-teritoriale

Maximum
10 puncte

— Pentru o localitate cu număr de
locuitori mai mic de 5.000, se acordă
5 puncte.
— Pentru o localitate cu număr de
locuitori între 5.000 și 36.000, se
acordă între 5 și 10 puncte prin
interpolare lineară, astfel: 10/36.000 x
nr. de locuitori, calculat cu două
zecimale (de exemplu: 10/36.000 x
20.000 = 5,55 puncte).

6.

Diversitatea și adaptarea activităților cuprinse în planul de
activitate la resursele culturale existente — în comunitatea locală
unde funcționează așezământul cultural, detaliat în cererea
pentru reabilitarea, modernizarea infrastructurii culturale și
dotarea așezămintelor culturale din mediul mic urban la
pct. D.1.2, pentru următorii 3 ani după darea în folosință

Maximum
Pentru nr. de activități enumerate mai
25 de puncte mic de 5, se acordă 0 puncte.
Pentru nr. de activități enumerate
între 5 și 20, se acordă punctaj prin
interpolare;
25/20 x nr. de activități (de exemplu:
25/20 x 15 = 18,75 puncte).
Pentru nr. de activități mai mare de
20, se acordă 25 de puncte.

7.

Obiectivul de investiții amplasat într-o localitate cu obiective
culturale și turistice, conform Legii nr. 5/2000 privind aprobarea
Planului de amenajare a teritoriului național — Secțiunea a III-a —
zone protejate.

5 puncte

Da = 5 puncte
Nu = 0 puncte

8.

Obiectivul de investiții este situat în areal de conservare, protejare
și promovare a tradițiilor, obiceiurilor și meșteșugurilor.

5 puncte

Da = 5 puncte
Nu = 0 puncte

100 de puncte

TOTAL:

Evaluator,
.
ANEXA Nr. 5
la ghidul operațional

PA N O U D E I D E N T I TAT E V I Z U A L Ă
PANOURI PENTRU AFIȘARE TEMPORARĂ ȘI PLĂCI PENTRU AMPLASARE PERMANENTĂ

A. Panouri pentru afișare temporară
Panourile de publicitate privind finanțarea proiectelor din bugetul de stat vor fi amplasate într-un loc vizibil, în apropierea
obiectivului de investiții. Contractorul va identifica cele mai potrivite amplasamente (în condiții de vizibilitate și conform
reglementărilor existente în România).
Panoul va fi afișat pe perioada implementării proiectului și încă 6 luni după finalizarea proiectului.
Elementele de informare înscrise pe panou vor fi următoarele:
— în partea stângă sus, stema României, având deasupra textul GUVERNUL ROMÂNIEI MINISTERUL DEZVOLTĂRII REGIONALE
ȘI TURISMULUI, scris cu fontul Arial, 250, bold. Stema României va avea dimensiunile de L = 0,18 m, l = 0,14 m. În partea din mijloc
sus, textul: PROIECT FINANȚAT PRIN ăPROGRAMUL PRIORITAR NAȚIONAL PENTRU CONSTRUIREA DE SEDII PENTRU AȘEZĂMINTE CULTURALE
ÎN LOCALITĂȚILE UNDE NU EXISTĂ ASEMENEA INSTITUȚII, PRECUM ȘI PENTRU REABILITAREA, MODERNIZAREA, DOTAREA ȘI FINALIZAREA
LUCRĂRILOR DE CONSTRUCȚIE A AȘEZĂMINTELOR CULTURALE DE DREPT PUBLIC DIN MEDIUL RURAL ȘI MIC URBAN”, scris cu fontul Arial,

200, bold și italic. Sub acest text vor fi trecute, unele sub altele, următoarele: Denumirea beneficiarului, Titlul proiectului și Anul
realizării, cu fontul Arial, 200, bold. Caseta care va conține elementele de mai sus va avea lățimea de 0,35 m;
— dedesubt se va întocmi un tabel, împărțit în 3 casete, având următoarele dimensiuni: caseta 1 — L = 0,40 m, l = 0,21 m;
caseta 2 — L = 0,40 m, l = 0,21 m; caseta 3 — L = 0,40 m, l = 0,23 m. În aceste casete vor fi scrise în ordine următoarele: Obiectivul
(denumirea obiectivului de investiții), Valoarea (în lei) și Termenul de execuție (luna și anul). Pentru categoriile Proiect, Valoare,
Termen de execuție se va folosi fontul Arial, 150, Normal, iar pentru descrierea categoriei, fontul Arial, 150, bold.
Panoul va avea dimensiunile de L = 3 m și l = 1,8 m, fondul va fi alb, iar caracterele vor fi negre.

MONITORUL OFICIAL AL ROMÂNIEI, PARTEA I, Nr. 256/12.IV.2011

31

Exemplu*):

B. Plăci pentru amplasare permanentă
Pentru a face cunoscută implicarea Guvernului României în finanțarea lucrărilor realizate în cadrul Programului prioritar
național pentru construirea de sedii pentru așezăminte culturale în localitățile unde nu există asemenea instituții, precum și pentru
reabilitarea, modernizarea, dotarea și finalizarea lucrărilor de construcție a așezămintelor culturale de drept public din mediul rural
și mic urban vor fi amplasate panouri inscripționate, în apropierea acestora.
Elementele de informare afișate pe plăcuțe vor fi următoarele:
— în partea stângă, sus, stema României având deasupra textul GUVERNUL ROMÂNIEI MINISTERUL DEZVOLTĂRII REGIONALE
ȘI TURISMULUI, scris cu fontul Arial, 250, bold. Stema României va avea dimensiunile de L = 0,18 m, l = 0,14 m;
— în partea dreaptă, sus, Stema unității administrativ-teritoriale, având deasupra textul ORAȘUL..., scris cu fontul Arial,
250, bold. Stema unității administrativ-teritoriale va avea dimensiunile L = 0,14 m, l = 0,18 m;
— text care să reflecte contribuția Guvernului României (de exemplu: ăAcest așezământ cultural a fost reabilitat, modernizat
și dotat cu sprijinul Guvernului României”);
— caseta care va conține elementele de mai sus va avea lățimea de 0,35 m. Dedesubtul acesteia se va întocmi un tabel,
al cărui capăt va fi împărțit în două casete, cu următoarele dimensiuni: caseta 1 — L = 0,40 m, l = 0,21 m; caseta 2 — L = 0,40 m,
l = 0,21 m;
— în aceste casete se vor scrie, în ordine, Proiectul: (denumirea investiției), Valoarea și Anul realizării. Se va folosi fontul
Arial, 150, Normal, bold.
Panoul va avea dimensiunile L = 1,8 m și l = 1 m, fondul va fi alb, iar caracterele vor fi negre.

*) Exemplul este reprodus în facsimil.

32

MONITORUL OFICIAL AL ROMÂNIEI, PARTEA I, Nr. 256/12.IV.2011
Exemplu*):

*) Exemplul este reprodus în facsimil.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 256/12.IV.2011 conține 32 de pagini.

Prețul: 6,40 lei

&JUYDGY|522176]
ISSN 1453—4495

