Anul 179 (XXIII) — Nr. 205

PARTEA I

LEGI, DECRETE, HOTĂRÂRI ȘI ALTE ACTE

Joi, 24 martie 2011

SUMAR
Nr.

31.

274.

Pagina
LEGI ȘI DECRETE
— Lege privind aprobarea Ordonanței de urgență a
Guvernului nr. 96/2010 pentru completarea art. 8 din
Ordonanța de urgență a Guvernului nr. 37/2008 privind
reglementarea unor măsuri financiare în domeniul
bugetar ......................................................................
— Decret pentru promulgarea Legii privind aprobarea
Ordonanței de urgență a Guvernului nr. 96/2010
pentru completarea art. 8 din Ordonanța de urgență a
Guvernului nr. 37/2008 privind reglementarea unor
măsuri financiare în domeniul bugetar ......................

Nr.
HOTĂRÂRI ALE SENATULUI
23.

2

275.

34.

277.

— Lege privind aprobarea Ordonanței Guvernului
nr. 12/2010 pentru modificarea și completarea
Ordonanței de urgență a Guvernului nr. 162/2008
privind transferul ansamblului de atribuții și
competențe exercitate de Ministerul Sănătății către
autoritățile administrației publice locale......................
— Decret pentru promulgarea Legii privind aprobarea
Ordonanței Guvernului nr. 12/2010 pentru modificarea
și completarea Ordonanței de urgență a Guvernului
nr. 162/2008 privind transferul ansamblului de atribuții
și competențe exercitate de Ministerul Sănătății către
autoritățile administrației publice locale......................

— Lege privind aprobarea Ordonanței de urgență a
Guvernului nr. 90/2010 pentru modificarea și
completarea Legii nr. 31/1990 privind societățile
comerciale ..................................................................
— Decret pentru promulgarea Legii privind aprobarea
Ordonanței de urgență a Guvernului nr. 90/2010
pentru modificarea și completarea Legii nr. 31/1990
privind societățile comerciale ....................................

30.

280.

— Lege pentru aprobarea Ordonanței de urgență a
Guvernului nr. 51/2010 privind reglementarea unor
măsuri pentru reducerea unor arierate din economie,
precum și alte măsuri financiare ................................
— Decret privind promulgarea Legii pentru aprobarea
Ordonanței de urgență a Guvernului nr. 51/2010
privind reglementarea unor măsuri pentru reducerea
unor arierate din economie, precum și alte măsuri
financiare....................................................................

6

— Ordonanță de urgență privind adoptarea unor
măsuri de implementare a sistemului național unic de
plată a taxelor și impozitelor utilizând cardul bancar ....

6–7

— Hotărâre privind aprobarea sumei necesare pentru
plata pretențiilor financiare ale Societății Comerciale
ăC Balafas” — S.A. stabilite de Comisia de Adjudecare
a Disputelor în cadrul proiectului PHARE
RO 0108.03.04.05 ăCentrul de Marketing și Produse
Agricole Cluj” ..............................................................

7

— Hotărâre privind atribuțiile, organizarea și funcționarea
caselor de pensii sectoriale ........................................

8–9

— Hotărâre privind aprobarea bugetului de venituri și
cheltuieli pe anul 2011 al Societății Naționale de
Transport Feroviar de Călători ăC.F.R. Călători” —
S.A., aflată sub autoritatea Ministerului Transporturilor
și Infrastructurii ..........................................................

10–13

— Hotărâre privind transmiterea unui imobil din
domeniul privat al statului și din administrarea
Ministerului Administrației și Internelor — Inspectoratul
Județean al Poliției de Frontieră Arad în domeniul
public al județului Arad și în administrarea Consiliului
Județean Arad ............................................................

14

— Hotărâre privind încetarea exercitării, cu caracter
temporar, a funcției publice de subprefect al județului
Hunedoara de către domnul Gligor Dorin-Oliviu ........

15

Cuantumul total al sumelor provenite din finanțările private ale
partidelor politice în anul 2010, conform Legii
nr. 334/2006 privind finanțarea activității partidelor
politice și a campaniilor electorale..............................

15

2

3
233.
259.
3

261.
4

4
266.

37.

— Hotărâre pentru modificarea Hotărârii Senatului
nr. 19/2011 privind aprobarea componenței numerice
și nominale a comisiilor permanente ale Senatului ....
ORDONANȚE ȘI HOTĂRÂRI
ALE GUVERNULUI ROMÂNIEI

229.
32.

Pagina

4–5

5

2

MONITORUL OFICIAL AL ROMÂNIEI, PARTEA I, Nr. 205/24.III.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 96/2010 pentru completarea art. 8
din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 96 din 28 octombrie 2010 pentru completarea
art. 8 din Ordonanța de urgență a Guvernului nr. 37/2008 privind

reglementarea unor măsuri financiare în domeniul bugetar,
publicată în Monitorul Oficial al României, Partea I, nr. 769 din
17 noiembrie 2010.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 martie 2011.
Nr. 31.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 96/2010
pentru completarea art. 8 din Ordonanța de urgență
a Guvernului nr. 37/2008 privind reglementarea
unor măsuri financiare în domeniul bugetar
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 96/2010 pentru completarea art. 8 din Ordonanța de urgență a
Guvernului nr. 37/2008 privind reglementarea unor măsuri financiare în domeniul
bugetar și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

București, 18 martie 2011.
Nr. 274.

3

MONITORUL OFICIAL AL ROMÂNIEI, PARTEA I, Nr. 205/24.III.2011
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 12/2010 pentru modificarea și completarea
Ordonanței de urgență a Guvernului nr. 162/2008 privind transferul ansamblului de atribuții
și competențe exercitate de Ministerul Sănătății către autoritățile administrației publice locale
Parlamentul României adoptă prezenta lege.
Articol unic. — Se aprobă Ordonanța Guvernului nr. 12 din
29 ianuarie 2010 pentru modificarea și completarea Ordonanței
de urgență a Guvernul nr. 162/2008 privind transferul
ansamblului de atribuții și competențe exercitate de Ministerul

Sănătății către autoritățile administrației publice locale, adoptată
în temeiul art. 1 pct. III.1 din Legea nr. 9/2010 privind abilitarea
Guvernului de a emite ordonanțe, publicată în Monitorul Oficial
al României, Partea I, nr. 69 din 29 ianuarie 2010.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 martie 2011.
Nr. 32.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 12/2010 pentru modificarea
și completarea Ordonanței de urgență a Guvernului
nr. 162/2008 privind transferul ansamblului de atribuții
și competențe exercitate de Ministerul Sănătății
către autoritățile administrației publice locale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 12/2010 pentru modificarea și completarea Ordonanței de urgență a Guvernului
nr. 162/2008 privind transferul ansamblului de atribuții și competențe exercitate de
Ministerul Sănătății către autoritățile administrației publice locale și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 18 martie 2011.
Nr. 275.

4

MONITORUL OFICIAL AL ROMÂNIEI, PARTEA I, Nr. 205/24.III.2011
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 90/2010 pentru modificarea și completarea Legii nr. 31/1990
privind societățile comerciale
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 90 din
29 septembrie 2010 pentru modificarea și completarea Legii nr. 31/1990 privind
societățile comerciale, publicată în Monitorul Oficial al României, Partea I, nr. 674
din 4 octombrie 2010.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 martie 2011.
Nr. 34.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 90/2010
pentru modificarea și completarea Legii nr. 31/1990
privind societățile comerciale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 90/2010 pentru modificarea și completarea Legii nr. 31/1990
privind societățile comerciale și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 martie 2011.
Nr. 277.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 51/2010 privind reglementarea
unor măsuri pentru reducerea unor arierate din economie, precum și alte măsuri financiare
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 51 din 16 iunie 2010 privind reglementarea unor măsuri
pentru reducerea unor arierate din economie, precum și alte
măsuri financiare, publicată în Monitorul Oficial al României,
Partea I, nr. 413 din 21 iunie 2010, cu următoarele modificări:

1. La articolul 1, alineatele (1), (3) și (5) vor avea
următorul cuprins:
ăArt. 1. — (1) Prin excepție de la prevederile art. 61 și 63 din
Legea nr. 273/2006 privind finanțele publice locale, cu
modificările și completările ulterioare, în anul 2011 Ministerul

MONITORUL OFICIAL AL ROMÂNIEI, PARTEA I, Nr. 205/24.III.2011
Finanțelor Publice acordă unităților administrativ-teritoriale
împrumuturi din veniturile obținute din privatizare, înregistrate în
contul curent general al Trezoreriei Statului, cu o dobândă de
6,25%, cu termen de rambursare de maximum 5 ani, cu o
perioadă de grație de un an, în limita sumei de 1.500.000 mii
lei, pentru achitarea obligațiilor de plată restante înregistrate de
acestea la data de 31 decembrie 2010 față de operatorii
economici furnizori de bunuri, servicii și lucrări, inclusiv față de
operatorii economici care prestează serviciul public de
producere, transport și distribuție a energiei termice în sistem
centralizat, neachitate la data solicitării împrumutului. Perioada
de acordare a împrumutului se stabilește în convențiile de
împrumut încheiate cu unitățile administrativ-teritoriale.
..................................................................................................
(3) În sensul prezentei ordonanțe de urgență, prin obligații
fiscale restante se înțelege totalitatea obligațiilor datorate de
către operatorii economici la data de 31 decembrie 2010 și
neachitate bugetului de stat, bugetului asigurărilor sociale de
stat sau bugetelor fondurilor speciale.
..................................................................................................
(5) Pentru neplata la termen a ratelor scadente și a
dobânzilor de plătit la împrumutul acordat se calculează o
dobândă de întârziere, la nivelul dobânzii prevăzute în
Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare, pe
zi de întârziere, până la data stingerii obligației. Dobânda de
întârziere reprezintă venit al bugetului Trezoreriei Statului.”
2. La articolul 2, alineatul (4) va avea următorul cuprins:
ă(4) Împrumuturile contractate în condițiile prezentei
ordonanțe de urgență nu intră sub incidența limitelor stabilite pe
anul 2011 pentru finanțările rambursabile care pot fi contractate
și pentru tragerile din finanțările rambursabile contractate sau
care urmează a fi contractate de către unitățile administrativteritoriale.”

5

3. Articolul 3 va avea următorul cuprins:
ăArt. 3. — Direcțiile generale ale finanțelor publice județene/a
municipiului București/Direcția generală de administrare a
marilor contribuabili, după caz, eliberează certificatele de
atestare fiscală solicitate de unitățile administrativ-teritoriale
pentru operatorii economici, în termen de maximum 3 zile
lucrătoare de la primirea solicitării. Certificatele de atestare
fiscală se eliberează pe baza datelor cuprinse în evidența pe
plătitor a organului fiscal competent, cuprind creanțele fiscale
exigibile, existente în sold la data de 31 decembrie 2010 și
neachitate până la data eliberării acestora, și au o valabilitate
de 60 de zile de la data eliberării.”
4. La articolul 8, alineatul (1) va avea următorul cuprins:
ăArt. 8. — (1) În situația în care unitatea administrativteritorială, respectiv subdiviziunea acesteia, după caz, are
calitatea atât de debitor pentru obligațiile de plată restante
înregistrate de aceasta față de operatorii economici furnizori de
bunuri, servicii și lucrări, precum și față de operatorii economici
care prestează serviciul public de producere, transport și
distribuție a energiei termice în sistem centralizat, la data de
31 decembrie 2010 și neachitate la data solicitării, cât și de
creditor pentru creanțele fiscale restante către bugetul local al
acesteia la data de 31 decembrie 2010 și neachitate la data
solicitării, poate opera stingerea obligațiilor respective potrivit
procedurii aprobate prin ordin comun al ministrului finanțelor
publice și al ministrului administrației și internelor.”
Art. II. — Pentru sumele neutilizate și virate integral în contul
Ministerului Finanțelor Publice, în conformitate cu prevederile
alin. (5) și (6) ale art. 5 din Ordonanța de urgență a Guvernului
nr. 51/2010, unitățile administrativ-teritoriale nu datorează
dobândă. Dobânda și dobânda de întârziere virate de unitățile
administrativ-teritoriale pentru aceste sume în contul Ministerului
Finanțelor Publice, respectiv în bugetul Trezoreriei Statului, până
la data intrării în vigoare a prezentei legi, se restituie.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 martie 2011.
Nr. 37.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 51/2010 privind reglementarea
unor măsuri pentru reducerea unor arierate din economie,
precum și alte măsuri financiare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 51/2010 privind reglementarea unor măsuri pentru reducerea unor
arierate din economie, precum și alte măsuri financiare și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 martie 2011.
Nr. 280.

6

MONITORUL OFICIAL AL ROMÂNIEI, PARTEA I, Nr. 205/24.III.2011

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
pentru modificarea Hotărârii Senatului nr. 19/2011 privind aprobarea componenței numerice
și nominale a comisiilor permanente ale Senatului
În temeiul prevederilor art. 64 alin. (4) și ale art. 67 din Constituția României, republicată, precum și ale art. 46 și art. 66
alin. (4) din Regulamentul Senatului, aprobat prin Hotărârea Senatului nr. 28/2005, cu modificările și completările ulterioare,
Senatul adoptă prezenta hotărâre.
Articol unic. — Hotărârea Senatului nr. 19/2011 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 163 din 7 martie 2011, cu modificările
ulterioare, se modifică după cum urmează:
1. La anexa nr. XIV ăComponența Comisiei pentru privatizare
și administrarea activelor statului”, domnul senator Mutu Gabriel —
Grupul parlamentar al Partidului Social Democrat se include în

componența comisiei în locul domnului senator Toma Ion —
senator devenit independent.
2. La anexa nr. XVII ăComponența Comisiei pentru afaceri
europene”, domnul senator Mitrea Miron-Tudor — Grupul
parlamentar al Partidului Social Democrat se include în
componența comisiei în locul domnului senator Toma Ion —
senator devenit independent.

Această hotărâre a fost adoptată de Senat în ședința din data de 23 martie 2011, cu respectarea prevederilor art. 76
alin. (2) din Constituția României, republicată.

PREȘEDINTELE SENATULUI

MIRCEA-DAN GEOANĂ

București, 23 martie 2011.
Nr. 23.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind adoptarea unor măsuri de implementare a sistemului național unic de plată a taxelor
și impozitelor utilizând cardul bancar
Având în vedere necesitatea punerii în aplicare, în luna martie 2011, a Sistemului național electronic de plată online a
taxelor și impozitelor utilizând cardul bancar (SNEP), este necesară tipărirea în regim de urgență a credențialelor (setul de informații,
respectiv user, parolă și instrucțiuni de utilizare a acestora, destinat accesării și utilizării funcționalităților SNEP), care permit
contribuabililor accesul la situația financiară în baza căreia pot opera plățile cu cardul.
Având în vedere faptul că Agenția Națională de Administrare Fiscală dispune de o Unitatea de imprimare rapidă, care
poate asigura tipărirea și împlicuirea, în mod centralizat, a credențialelor solicitate operatorului SNEP de instituțiile publice
participante la SNEP, este necesară stabilirea cadrului legal în vederea asigurării acestor activități.
Ținând cont de disponibilul Unității de imprimare rapidă cu privire la capacitatea de prelucrare, imprimare și transmitere
centralizată a corespondenței, activități care vor asigura eficientizarea acțiunilor privind transmiterea credențialelor care permit
contribuabililor accesul la situația financiară în baza căreia pot opera plățile cu cardul și vor conduce la încasarea unor venituri către
bugetele componente ale bugetului general consolidat,

MONITORUL OFICIAL AL ROMÂNIEI, PARTEA I, Nr. 205/24.III.2011

7

având în vedere că elementele prezentate mai sus constituie o situație de urgență și extraordinară, a cărei reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — După alineatul (2) al articolului 19 din
Ordonanța Guvernului nr. 86/2003 privind unele reglementări în
domeniul financiar, publicată în Monitorul Oficial al României,
Partea I, nr. 624 din 31 august 2003, aprobată cu modificări și
completări prin Legea nr. 609/2003, cu modificările ulterioare,
se introduc trei noi alineate, alineatele (3)—(5), cu următorul
cuprins:
ă(3) Agenția, prin Unitatea de imprimare rapidă, are obligația
de a asigura în mod gratuit imprimarea și transmiterea
centralizată a setului de informații destinat accesării și utilizării
funcționalităților Sistemului național electronic de plată online a

taxelor și impozitelor utilizând cardul bancar (SNEP), solicitat
operatorului SNEP de către instituțiile publice participante la
acest sistem.
(4) Costurile aferente aplicării prevederilor alin. (3) se suportă
de la bugetul de stat, prin bugetul Agenției, de la titlul de
cheltuieli «Bunuri și servicii».
(5) Procedurile de imprimare și transmitere a
corespondenței prevăzute la alin. (3) se aprobă prin ordin
comun al ministrului comunicațiilor și societății informaționale,
al ministrului administrației și internelor și al ministrului
finanțelor publice.”

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul administrației și internelor,
Constantin-Traian Igaș
Ministrul comunicațiilor și societății informaționale,
Valerian Vreme
București, 20 martie 2011.
Nr. 30.
GUVERNUL ROMÂNIEI

HOTĂRÂRE
privind aprobarea sumei necesare pentru plata pretențiilor financiare ale Societății Comerciale
ăC Balafas” — S.A. stabilite de Comisia de Adjudecare a Disputelor
în cadrul proiectului PHARE RO 0108.03.04.05 ăCentrul de Marketing și Produse Agricole Cluj”
În temeiul art. 108 din Constituția României, republicată, și al art. 2 alin. (1) din Ordonanța de urgență a Guvernului
nr. 161/2008 privind alocarea de la bugetul de stat a fondurilor necesare pentru continuarea și finalizarea proiectelor PHARE,
aprobată prin Legea nr. 132/2009,
Guvernul României adoptă prezenta hotărâre.
Articol unic. — Se aprobă plata din bugetul Ministerului
Dezvoltării Regionale și Turismului pe anul 2011, la
capitolul 80.01 ăAcțiuni generale economice, comerciale și de
muncă”, subcapitolul 80.01.01.10 ăPrograme de dezvoltare
regională și socială”, titlul 55 ăAlte transferuri”,
alineatul 55.01.08 ăPrograme PHARE și alte programe cu

finanțare nerambursabilă”, a sumei de 2.800 mii lei, pentru
pretențiile financiare ale Societății Comerciale ăC Balafas” —
S.A. stabilite de Comisia de Adjudecare a Disputelor în cadrul
proiectului PHARE RO 0108.03.04.05 ăCentrul de Marketing
și Produse Agricole Cluj”.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 16 martie 2011.
Nr. 229.

8

MONITORUL OFICIAL AL ROMÂNIEI, PARTEA I, Nr. 205/24.III.2011
GUVERNUL ROMÂNIEI

HOTĂRÂRE
privind atribuțiile, organizarea și funcționarea caselor de pensii sectoriale
În temeiul art. 108 din Constituția României, republicată, și al art. 135 din Legea nr. 263/2010 privind sistemul unitar de
pensii publice, cu modificările și completările ulterioare,
Guvernul României adoptă prezenta hotărâre.
Art. 1. — (1) Casele de pensii sectoriale sunt structuri de
specialitate, cu personalitate juridică, înființate prin lege, în
subordinea Ministerului Apărării Naționale, Ministerului
Administrației și Internelor, precum și a Serviciului Român de
Informații, și se supun legislației în vigoare privind protecția
informațiilor clasificate.
(2) Casele de pensii sectoriale administrează, împreună cu
Casa Națională de Pensii Publice, sistemul public de pensii din
România pentru persoanele prevăzute la art. 6 alin. (1) pct. I
lit. c) și pct. V din Legea nr. 263/2010 privind sistemul unitar de
pensii publice, cu modificările și completările ulterioare.
Art. 2. — Casele de pensii sectoriale se organizează și
funcționează după cum urmează:
a) pentru Ministerul Apărării Naționale, la nivel de structură
centrală, potrivit dispozițiilor legale în vigoare privind
organizarea și funcționarea acestei instituții publice;
b) pentru Ministerul Administrației și Internelor, la nivel de
unitate în subordine, potrivit dispozițiilor legale în vigoare privind
organizarea și funcționarea acestei instituții publice;
c) pentru Serviciul Român de Informații, la nivel de unitate în
subordine, potrivit dispozițiilor legale în vigoare privind
organizarea și funcționarea acestei instituții publice.
Art. 3. — (1) Casele de pensii sectoriale au sediul în
municipiul București, după cum urmează:
a) Casa de pensii sectorială a Ministerului Apărării
Naționale — str. Drumul Taberei nr. 7—9, sectorul 6;
b) Casa de pensii sectorială a Ministerului Administrației și
Internelor — str. George Georgescu nr. 3, sectorul 4;
c) Casa de pensii sectorială a Serviciului Român de
Informații — str. Piața Amzei nr. 4, sectorul 1.
(2) Casele de pensii sectoriale prevăzute la art. 1 alin. (1)
sunt succesoarele de drept ale structurilor organizatorice
responsabile cu pensiile din Ministerul Apărării Naționale,
Ministerul Administrației și Internelor, respectiv Serviciul Român
de Informații, structuri care, la data intrării în vigoare a prezentei
hotărâri, se desființează.
(3) Patrimoniul caselor de pensii sectoriale ale Ministerului
Apărării Naționale și Serviciului Român de Informații, stabilit pe
baza bilanțului contabil de închidere, însoțit de balanța de
verificare sintetică, contul de rezultat patrimonial, situația
fluxurilor de trezorerie, conturile de execuție întocmite pe fiecare
sursă de finanțare și celelalte anexe, inclusiv cele care se
întocmesc la finele anului potrivit normelor în vigoare, se predă
împreună cu protocolul de predare-preluare, încheiat în termen
de 30 de zile de la data intrării în vigoare a prezentei hotărâri,
astfel:
a) de la Direcția financiar-contabilă a Ministerului Apărării
Naționale, pentru casa de pensii sectorială din subordinea
acestuia;
b) de la Direcția generală financiară a Serviciului Român de
Informații, pentru casa de pensii sectorială din subordinea
acestuia.
(4) Patrimoniul Casei de pensii sectoriale a Ministerului
Administrației și Internelor se preia din oficiu de la fosta Casă de
pensii a Ministerului Administrației și Internelor.

(5) La data intrării în vigoare a prezentei hotărâri, personalul
încadrat în structurile organizatorice responsabile cu pensiile din
Ministerul Apărării Naționale, Ministerul Administrației și
Internelor, respectiv Serviciul Român de Informații se preia de
către fiecare casă de pensii sectorială din subordinea acestor
instituții publice.
(6) Preluarea personalului prevăzut la alin. (5) și încadrarea
pe funcții a acestuia se realizează cu respectarea legislației
specifice fiecărei categorii de personal, în termen de maximum
45 de zile de la data intrării în vigoare a prezentei hotărâri.
Art. 4. — (1) Structura organizatorică a Casei de pensii
sectoriale a Ministerului Apărării Naționale se aprobă de către
ministrul apărării naționale, având un număr de 120 de posturi
finanțate integral de la bugetul de stat, prin bugetul Ministerului
Apărării Naționale, dintre care 40 de posturi se preiau din cadrul
Direcției financiar-contabile a Ministerului Apărării Naționale.
(2) Structura organizatorică a Casei de pensii sectoriale a
Ministerului Administrației și Internelor se aprobă de către
ministrul administrației și internelor, având un număr de
105 posturi finanțate integral de la bugetul de stat, prin bugetul
Ministerului Administrației și Internelor, dintre care 50 de posturi
se preiau din cadrul Casei de pensii a Ministerului Administrației
și Internelor.
(3) Structura organizatorică a Casei de pensii sectoriale a
Serviciului Român de Informații și numărul maxim de posturi
finanțate integral de la bugetul de stat, prin bugetul Serviciului
Român de Informații, se aprobă de către directorul Serviciului
Român de Informații, potrivit reglementărilor legale în vigoare.
(4) Personalul caselor de pensii sectoriale este constituit,
după caz, din următoarele categorii de personal:
a) pentru Ministerul Apărării Naționale: cadre militare în
activitate și personal civil;
b) pentru Ministerul Administrației și Internelor: funcționari
publici cu statut special;
c) pentru Serviciul Român de Informații: cadre militare în
activitate și personal civil.
(5) Salarizarea personalului prevăzut la alin. (4) se realizează
potrivit legislației în vigoare.
Art. 5. — (1) Conducerea caselor de pensii sectoriale este
asigurată de un director, cadru militar în activitate/funcționar
public cu statut special, numit prin ordin al ordonatorului principal
de credite în subordinea căruia funcționează casa de pensii
sectorială, respectiv prin ordin al ministrului apărării naționale, al
ministrului administrației și internelor sau al directorului
Serviciului Român de Informații, după caz, în condițiile legislației
specifice aplicabile acestei categorii de personal.
(2) Directorii caselor de pensii sectoriale sunt ordonatori
terțiari de credite pentru cheltuielile cu prestațiile achitate din
bugetul asigurărilor sociale de stat, precum și pentru cheltuielile
aferente altor drepturi sociale și pentru alte cheltuieli suportate
din bugetul de stat, stabilite de ordonatorul principal de credite,
potrivit legii.
(3) Numirea și eliberarea în/din funcție a personalului caselor
de pensii sectoriale se fac potrivit competențelor stabilite prin

MONITORUL OFICIAL AL ROMÂNIEI, PARTEA I, Nr. 205/24.III.2011
acte normative specifice fiecărei instituții publice în subordinea
căreia se află.
(4) În exercitarea atribuțiilor sale, directorul casei de pensii
sectoriale emite ordine, decizii, dispoziții și precizări, potrivit
actelor normative specifice fiecărei instituții publice în
subordinea căreia funcționează.
Art. 6. — Cheltuielile curente și de capital necesare caselor
de pensii sectoriale se suportă din bugetul de stat, prin bugetul
Ministerului Apărării Naționale, Ministerului Administrației și
Internelor, respectiv al Serviciului Român de Informații.
Art. 7. — Activitatea caselor de pensii sectoriale este
coordonată metodologic de Casa Națională de Pensii Publice.
Art. 8. — (1) Pentru angajatorii din instituțiile în subordinea
cărora se află și pentru cei din instituțiile cărora le asigură
stabilirea și plata pensiilor sau a altor prestații, casele de pensii
sectoriale au următoarele atribuții:
a) controlează modul în care angajatorii din instituțiile publice
de apărare, ordine publică și siguranță națională, care au
calitatea de ordonatori de credite, respectă dispozițiile legale
privind întocmirea și transmiterea Declarației privind obligațiile
de plată a contribuțiilor sociale, impozitului pe venit și evidența
nominală a persoanelor asigurate, precum și termenele de
transmitere;
b) stabilesc drepturile de asigurări sociale prevăzute de lege,
emit decizii de pensie pe care le comunică solicitanților, în
termenele prevăzute de lege;
c) asigură evidența contribuabililor la sistemul public de
pensii pentru asigurații din instituțiile publice de apărare
națională, ordine publică și siguranță națională prevăzuți la art. 6
alin. (1) pct. I lit. c) și pct. V din Legea nr. 263/2010, cu
modificările și completările ulterioare;
d) asigură evidența drepturilor și obligațiilor de asigurări
sociale la nivelul instituțiilor publice de apărare, ordine publică și
siguranță națională pentru asigurații prevăzuți la art. 6 alin. (1)
pct. I lit. c) și pct. V din Legea nr. 263/2010, cu modificările și
completările ulterioare;
e) certifică stagiul de cotizare și punctajul pentru asigurații
din evidențele proprii;
f) îndrumă și controlează activitatea de expertiză medicală
și recuperare a capacitații de muncă prin comisiile centrale de
expertiză medico-militară care se înființează în cadrul
Ministerului Apărării Naționale, Ministerului Administrației și
Internelor și Serviciului Român de Informații, conform normelor
legale;
g) organizează selecția, pregătirea și perfecționarea
profesională a personalului propriu;

h) asigură introducerea, extinderea, întreținerea aplicațiilor
informatice de calcul și de evidență, precum și a sistemelor de
protecție a acestora;
i) asigură reprezentarea în fața instanțelor judecătorești în
litigiile în care sunt parte ca urmare a aplicării dispozițiilor Legii
nr. 263/2010, cu modificările și completările ulterioare;
j) asigură transferul în străinătate al prestațiilor stabilite
potrivit reglementărilor legale în domeniu;
k) fundamentează și elaborează propunerile ce vor sta la
baza elaborării proiectului bugetului de stat și a celui al
asigurărilor sociale de stat;
l) solicită la Direcția pentru Evidența Persoanelor și
Administrarea Bazelor de Date din cadrul Ministerului
Administrației și Internelor sau la oricare altă autoritate, instituție
publică abilitată, datele cu caracter personal actualizate pentru
persoanele cărora li se întocmesc documentații de plată și/sau
cărora li se efectuează plata unor prestații sociale;
m) organizează modul de stabilire și de plată a drepturilor de
pensii și a altor drepturi de asigurări sociale finanțate din bugetul
asigurărilor sociale de stat, precum și a celor finanțate de la
bugetul de stat, conform legii;
n) organizează și conduc contabilitatea proprie, atât pentru
bugetul asigurărilor sociale de stat, cât și pentru bugetul de stat;
o) transmit, lunar, la domiciliul beneficiarilor din România,
prin Compania Națională ăPoșta Română” — S.A., taloanele de
pensie;
p) aprobă procedurile referitoare la efectuarea operațiunilor
de plată a pensiilor;
q) achită ajutorul de deces, în cazul decesului pensionarului
aflat în evidențele proprii, respectiv în cazul unui membru de
familie al acestuia, care nu era asigurat la data decesului, în
termen de 24 de ore de la solicitare, în condițiile stabilite prin
ordin al conducătorului instituției în subordinea căreia
funcționează;
r) prin organele de control, constată contravențiile prevăzute
la art. 144 și aplică sancțiunile prevăzute la art. 145 din Legea
nr. 263/2010, cu modificările și completările ulterioare;
s) emit decizii de recuperare a debitelor reprezentând
prestații de asigurări sociale încasate necuvenit și urmăresc
recuperarea acestora, în condițiile legii;
ș) soluționează sesizările, reclamațiile și petițiile, conform
prevederilor legale;
t) îndeplinesc orice alte atribuții stabilite prin dispoziții legale.
(2) Îndeplinirea atribuțiilor ce revin caselor de pensii
sectoriale, potrivit legii, este supusă controlului Ministerului
Apărării Naționale, Ministerului Administrației și Internelor și al
Serviciului Român de Informații.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Ministrul apărării naționale,
Gabriel Oprea
Ministrul administrației și internelor,
Constantin-Traian Igaș
Directorul Serviciului Român de Informații,
George Cristian Maior
Ministrul finanțelor publice,
Gheorghe Ialomițianu
București, 16 martie 2011.
Nr. 233.

9

10

MONITORUL OFICIAL AL ROMÂNIEI, PARTEA I, Nr. 205/24.III.2011
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul
2011 al Societății Naționale de Transport Feroviar de Călători
ăC.F.R. Călători” — S.A., aflată sub autoritatea Ministerului
Transporturilor și Infrastructurii
Având în vedere prevederile Legii bugetului de stat pe anul 2011
nr. 286/2010,
în temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul 2011 al Societății
Naționale de Transport Feroviar de Călători ăC.F.R. Călători” — S.A., aflată sub
autoritatea Ministerului Transporturilor și Infrastructurii, prevăzut în anexa care
face parte integrantă din prezenta hotărâre.
Art. 2. — (1) Nivelul cheltuielilor totale aferente veniturilor totale prevăzute în
bugetul de venituri și cheltuieli reprezintă limite maxime și nu poate fi depășit decât
în cazuri justificate, cu aprobarea Guvernului, la propunerea Ministerului
Transporturilor și Infrastructurii, cu avizul Ministerului Muncii, Familiei și Protecției
Sociale și al Ministerului Finanțelor Publice.
(2) În cazul în care în execuție se înregistrează nerealizări ale veniturilor
totale aprobate, operatorul economic poate efectua cheltuieli proporțional cu gradul
de realizare a veniturilor totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul muncii, familiei
și protecției sociale,
Ioan Nelu Botiș
Ministrul finanțelor publice,
Gheorghe Ialomițianu

București, 20 martie 2011.
Nr. 259.

MONITORUL OFICIAL AL ROMÂNIEI, PARTEA I, Nr. 205/24.III.2011

11
ANEXĂ*)

MINISTERUL TRANSPORTURILOR ȘI INFRASTRUCTURII

Societatea Națională de Transport Feroviar de Călători ăC.F.R. Călători” — S.A.
Adresa/Sediul: bd. Dinicu Golescu nr. 38, sectorul 1, București
Cod unic de înregistrare: RO 11054545
B U G E T U L D E V E N I T U R I Ș I C H E LT U I E L I P E A N U L 2 0 11

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 205/24.III.2011

MONITORUL OFICIAL AL ROMÂNIEI, PARTEA I, Nr. 205/24.III.2011

13

14

MONITORUL OFICIAL AL ROMÂNIEI, PARTEA I, Nr. 205/24.III.2011
GUVERNUL ROMÂNIEI

HOTĂRÂRE
privind transmiterea unui imobil din domeniul privat al statului și din administrarea
Ministerului Administrației și Internelor — Inspectoratul Județean al Poliției de Frontieră Arad
în domeniul public al județului Arad și în administrarea Consiliului Județean Arad
În temeiul art. 108 din Constituția României, republicată, și al art. 8 alin. (1) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului 49—282, situat
în localitatea Variașu Mic, comuna Iratoșu, nr. 1, județul Arad,
având datele de identificare prevăzute în anexa care face parte
integrantă din prezenta hotărâre, din domeniul privat al statului
și din administrarea Ministerului Administrației și Internelor —
Inspectoratul Județean al Poliției de Frontieră Arad în domeniul
public al județului Arad și în administrarea Consiliului Județean

Arad, în vederea desfășurării de activități în domeniul medical și
social, corespunzătoare competențelor stabilite în sarcina
consiliilor județene prin actele normative în vigoare.
Art. 2. — Predarea-primirea imobilului transmis potrivit art. 1
se face pe bază de protocol încheiat între părțile interesate, în
termen de 30 de zile de la data intrării în vigoare a prezentei
hotărâri.

PRIM-MINISTRU

EMIL BOC

Contrasemnează:
Ministrul administrației și internelor,
Constantin-Traian Igaș

București, 20 martie 2011.
Nr. 261.

ANEXĂ

D AT E L E D E I D E N T I F I C A R E

a imobilului aflat în domeniul privat al statului și în administrarea Ministerului Administrației și Internelor —
Inspectoratul Județean al Poliției de Frontieră Arad, care se transmite în domeniul public al județului Arad
și în administrarea Consiliului Județean Arad

Locul unde este
situat imobilul
care se transmite

Persoana juridică
de la care
se transmite imobilul

Localitatea Variașu Mic,
comuna Iratoșu, nr. 1,
județul Arad

Domeniul privat al
statului și din
administrarea
Ministerului
Administrației și
Internelor —
Inspectoratul Județean
al Poliției de Frontieră
Arad

Persoana juridică
la care
se transmite imobilul

Denumirea și datele
de identificare

Domeniul public Denumirea: 49—282
al județului Arad Nr. C.F.: 300497
și în administrarea
Consiliului
Județean Arad

Caracteristicile tehnice
ale imobilului

Suprafață teren = 2.913 m2
Suprafață construită = 312 m2
Nr. construcții = 5
Suprafață C2 = 43 m2
Suprafață C3 = 73 m2
Suprafață C4 = 39 m2
Suprafață C5 = 23 m2
Suprafață C6 = 134 m2

MONITORUL OFICIAL AL ROMÂNIEI, PARTEA I, Nr. 205/24.III.2011
GUVERNUL ROMÂNIEI

HOTĂRÂRE
privind încetarea exercitării, cu caracter temporar,
a funcției publice de subprefect al județului Hunedoara
de către domnul Gligor Dorin-Oliviu
Având în vedere prevederile art. 19 alin. (1) lit. a) și art. 92 din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea, cu caracter temporar, a funcției publice de subprefect al județului
Hunedoara de către domnul Gligor Dorin-Oliviu.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș

București, 23 martie 2011.
Nr. 266.

C U A N T U M U L T O TA L

al sumelor provenite din finanțările private ale partidelor politice în anul 2010,
conform Legii nr. 334/2006 privind finanțarea activității partidelor politice
și a campaniilor electorale
Uniunea Democrată Turcă din România
VENITURI TOTALE 2010
1. Venituri din activități fără scop patrimonial
a) cotizații ale membrilor Uniunii Democrate Turce din România
b) donații
c) acțiuni în parteneriat
d) venituri din activități proprii (spectacole)
e) valorificări bunuri
f) dobânzi de plasament
g) alte venituri din act. FSP

79.350 lei, din care,
pe surse:
74.942 lei, din care:
3.758 lei
4.368 lei
21.888 lei
6.375 lei
19.658 lei
18.769 lei
126 lei

2. Venituri economice

4.408 lei, din care:

a) majorări, penalizări încasate
b) dobânzi bancare încasate
c) sconturi obținute
d) cota de impozit încasat (din 2%)

2.075 lei
1.035 lei
391 lei
907 lei

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 205/24.III.2011 conține 16 pagini.

Prețul: 3,20 lei

&JUYDGY|521667]
ISSN 1453—4495

