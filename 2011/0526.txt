PARTEA I

Anul 179 (XXIII) — Nr. 526

Marți, 26 iulie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 626 din 12 mai 2011 referitoare la excepția de
neconstituționalitate a prevederilor art. 20 alin. (1)
lit. e), art. 21 alin. (1) și ale art. 42 alin. (10) lit. b) din
Legea serviciilor comunitare de utilități publice
nr. 51/2006 ................................................................

2–4

Decizia nr. 656 din 17 mai 2011 referitoare la excepția de
neconstituționalitate a prevederilor art. 48 din Legea
fondului funciar nr. 18/1991 ........................................

4–5

Decizia nr. 658 din 17 mai 2011 referitoare la excepția de
neconstituționalitate a prevederilor art. 132 alin. (3) din
Legea nr. 31/1990 privind societățile comerciale ......

6–7

Decizia nr. 705 din 31 mai 2011 referitoare la excepția de
neconstituționalitate a prevederilor Ordonanței de
urgență a Guvernului nr. 51/2008 privind ajutorul public
judiciar în materie civilă ..............................................

7–8

Decizia nr. 780 din 16 iunie 2011 referitoare la excepția de
neconstituționalitate a dispozițiilor art. 581 din Codul
de procedură civilă ....................................................

9–10

Decizia nr. 871 din 23 iunie 2011 referitoare la excepția de
neconstituționalitate a dispozițiilor art. 28 alin. 2 din
Codul de procedură civilă ..........................................

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
506.

— Ordin al ministrului transporturilor și infrastructurii
privind adoptarea amendamentelor necesare
adaptării, pentru prima dată, la progresul științific și
tehnic a prevederilor anexelor la Hotărârea Guvernului
nr. 1.326/2009 privind transportul mărfurilor
periculoase în România..............................................

11

ACTE ALE OFICIULUI ROMÂN
PENTRU DREPTURILE DE AUTOR
223.

— Decizie pentru publicarea în Monitorul Oficial al
României, Partea I, a Hotărârii arbitrale din data de
11 iulie 2011, având ca obiect stabilirea formei finale a
Metodologiei privind remunerațiile reprezentând
drepturile patrimoniale ale autorilor pentru
reproducerea și distribuirea operelor muzicale pe
înregistrări audiovizuale ............................................

12–16

2

MONITORUL OFICIAL AL ROMÂNIEI, PARTEA I, Nr. 526/26.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 626
din 12 mai 2011

referitoare la excepția de neconstituționalitate a prevederilor art. 20 alin. (1) lit. e), art. 21 alin. (1)
și ale art. 42 alin. (10) lit. b) din Legea serviciilor comunitare de utilități publice nr. 51/2006
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 20 alin. (1) lit. e), art. 21 alin. (1) și ale art. 42
alin. (10) lit. b) din Legea serviciilor comunitare de utilități publice
nr. 51/2006, excepție ridicată de Asociația de Proprietari de
Apartamente
ăTraianus”
din
Brașov
în
Dosarul
nr. 15.417/197/2009 al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate a prevederilor art. 21 alin. (1) din Legea
nr. 51/2006, deoarece acestea au fost abrogate prin Ordonanța
de urgență a Guvernului nr. 13/2008.
Referitor la celelalte texte de lege criticate, apreciază că
excepția de neconstituționalitate este neîntemeiată, sens în care
invocă jurisprudența în materie a Curții Constituționale, și anume
Decizia nr. 18/2008.
C U R T E A,

având în vedere actele și lucrările dosarului, constată
următoarele:
Prin Încheierea din 30 iunie 2010, pronunțată în Dosarul
nr. 15.417/197/2009, Judecătoria Brașov a sesizat Curtea
Constituțională cu excepția de neconstituționalitate a
prevederilor art. 20 alin. (1) lit. e), art. 21 alin. (1) și ale art. 42
alin. (10) lit. b) din Legea serviciilor comunitare de utilități
publice nr. 51/2006, excepție ridicată de Asociația de Proprietari
de Apartamente ăTraianus” din Brașov într-o cauză civilă având
ca obiect pretenții.
În motivarea excepției de neconstituționalitate autorul
acesteia susține, în esență, că textele de lege criticate încalcă
flagrant dreptul de proprietate privată și operează discriminări
în defavoarea beneficiarilor de servicii de utilitate publică.
Atribuția autorității în materia furnizării serviciilor de utilitate
publică de a ajusta tarifele de furnizare a energiei termice, fără
o negociere prealabilă cu părțile contractului de furnizare, are
semnificația unei intervenții cu caracter protecționist a statului

în relațiile contractuale. Or, în cadrul unui astfel de contract,
ambele părți ar trebui să beneficieze de același tratament juridic,
în condițiile în care acestea sunt persoane juridice de drept
privat — chiar dacă furnizorul, în acest caz, aparține unei
autorități administrative locale —, fără ca un terț să intervină în
stabilirea unor elemente ale raportului juridic. Mai mult,
ădiscriminarea dreptului de proprietate este mai flagrantă prin
stabilirea unei majorări de întârziere care se aplică pentru
obligații de plată față de bugetul de stat”, întrucât raportul de
drept privat se deplasează astfel în sfera raporturilor de drept
public, de unde se asimilează sistemul sancționator al
majorărilor de întârziere. Se mai susține că, ăîn acest raport
juridic, furnizorului de servicii nu i se poate conferi un statut
aferent dreptului public, caracterizat prin creanțe bugetare,
implicit stabilirea unor majorări de întârziere la nivelul creanțelor
bugetare”.
Judecătoria Brașov consideră că excepția de
neconstituționalitate este neîntemeiată, sens în care invocă
jurisprudența Curții Constituționale în materie, și anume Decizia
nr. 18/2008.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 20 alin. (1) lit. e), art. 21 alin. (1) și ale art. 42
alin. (10) lit. b) din Legea serviciilor comunitare de utilități publice
nr. 51/2006, publicată în Monitorul Oficial al României, Partea I,
nr. 254 din 21 martie 2006, prevederi care au următorul conținut:
— Art. 20 alin. (1) lit. e): ă(1) A.N.R.S.C. are următoarele
competențe și atribuții privind serviciile de utilități publice din
sfera sa de reglementare:
[...]
e) eliberează, potrivit competențelor acordate prin legi
speciale specifice fiecărui serviciu de utilități publice, avizul de
specialitate cu privire la stabilirea, ajustarea sau modificarea

MONITORUL OFICIAL AL ROMÂNIEI, PARTEA I, Nr. 526/26.VII.2011
prețurilor și tarifelor pentru serviciile de utilități publice, atunci
când/dacă acest aviz este prevăzut prin legile speciale;”;
— Art. 21 alin. (1): ă(1) A.N.R.S.C. emite avizul de specialitate
în vederea aprobării de către autoritățile administrației publice
locale a prețurilor și tarifelor numai în cazul serviciilor de utilități
publice care funcționează în condiții de monopol.”;
— Art. 42 alin. (10): ăNeachitarea facturii de către utilizator în
termen de 30 de zile de la data scadenței atrage penalități de
întârziere stabilite conform reglementărilor legale în vigoare,
după cum urmează:
a) penalitățile se datorează începând cu prima zi după data
scadenței;
b) penalitățile sunt egale cu nivelul dobânzii datorate pentru
neplata la termen a obligațiilor bugetare;
c) valoarea totală a penalităților nu va depăși valoarea facturii
și se constituie în venit al operatorului.”
Autorul excepției consideră că textele de lege criticate
contravin dispozițiilor constituționale ale art. 44 alin. (2) privind
ocrotirea în mod egal a proprietății private, indiferent de titular,
art. 53 referitoare la restrângerea exercițiului unor drepturi sau
a unor libertăți, art. 135 alin. (1) potrivit cărora ăEconomia
României este economie de piață, bazată pe libera inițiativă și
concurență”, precum și celor ale art. 136 alin. (5) privind
inviolabilitatea proprietății private. De asemenea, sunt invocate
și dispozițiile art. 1 intitulat ăProtecția proprietății” din Primul
Protocol adițional la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea observă
că art. 21 alin. (1) din Legea nr. 51/2006 a fost abrogat prin art. I
pct. 24 din Ordonanța de urgență a Guvernului nr. 13/2008
pentru modificarea și completarea Legii serviciilor comunitare
de utilități publice nr. 51/2006 și a Legii serviciului de alimentare
cu apă și de canalizare nr. 241/2006, publicată în Monitorul
Oficial al României, Partea I, nr. 145 din 26 februarie 2008. Față
de această situație, având în vedere abrogarea prevederilor
legale ce constituie obiect al excepției de neconstituționalitate,
Curtea constată că devin aplicabile prevederile art. 29 alin. (1)
din Legea nr. 47/1992 privind organizarea și funcționarea Curții
Constituționale, potrivit cărora instanța de contencios
constituțional se pronunță asupra ăunei legi sau ordonanțe ori a
unei dispoziții dintr-o lege sau dintr-o ordonanță în vigoare”.
În consecință, excepția de neconstituționalitate cu un atare
obiect urmează să fie respinsă ca inadmisibilă.
În ceea ce privește pretinsa contrarietate a prevederilor
art. 20 alin. (1) lit. e) și art. 42 alin. (10) din Legea nr. 51/2006 cu
dispozițiile constituționale și convenționale invocate și în
prezenta cauză, Curtea, prin Decizia nr. 18 din 15 ianuarie 2008,
publicată în Monitorul Oficial al României, Partea I, nr. 123 din
15 februarie 2008, a statuat că aceste texte de lege sunt
constituționale.
În acest sens, Curtea a reținut că, potrivit dispozițiilor Legii
nr. 51/2006, serviciile de utilități publice fac parte din sfera
serviciilor publice de interes general și sunt înființate, organizate
și coordonate de autoritățile administrației publice locale, pot fi
furnizate/prestate de către operatori care sunt organizați și
funcționează în baza reglementărilor de drept public sau de
drept privat, iar regimul de funcționare al acestora poate avea
caracteristici de monopol. Pentru supravegherea derulării unei
astfel de activități de interes general s-a înființat Autoritatea
Națională de Reglementare pentru Serviciile Comunitare de
Utilități Publice, instituție publică autonomă de interes național
care își exercită atribuțiile în temeiul principiilor privind protejarea

3

intereselor utilizatorilor în raport cu operatorii care acționează
în sfera serviciilor de utilități publice, promovarea concurenței,
eficacității și eficienței economice, precum și a principiilor
transparenței, accesibilității, tratamentului nediscriminatoriu și
protecției utilizatorilor.
Așa fiind, rolul autorității de reglementare este pe deplin
justificat în domeniul serviciilor comunitare de utilități publice și,
în consecință, nu se poate susține în mod întemeiat că o astfel
de autoritate, specializată în supravegherea activității de
furnizare a serviciilor de utilități publice, reprezintă un terț față de
contractul dintre operatorul de serviciu de utilitate publică și
beneficiarul acestuia, terț care operează în sensul discriminării
în defavoarea beneficiarilor.
Prin urmare, Curtea a constatat că nu poate fi reținută
pretinsa contradictorialitate a prevederilor de lege criticate față
de normele constituționale ale art. 44 alin. (2) și ale art. 136
alin. (5) și nici față de dispozițiile art. 1 din Primul Protocol
adițional la Convenția pentru apărarea drepturilor omului și a
libertăților fundamentale.
În ceea ce privește stabilirea, ajustarea sau modificarea
prețurilor și tarifelor pentru serviciile de utilități publice care
funcționează în condiții de monopol, Curtea a constatat că,
potrivit prevederilor Legii nr. 51/2006, aceste operațiuni se
realizează potrivit metodologiei de calcul elaborate de
A.N.R.S.C, care emite avizul de specialitate în vederea aprobării
prețurilor și tarifelor de către autoritățile administrației publice
locale. Prețurile și tarifele stabilite și practicate cu încălcarea
dispozițiilor legii sunt nule de drept, iar sumele încasate
necuvenit și constatate ca atare de către autoritățile de
reglementare se restituie utilizatorilor de la care au fost colectate
sau la bugetele locale, după caz. Or, atât A.N.R.S.C, cât și
autoritățile administrației publice locale au ca principal rol
respectarea interesului public, general, în speță cel al
utilizatorilor, față de eventuale practici abuzive ale operatorilor
sau prestatorilor de servicii de utilitate publică.
Referitor la criticile privind nivelul și natura penalităților
percepute pentru neachitarea la termen a facturilor de către
utilizatori, Curtea a observat că valoarea totală a penalităților
este plafonată, respectiv limitată la valoarea facturii, astfel că nu
se poate susține încălcarea dreptului de proprietate al
utilizatorului-debitor. Prin urmare, dispoziția legală criticată
urmărește să creeze un cadru echilibrat între interesele contrare
ale celor două părți — operator/creditor și beneficiar/debitor —
și nu să avantajeze pe prima dintre acestea, astfel cum pretinde
autorul excepției.
Așa fiind, Curtea a apreciat că nu poate fi reținută nici
încălcarea prevederilor art. 135 din Legea fundamentală, privind
economia și principiile sale de funcționare. Dimpotrivă, așa cum
rezultă din dispozițiile Legii nr. 51/2006, atribuțiile specifice ale
A.N.R.S.C. urmăresc promovarea principiilor concurenței,
eficacității și eficienței economice în sectorul serviciilor de utilități
publice care funcționează în condiții de monopol, precum și
conservarea resurselor, protecția mediului și a sănătății
populației.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

4

MONITORUL OFICIAL AL ROMÂNIEI, PARTEA I, Nr. 526/26.VII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a prevederilor art. 21 alin. (1) din Legea serviciilor comunitare
de utilități publice nr. 51/2006, excepție ridicată de Asociația de Proprietari de Apartamente ăTraianus” din Brașov în Dosarul
nr. 15.417/197/2009 al Judecătoriei Brașov.
2. Respinge, ca neîntemeiată, excepția de neconstituționalitate a prevederilor art. 20 alin. (1) lit. e) și ale art. 42 alin. (10)
lit. b) din Legea serviciilor comunitare de utilități publice nr. 51/2006, excepție ridicată de același autor în același dosar al aceleiași
instanțe.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 656
din 17 mai 2011

referitoare la excepția de neconstituționalitate a prevederilor art. 48
din Legea fondului funciar nr. 18/1991
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 48 din Legea fondului funciar nr. 18/1991,
excepție ridicată de Radu I. Prodrom în Dosarul
nr. 239/286/2010 al Judecătoriei Răducăneni.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent, referând asupra cauzei, arată că autorul
excepției a depus la dosar concluzii scrise prin care solicită Curții
Constituționale admiterea criticii de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând, în acest sens, jurisprudența în materie
a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 15 iulie 2010, pronunțată în Dosarul
nr. 239/286/2010, Judecătoria Răducăneni a sesizat Curtea

Constituțională cu excepția de neconstituționalitate a
prevederilor art. 48 din Legea fondului funciar nr. 18/1991,
excepție ridicată de Radu I. Prodrom într-o cauză având ca
obiect anularea Hotărârii nr. 34 din 12 ianuarie 2010, emisă de
Comisia Județeană Iași, de aplicare a Legii nr. 18/1991 și
reconstituire a dreptului de proprietate.
În motivarea excepției de neconstituționalitate autorul
(cetățean suedez la data formulării cererii de reconstituire a
dreptului de proprietate) susține că dispozițiile art. 48 din Legea
nr. 18/1991 sunt neconstituționale în ăcircumstanțele legislative
intervenite după 1 ianuarie 2007”, deoarece îngrădesc
posibilitatea cetățenilor străini de a beneficia de plenitudinea
dreptului de proprietate. Chiar dacă legislația europeană dă
dreptul statelor de a adopta legile pe care le consideră
necesare, totuși acest drept se referă numai la folosința
bunurilor, conform interesului general sau pentru a asigura plata
impozitelor ori a altor contribuții sau a amenzilor, astfel cum
prevede art. 1 paragraful (2) din Primul Protocol adițional la
Convenția pentru apărarea drepturilor omului și a libertăților
fundamentale. Cu toate acestea, prin respingerea cererii
reclamantului, statul operează o restrângere asupra dreptului
de proprietate și nu asupra folosinței, ceea ce este în flagrantă
contradicție cu art. 11 alin. (2), art. 20 și art. 148 alin. (2) din
Constituție.
Judecătoria Răducăneni apreciază că prevederile legale
criticate, prin condiționarea dreptului de a formula cerere de
reconstituire a dreptului de proprietate asupra terenurilor, de
calitatea de cetățean român, intră în contradicție cu art. 148
alin. (2), art. 11 alin. (2), art. 20 din Constituție și cu art. 1 din
Primul Protocol adițional la Convenția pentru apărarea
drepturilor omului și a libertăților fundamentale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

MONITORUL OFICIAL AL ROMÂNIEI, PARTEA I, Nr. 526/26.VII.2011
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile scrise depuse la dosar,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 48 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, având în prezent următorul cuprins: ăCetățenii
români cu domiciliul în străinătate, precum și foștii cetățeni
români care și-au redobândit cetățenia română, indiferent dacă
și-au stabilit sau nu domiciliul în țară, pot face cerere de
reconstituire a dreptului de proprietate pentru suprafețele de
terenuri agricole sau terenuri cu destinație forestieră, prevăzute
la art. 45, care le-au aparținut în proprietate, dar numai până la
limita prevăzută la art. 3 lit. h) din Legea nr. 187/1945, de familie,
pentru terenurile agricole, și nu mai mult de 30 ha de familie,
pentru terenurile cu destinație forestieră, în termenul, cu
procedura și în condițiile prevăzute la art. 9 alin. (3)—(9).”
În opinia autorului excepției de neconstituționalitate,
prevederile legale ce formează obiectul excepției încalcă
dispozițiile constituționale ale art. 11 alin. (2) privind tratatele
ratificate de Parlament, ale art. 20 referitoare la tratatele
internaționale privind drepturile omului și ale art. 148 alin. (2)
privind prioritatea reglementărilor comunitare cu caracter
obligatoriu, precum și cele ale art. 1 din Primul Protocol adițional
la Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare referitoare la
încălcarea dreptului de proprietate.
Astfel, în jurisprudența sa, de exemplu, Decizia nr. 59 din
27 ianuarie 2011, publicată în Monitorul Oficial al României,
Partea I, nr. 194 din 21 martie 2011, Decizia nr. 879 din 6 iulie
2010, publicată în Monitorul Oficial al României, Partea I, nr. 582

5

din 17 august 2010, Curtea a reținut că prevederile Legii
nr. 18/1991 au ca scop reconstituirea dreptului de proprietate
sau constituirea acestuia în favoarea foștilor cooperatori, a
moștenitorilor acestora și a altor persoane care, la data intrării
în vigoare a legii, nu aveau calitatea de proprietari asupra
terenurilor care constituie fondul funciar al României. Dreptul de
proprietate al acestor persoane este reconstituit sau, după caz,
constituit în temeiul și în condițiile legii. În acest context, legea
prevede categoriile de persoane îndreptățite a formula cererile
de reconstituire a dreptului de proprietate, dispozițiile art. 48
stabilind posibilitatea de a solicita reconstituirea și pentru
cetățenii români cu domiciliul în străinătate, precum și pentru
foștii cetățeni români care și-au redobândit cetățenia română,
indiferent dacă și-au stabilit sau nu domiciliul în țară. Așadar,
având în vedere obiectul de reglementare al legii — proprietatea
funciară — și scopul declarat al acesteia — retrocedarea către
foștii proprietari sau moștenitorii acestora a dreptului de
proprietate asupra terenurilor preluate de cooperativele agricole
de producție sau de către stat —, reglementarea condițiilor în
care operează această retrocedare, inclusiv sub aspectul
persoanelor îndreptățite, constituie opțiunea legiuitorului,
condiționarea exercitării dreptului de a formula cerere de
reconstituire a dreptului de proprietate asupra terenurilor de
calitatea de cetățean român reprezentând o astfel de opțiune,
care este pe deplin constituțională.
Astfel, dispozițiile art. 44 alin. (2) teza a doua din Constituție,
deși nu prevăd in terminis interdicția dobândirii dreptului de
proprietate asupra terenurilor de către cetățenii străini și apatrizi,
nu o înlătură, ci doar precizează cazurile și condițiile în care
aceștia pot dobândi un asemenea drept, restrângând astfel
sfera de aplicare a acestei incapacități speciale. Potrivit normei
constituționale, una dintre modalitățile de dobândire a dreptului
de proprietate asupra terenurilor de către cetățenii străini sau
apatrizi este moștenirea legală, ceea ce presupune că aceștia,
după anul 2003, pot dobândi terenuri în condițiile dreptului
comun (art. 650 din Codul civil și următoarele), Legea
nr. 18/1991 fiind o lege specială care are ca destinatari doar pe
cetățenii români.
Întrucât nu au intervenit elemente noi, de natură a determina
o reconsiderare a jurisprudenței, atât considerentele, cât și
soluția pronunțată de Curte în deciziile menționate sunt valabile
și în prezenta cauză.
În ceea ce privește invocarea în susținerea excepției a
prevederilor constituționale ale art. 148 alin. (2), Curtea constată
că acestea nu au nicio semnificație pentru soluționarea
prezentei cauze.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 48 din Legea fondului funciar nr. 18/1991,
excepție ridicată de Radu I. Prodrom în Dosarul nr. 239/286/2010 al Judecătoriei Răducăneni.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

6

MONITORUL OFICIAL AL ROMÂNIEI, PARTEA I, Nr. 526/26.VII.2011
CURTEA CONSTITUȚIONALĂ

D E C I Z I A Nr. 658
din 17 mai 2011

referitoare la excepția de neconstituționalitate a prevederilor art. 132 alin. (3) din Legea nr. 31/1990
privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 132 alin. (3) din Legea nr. 31/1990 privind
societățile comerciale, excepție ridicată de Societatea
Comercială ăPro Roman” — S.A. din Brașov în Dosarul
nr. 8.217/62/2009 al Tribunalului Brașov — Secția comercială și
de contencios administrativ și fiscal.
La apelul nominal răspunde, pentru partea Asociația ăPro
Brașov”, avocatul Costel Toroiman, membru al Baroului
București, cu delegație depusă la dosar. Lipsește autorul
excepției, față de care procedura de citare este legal îndeplinită.
Cauza fiind în stare de judecată, președintele Curții acordă
cuvântul apărătorului părții Asociația ăPro Brașov”. Acesta
solicită respingerea excepției, precizând că textul de lege criticat
nu contravine niciuneia dintre prevederile constituționale
invocate de autorul excepției.
Reprezentantul Ministerului Public, invocând jurisprudența
Curții Constituționale în materie, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2010, pronunțată în Dosarul
nr. 8.217/62/2009, Tribunalul Brașov — Secția comercială și
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 132 alin. (3) din Legea nr. 31/1990 privind
societățile comerciale, excepție ridicată de Societatea
Comercială ăPro Roman” — S.A. din Brașov într-un litigiu având
ca obiect acțiunea în anulare a unei hotărâri a adunării generale
a acționarilor.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât reglementarea posibilității terților de a
iniția demersuri judiciare pentru desființarea unor hotărâri ale
adunării generale a acționarilor asupra problemelor importante
privind conducerea și finanțarea investițiilor în scopul producției
excedează noțiunii de cadru economic favorabil exercitării
activităților comerciale de producție și poate perturba activitatea
societății comerciale, limitându-i astfel exercițiul unor drepturi
sau libertăți.
Tribunalul Brașov — Secția comercială și de contencios
administrativ apreciază că excepția de neconstituționalitate
este nefondată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile apărătorului părții Asociația ăPro
Brașov”, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 132 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, potrivit
cărora, ăCând se invocă motive de nulitate absolută, dreptul la
acțiune este imprescriptibil, iar cererea poate fi formulată și de
orice persoană interesată”.
În opinia autorului excepției de neconstituționalitate, acest
text de lege contravine dispozițiilor constituționale ale art. 45
privind libertatea economică, ale art. 53 privind restrângerea
exercițiului unor drepturi sau al unor libertăți, precum și ale
art. 135 alin. (2) lit. g) privind obligația statului de a asigura
aplicarea politicilor de dezvoltare regională în concordanță cu
obiectivele Uniunii Europene.
Examinând excepția de neconstituționalitate, Curtea
constată următoarele:
Prevederile art. 132 alin. (3) din Legea nr. 31/1990 au făcut
în repetate rânduri obiect al controlului de constituționalitate, prin
raportare la aceleași dispoziții constituționale invocate în
prezenta cauză și cu o motivare similară.
Astfel, prin deciziile: nr. 1.245 din 6 octombrie 2009, publicată
în Monitorul Oficial al României, Partea I, nr. 755 din 5 noiembrie
2009, nr. 1.256 din 25 noiembrie 2008, publicată în Monitorul
Oficial al României, Partea I, nr. 108 din 23 februarie 2009, și
nr. 370 din 4 mai 2006, publicată în Monitorul Oficial al
României, Partea I, nr. 466 din 30 mai 2006, Curtea, respingând
excepțiile, a statuat, în esență, că prevederile de lege criticate,
consacrând legal regimul juridic al nulității absolute, prin
legitimarea procesuală activă a oricărei persoane interesate de
a ataca hotărârea adunării generale a acționarilor, atunci când
prin aceasta se încalcă o normă legală imperativă de interes
public, nu contravin sub niciun aspect dispozițiilor constituționale
invocate.
De asemenea, atât în Decizia nr. 129 din 19 februarie 2008,
publicată în Monitorul Oficial al României, Partea I, nr. 172 din
6 martie 2008, cât și în Decizia nr. 904 din 5 decembrie 2006,
publicată în Monitorul Oficial al României, Partea I, nr. 55 din
24 ianuarie 2007, Curtea a reținut că nu poate fi primită

MONITORUL OFICIAL AL ROMÂNIEI, PARTEA I, Nr. 526/26.VII.2011
susținerea potrivit căreia dispozițiile de lege criticate blochează
activitatea societăților comerciale. În acest sens, Curtea a
constatat că aceste dispoziții nu contravin prevederilor
constituționale ale art. 45, deoarece Legea nr. 31/1990 instituie
prin art. 133 garanții procesuale de natură să evite introducerea
șicanatorie a acțiunilor de anulare a hotărârilor adunărilor
generale ale societăților comerciale.
În fine, Curtea nu a constatat nici încălcarea dispozițiilor
art. 53 din Constituție, de vreme ce nu a reținut restrângerea
exercițiului unor drepturi sau al unor libertăți.

7

Cele statuate în deciziile menționate își mențin valabilitatea
și în prezenta cauză, deoarece nu au intervenit elemente noi,
care să determine schimbarea jurisprudenței în această materie.
În ceea ce privește invocarea dispozițiilor constituționale
cuprinse în art. 135 alin. (2) lit. g) referitoare la obligația statului
de a asigura aplicarea politicilor de dezvoltarea regională, în
concordanță cu obiectivele Uniunii Europene, Curtea constată
că acestea nu au relevanță în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 132 alin. (3) din Legea nr. 31/1990 privind
societățile comerciale, excepție ridicată de Societatea Comercială ăPro Roman” — S.A. din Brașov în Dosarul nr. 8.217/62/2009
al Tribunalului Brașov — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

CURTEA CONSTITUȚIONALĂ

D E C I Z I A Nr. 705
din 31 mai 2011

referitoare la excepția de neconstituționalitate a prevederilor Ordonanței de urgență a Guvernului
nr. 51/2008 privind ajutorul public judiciar în materie civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 51/2008
privind ajutorul public judiciar în materie civilă, excepție ridicată
de Marin Frunză în Dosarul nr. 12.363/233/2010 al Judecătoriei
Galați.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 iulie 2010, pronunțată în Dosarul
nr. 12.363/233/2010, Judecătoria Galați a sesizat Curtea
Constituțională cu excepția de neconstituționalitate a
Ordonanței de urgență a Guvernului nr. 51/2008 privind
ajutorul public judiciar în materie civilă, excepție ridicată de
Marin Frunză într-o cauză având ca obiect soluționarea plângerii
împotriva refuzului unui birou judecătoresc de a continua
executarea silită.
În motivarea excepției de neconstituționalitate autorul
acesteia susține, în esență, că prevederile Ordonanței de
urgență a Guvernului nr. 51/2008 sunt neconstituționale, întrucât
ăimpun condiții și criterii exagerate, numeroase, dar și limitative,

8

MONITORUL OFICIAL AL ROMÂNIEI, PARTEA I, Nr. 526/26.VII.2011

arbitrare și sofisticate, care necesită foarte mult timp pentru
îndeplinirea lor”, limitează cuantumul ajutorului public judiciar de
care justițiabilul poate beneficia anual și impun acestuia să
precizeze cuantumul de care a beneficiat în cursul unui an, deși
acest cuantum este cunoscut doar de instanța de judecată, de
baroul de avocați și de Ministerul Justiției. De asemenea, arată
că soluționarea cererii de ajutor public judiciar nu se face în mod
public, cu citarea legală a părților, ci prin încheiere dată în
camera de consiliu, fără citarea părților, care poate fi atacată
doar formal, prin cerere de reexaminare, soluționată de aceeași
instanță de judecată, ceea ce încalcă dreptul la apărare.
Judecătoria Galați apreciază că prevederile Ordonanței de
urgență a Guvernului nr. 51/2008 sunt de natură a garanta
drepturile petentului, fiind în perfectă concordanță cu dispozițiile
constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 51/2008
privind ajutorul public judiciar în materie civilă, publicată în
Monitorul Oficial al României, Partea I, nr. 327 din 25 aprilie
2008, aprobată cu modificări și completări prin Legea
nr. 193/2008, publicată în Monitorul Oficial al României, Partea I,
nr. 723 din 24 octombrie 2008.
În opinia autorului excepției de neconstituționalitate, actul
normativ criticat încalcă dispozițiile art. 1, 11, 15, 16, 20, 21, 24,
53, 124, 126 și 148 din Constituție, cu referire la prevederile
art. 1, 6, 13, 14 și 17 din Convenția pentru apărarea drepturilor

omului și a libertăților fundamentale, precum și la cele ale
art. 1—30 din Declarația Universală a Drepturilor Omului.
Examinând excepția de neconstituționalitate, Curtea
constată că dispozițiile Ordonanței de urgență a Guvernului
nr. 51/2008 au mai fost supuse, atât în integralitatea lor, cât și
separat, controlului de constituționalitate, sub aspectul unor
critici asemănătoare celor formulate în prezenta cauză. În
acest sens, sunt, spre exemplu, Decizia nr. 264 din
24 februarie 2009, publicată în Monitorul Oficial al României,
Partea I, nr. 198 din 30 martie 2009, Decizia nr. 924 din
23 iunie 2009, publicată în Monitorul Oficial al României,
Partea I, nr. 531 din 31 iulie 2009, Decizia nr. 1.577 din
7 decembrie 2010, publicată în Monitorul Oficial al României,
Partea I, nr. 110 din 11 februarie 2011, Decizia nr. 1.098 din
21 septembrie 2010, publicată în Monitorul Oficial al României,
Partea I, nr. 753 din 11 noiembrie 2010 și Decizia nr. 1.322 din
13 octombrie 2009, publicată în Monitorul Oficial al României,
Partea I, nr. 790 din 19 noiembrie 2009.
Cu acele prilejuri, Curtea a statuat, în esență, că stabilirea
unor limite și condiții privind acordarea ajutorului public judiciar
a fost determinată de posibilitatea asigurării resurselor financiare
publice necesare acordării ajutorului, de realizarea unei
distribuiri echitabile a ajutorului în formele prevăzute la art. 6 din
ordonanță, de prevenirea exercitării abuzive a cererii de ajutor
și a prejudicierii altor categorii de persoane fizice care ar fi în
nevoie de susținere din partea statului și l-ar solicita, fără a se
îngrădi în acest mod accesul efectiv la justiție.
Totodată, potrivit art. 15 din actul normativ criticat, împotriva
încheierii prin care se respinge cererea de acordare a ajutorului
public judiciar cel interesat poate face ăcerere de reexaminare,
în termen de 5 zile de la data comunicării încheierii”, iar cererea
de reexaminare se soluționează în camera de consiliu ăde un
alt complet”. Prin urmare, Curtea a constatat că sunt îndeplinite
toate cerințele dreptului la un proces echitabil și la soluționarea
cauzei — a cererii de ajutor public judiciar — într-un termen
rezonabil și de către o instanță independentă și imparțială.
Referitor la celelalte prevederi invocate din Constituție și din
Convenția pentru apărarea drepturilor omului și a libertăților
fundamentale, Curtea a observat că acestea nu erau incidente
în cauză.
Cele statuate în deciziile menționate își mențin valabilitatea
și în prezenta cauză, deoarece nu au intervenit elemente noi,
care să determine schimbarea jurisprudenței în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței de urgență a Guvernului nr. 51/2008
privind ajutorul public judiciar în materie civilă, excepție ridicată de Marin Frunză în Dosarul nr. 12.363/233/2010 al Judecătoriei
Galați.
Definitivă și general obligatorie.
Pronunțată în ședința publică din data de 31 mai 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

MONITORUL OFICIAL AL ROMÂNIEI, PARTEA I, Nr. 526/26.VII.2011

9

CURTEA CONSTITUȚIONALĂ

D E C I Z I A Nr. 780
din 16 iunie 2011

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Gelil Dincer și de Societatea Comercială ăAqua Terra
International” — S.R.L. din Constanța în Dosarul
nr. 20.137/3/2010 al Tribunalului București — Secția a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 iulie 2010, pronunțată în Dosarul
nr. 20.137/3/2010, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă, excepție ridicată de Gelil Dincer și de
Societatea Comercială ăAqua Terra International” — S.R.L. din
Constanța, într-o cauză având ca obiect ordonanță
președințială.
În motivarea excepției de neconstituționalitate autorii
acesteia susțin, în esență, că prevederile criticate sunt
neconstituționale deoarece creează un dezavantaj vădit
pârâtului, care se vede pus în imposibilitatea de a se apăra în
mod temeinic și adecvat, astfel cum se întâmplă în cazul
acțiunilor judecate potrivit dreptului comun.
Tribunalul București — Secția a IV-a civilă opinează că
dispozițiile criticate sunt constituționale, invocând în acest sens
jurisprudența Curții Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul conținut:
ăInstanța va putea să ordone măsuri vremelnice în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care nu
s-ar putea repara, precum și pentru înlăturarea piedicilor ce s-ar
ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult 48
de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În opinia autorilor excepției de neconstituționalitate, aceste
texte de lege contravin prevederilor constituționale ale art. 16
privind egalitatea în drepturi, art. 21 referitoare la accesul liber
la justiție, art. 24 privind dreptul la apărare, art. 44 care consacră
dreptul de proprietate privată, art. 45 privind libertatea
economică și art. 124 alin. (2) care prevăd că justiția este unică,
imparțială și egală pentru toți, precum și dispozițiilor art. 6
paragraful 1 și art. 14 din Convenția pentru apărarea drepturilor
omului și a libertăților fundamentale și art. 1 din Primul Protocol
adițional la Convenție.
Examinând excepția de neconstituționalitate, Curtea reține
că asupra constituționalității textului de lege criticat s-a pronunțat
prin numeroase decizii, prin raportare la critici similare cu cele
invocate în cauza de față, stabilind că dispozițiile art. 581 din
Codul de procedură civilă sunt constituționale. Astfel, spre
exemplu, prin Decizia nr. 167 din 8 februarie 2011, publicată în
Monitorul Oficial al României, Partea I, nr. 304 din 3 mai 2011,
Decizia nr. 536 din 27 aprilie 2010, publicată în Monitorul Oficial
al României, Partea I, nr. 354 din 28 mai 2010, sau Decizia
nr. 244 din 4 martie 2008, publicată în Monitorul Oficial al
României, Partea I, nr. 288 din 14 aprilie 2008, Curtea a reținut
că dispozițiile criticate instituie o procedură specială potrivit
căreia instanța de judecată poate dispune, prin ordonanță
președințială, luarea unor măsuri cu caracter vremelnic, a căror
urgență este justificată de necesitatea evitării prejudicierii unor
drepturi sau interese legitime. Totodată, Curtea a constatat că
prin procedura de urgență instituită de art. 581 din Codul de
procedură civilă nu numai că nu se aduce vreo îngrădire
dreptului persoanei la apărarea drepturilor, a libertăților și a
intereselor sale legitime, ci, dimpotrivă, se creează posibilitatea
pentru cel vătămat într-un drept legitim de a se adresa justiției
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări. De asemenea, acestea se
aplică, fără discriminare, tuturor celor implicați într-un proces.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

10

MONITORUL OFICIAL AL ROMÂNIEI, PARTEA I, Nr. 526/26.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 581 din Codul de procedură civilă, excepție
ridicată de Gelil Dincer și de Societatea Comercială ăAqua Terra International” — S.R.L. din Constanța în Dosarul nr. 20.137/3/2010
al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 871
din 23 iunie 2011

referitoare la excepția de neconstituționalitate a dispozițiilor art. 28 alin. 2
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 28 alin. 2 din Codul de procedură civilă,
excepție ridicată de Emil Balaure în Dosarul nr. 19.935/245/2009
al Tribunalului Iași — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 21 mai 2010, pronunțată în Dosarul
nr. 19.935/245/2009, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 28 alin. 2 din Codul de procedură civilă,
excepție ridicată de Emil Balaure într-o cauză în care a fost
formulată o cerere de recuzare a întregului colectiv de judecători
ai instanței de judecată.
În motivarea excepției de neconstituționalitate autorul
acesteia susține că dispozițiile legale criticate contravin
prevederilor art. 21 alin. (3) privind dreptul la un proces echitabil
din Legea fundamentală, fără a motiva în vreun fel în ce constă
înfrângerea dispozițiilor constituționale.

Tribunalul Iași — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 28 alin. 2 din Codul de procedură civilă, care au
următorul cuprins:
ăNu se pot recuza toți judecătorii unei instanțe sau ai unei
secții a acesteia.”
Autorul excepției susține că dispozițiile legale criticate încalcă
prevederile constituționale ale art. 21 alin. (3) privind dreptul la
un proces echitabil.
Examinând excepția de neconstituționalitate, Curtea
constată că aceasta este nemotivată, autorul criticii menționând
doar în mod formal textul constituțional pretins a fi încălcat, fără
a arăta în ce constă contradicția relevată. Se încalcă astfel
dispozițiile imperative ale art. 10 alin. (2) din Legea nr. 47/1992,
potrivit cărora ăSesizările trebuie făcute în formă scrisă și
motivate”, astfel încât excepția de neconstituționalitate a acestor
dispoziții legale este inadmisibilă.
Simpla enumerare în susținerea excepției a unor prevederi
constituționale pretins încălcate nu este de natură să satisfacă

MONITORUL OFICIAL AL ROMÂNIEI, PARTEA I, Nr. 526/26.VII.2011
exigențele art. 10 alin. (2) din Legea nr. 47/1992. De altfel, în
acest sens, Curtea s-a mai pronunțat prin numeroase decizii, cu
titlu exemplificativ, reținându-se: Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în

11

Monitorul Oficial al României, Partea I, nr. 367 din 30 mai 2007,
Decizia nr. 517 din 8 mai 2008, publicată în Monitorul Oficial al
României, Partea I, nr. 412 din 2 iunie 2008, Decizia nr. 245 din
19 februarie 2009, publicată în Monitorul Oficial al României,
Partea I, nr. 166 din 17 martie 2009.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 28 alin. 2 din Codul de procedură civilă,
excepție ridicată de Emil Balaure în Dosarul nr. 19.935/245/2009 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind adoptarea amendamentelor necesare adaptării, pentru prima dată, la progresul științific
și tehnic a prevederilor anexelor la Hotărârea Guvernului nr. 1.326/2009 privind transportul
mărfurilor periculoase în România
În temeiul prevederilor art. 10 din Hotărârea Guvernului nr. 1.326/2009 privind transportul mărfurilor periculoase în
România, precum și ale art. 5 alin. (4) din Hotărârea Guvernului nr. 76/2009 privind organizarea și funcționarea Ministerului
Transporturilor și Infrastructurii, cu modificările și completările ulterioare,
ministrul transporturilor și infrastructurii emite prezentul ordin.
Art. 1. — Se adoptă amendamentele necesare adaptării,
pentru prima dată, la progresul științific și tehnic, a prevederilor
anexelor la Hotărârea Guvernului nr. 1.326/2009 privind
transportul mărfurilor periculoase în România, publicată în
Monitorul Oficial al României, Partea I, nr. 815 din 27 noiembrie
2009, după cum urmează:
1. Anexa nr. 1 se modifică și va avea următorul cuprins:
ăAnexa nr. 1
A.D.R.
Anexele A și B la A.D.R., aplicabil de la 1 ianuarie 2011,
înțelegându-se că sintagma «parte contractantă» se înlocuiește,
după caz, cu sintagma «stat membru».”
2. În anexa nr. 2, secțiunea 2.1 se modifică și va avea
următorul cuprins:
ă2.1. R.I.D.*)
Anexa la R.I.D., care figurează în anexa C la COTIF, aplicabil
de la 1 ianuarie 2011, înțelegându-se că sintagma «stat

contractant la RID» se înlocuiește cu sintagma «stat membru»,
după caz.”
3. În anexa nr. 3, secțiunea 3.1 se modifică și va avea
următorul cuprins:
ă3.1. A.D.N.
Regulamentele anexate la A.D.N., aplicabil de la 1 ianuarie
2011, precum și art. 3 lit. (f) și (h), art. 8 alin. (1) și (3) din A.D.N.,
înțelegându-se că sintagma «parte contractantă» se înlocuiește,
după caz, cu sintagma «stat membru».”
Art. 2. — Prezentul ordin se publică în Monitorul Oficial al
României, Partea I.
Prezentul ordin transpune Directiva 2010/61/UE a Comisiei
din 2 septembrie 2010 de adaptare, pentru prima dată, la
progresul științific și tehnic a anexelor la Directiva 2008/68/CE a
Parlamentului European și a Consiliului privind transportul
interior de mărfuri periculoase, publicată în Jurnalul Oficial al
Uniunii Europene nr. L 233 din 3 septembrie 2010.

Ministrul transporturilor și infrastructurii,
Anca Daniela Boagiu
București, 6 iulie 2011.
Nr. 506.

12

MONITORUL OFICIAL AL ROMÂNIEI, PARTEA I, Nr. 526/26.VII.2011

ACTE ALE OFICIULUI ROMÂN
PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Hotărârii arbitrale din data de 11 iulie
2011, având ca obiect stabilirea formei finale a Metodologiei privind remunerațiile reprezentând
drepturile patrimoniale ale autorilor pentru reproducerea și distribuirea operelor muzicale pe
înregistrări audiovizuale
Având în vedere dispozițiile art. 1312 alin. (8) și art. 138 alin. (1) lit. a) din Legea nr. 8/1996 privind dreptul de autor și
drepturile conexe, cu modificările și completările ulterioare,
în baza prevederilor art. 6 alin. (1) și art. 7 din Hotărârea Guvernului nr. 401/2006 privind organizarea, funcționarea,
structura personalului și dotările necesare îndeplinirii atribuțiilor Oficiului Român pentru Drepturile de Autor, cu modificările
ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din data de 11 iulie 2011, având ca
obiect stabilirea formei finale a Metodologiei privind
remunerațiile reprezentând drepturile patrimoniale ale autorilor
pentru reproducerea și distribuirea operelor muzicale pe

înregistrări audiovizuale, prevăzută în anexa ce face parte
integrantă din prezenta decizie.
Art. 2. — Prezenta decizie intră în vigoare la data publicării
în Monitorul Oficial al României, Partea I.

p. Directorul general al Oficiului Român pentru Drepturile de Autor,
Răzvan Câșmoiu
București, 13 iulie 2011.
Nr. 223.
ANEXĂ

Corpul de arbitri de pe lângă Oficiul Român pentru Drepturi de Autor
Dosarul de arbitraj nr. 2/2011
HOTĂRÂREA ARBITRALĂ

din 11 iulie 2011, având ca obiect stabilirea formei finale a Metodologiei privind remunerațiile reprezentând drepturile
patrimoniale ale autorilor pentru reproducerea și distribuirea operelor muzicale pe înregistrări audiovizuale
Completul de arbitraj este constituit din:
Găvenea Silvan
— arbitru
Nițu Ion
— arbitru
Știolică Florin
— arbitru
Ionescu Felix Mircea Melinești — arbitru
Olteanu Edmond Gabriel
— arbitru
Pe rol se află soluționarea cererilor de arbitraj formulate de
către Uniunea Producătorilor de Fonograme din România
(UPFR), cu sediul în municipiul București, bd. N. Titulescu
nr. 88 B, sectorul 1, reprezentată de către doamna Mihaela
Alexandrina Scrioșteanu, în calitate de director executiv, și de
către Uniunea Compozitorilor și Muzicologilor din România —
Asociația pentru Drepturi de Autor (UCMR-ADA), cu sediul în
municipiul București, Calea Victoriei nr. 141, sectorul 1,
reprezentată de către doamna Ana Achim, în calitate de director
general. Cererile de arbitraj formulate au ca obiect stabilirea
formei finale a Metodologiei privind remunerațiile reprezentând
drepturile patrimoniale ale autorilor pentru reproducerea și
distribuirea operelor muzicale pe înregistrări audiovizuale.
Arbitrajul s-a desfășurat la termenele din 21 iunie 2011,
termen la care s-au depus înscrisuri, și 30 iunie 2011, la acesta
din urmă părțile au formulat concluzii pe fondul cauzei și au
depus concluzii scrise. În temeiul art. 3601 alin. (2) din Codul de
procedură civilă, completul a amânat pronunțarea la data de
11 iulie 2011.

Deliberările au avut loc în data de 6 iulie 2011, la sediul
Oficiului Român pentru Drepturile de Autor (ORDA), cu
participarea tuturor arbitrilor.
Având în vedere înscrisurile administrate, dezbaterile și
concluziile părților,
COMPLETUL DE ARBITRI

constată următoarele:
Negocierea metodologiei în discuție a fost declanșată la
cererea UPFR, prin Decizia directorului general al ORDA
nr. 69/2009 pentru constituirea Comisiei pentru negocierea
Metodologiei privind remunerațiile reprezentând drepturile
patrimoniale ale autorilor pentru reproducerea și distribuirea
operelor muzicale pe înregistrări audiovizuale, publicată în
Monitorul Oficial al României, Partea I, nr. 351 din 26 mai 2009.
A fost parcursă procedura negocierii, părțile rămânând în
divergență.
Ambele părți au formulat, în temeiul at. 1312 din Legea
nr. 8/1996 privind dreptul de autor și drepturile conexe, cu
modificările și completările ulterioare, cereri de arbitraj.
Constituirea completului de arbitraj s-a făcut cu respectarea
prevederilor art. 1311 alin. (4) din Legea nr. 8/1996, cu
modificările și completările ulterioare, părțile fiind convocate
pentru tragere la sorți în vederea desemnării a 5 arbitri titulari și
a 3 arbitri de rezervă.
Ca urmare a faptului că domnul prof. univ. dr. Mihai Lucian a
anunțat că se află în imposibilitate de a intra în completul

MONITORUL OFICIAL AL ROMÂNIEI, PARTEA I, Nr. 526/26.VII.2011
arbitral, a fost înlocuit, în temeiul art. 1311 alin. (4) din Legea
nr. 8/1996, cu modificările și completările ulterioare, de
următorul arbitru de rezervă, în ordinea tragerii la sorți,
domnul Ionescu Felix Mircea Melinești.
Completul de arbitri a fost convocat la data de 15 iunie 2011,
când, în baza art. 1312 alin. (5) din Legea nr. 8/1996, cu
modificările și completările ulterioare, a stabilit primul termen de
arbitraj, locul acestuia și onorariul.
Completul de arbitraj a luat act, la primul termen, de
susținerile părților în sensul că nu invocă excepții cu privire la
procedura de arbitraj în general și cu privire la constituirea
completului, în special, acesta fiind deci legal constituit.
Deși pe parcursul negocierilor multe din punctele de vedere
ale părților se apropiaseră, în faza arbitrajului pozițiile exprimate
de acestea au arătat numeroase divergențe.
Părțile au convenit asupra formei art. 1 (conform procesuluiverbal din 18 iunie 2009), dar din propunerile de metodologii
depuse rezultă din nou divergențe. În primul rând, UPFR
susține, vorbind de modalitatea de utilizare, că metodologia are
în vedere ăreproducerea și distribuirea”, invocând prevederile
art. 1066 din Legea nr. 8/1996, cu modificările și completările
ulterioare, conform căruia dreptul de distribuire se epuizează
odată cu prima vânzare sau primul transfer de drept de
proprietate asupra originalului ori a copiilor unei înregistrări
audiovizuale. UCMR-ADA a arătat că în exploatarea dreptului
de autor poate fi autorizată doar reproducerea, nu și distribuirea,
caz în care dreptul de distribuire nu se mai epuizează. Având în
vedere că ăutilizarea unei opere dă naștere la drepturi
patrimoniale, distincte și exclusive, ale autorului de a autoriza
sau de a interzice: a) reproducere operei; b) distribuirea operei;
(...)”, completul reține că poate exista și situația unei autorizări
separate a distribuirii sau aceea a epuizării dreptului de
distribuire doar pe un teritoriu determinat, astfel că metodologia
vizează ăutilizarea operelor muzicale prin reproducere și/sau
distribuire”.
Și în definirea unor termeni și expresii părțile au divergențe
majore. Completul arbitral reține că se reiau definiții existente în
Legea nr. 8/1996, cu modificările și completările ulterioare (e.g.
producător, videogramă), și face aplicarea art. 37 din Legea
nr. 24/2000 privind normele de tehnică legislativă pentru
elaborarea actelor normative, republicată, cu modificările și
completările ulterioare, care prevede că ăÎn limbajul normativ
aceleași noțiuni se exprimă numai prin aceiași termeni”.
Completul arbitral reține și că, din nevoia de generalizare
normativă, metodologia trebuie să vizeze generic organismul de
gestiune colectivă în domeniul muzical și nu unul strict
determinat.
Propunerea UPFR de a introduce o nouă categorie de
produse numită ămid” și definită în art. 2 al variantei proprii a
metodologiei nu poate fi primită deoarece o astfel de categorie
nu se regăsește în practica managementului colectiv al
drepturilor de autor pe plan european, reper prevăzut de
art. 1311 alin. (2) din Legea nr. 8/1996, cu modificările și
completările ulterioare.
Pentru că nu există o diferențiere clară între definirea
produselor budget și solduri se va face o delimitare temporală,
crescând perioada care trebuie să treacă de la data lansării
produsului pentru ca el să intre în categoria budget.
O altă importantă divergență a părților privește noțiunea de
utilizator. UCMR-ADA a propus includerea în categoria
utilizatorilor a producătorilor, distribuitorilor și fabricanților, iar
UPFR doar a producătorilor. Completul arbitral reține că
fabricantul intră sub incidența metodologiei doar dacă are și
calitatea de producător, motiv pentru care nu poate fi privit ca
utilizator. Se mai reține, având în vedere argumentele, deja
invocate mai sus, referitoare la art. 1 din metodologie, că

13

distribuitorul poate intra în categoria utilizatorilor atunci când
autorizarea distribuirii nu s-a făcut odată cu reproducerea.
Autorizația de licență neexclusivă a fost definită, în varianta
ambelor propuneri, într-o formă asemănătoare. Cu privire la
conținutul cererii de autorizare, completul arbitral a ales o formă
care să nu aibă un caracter excesiv și care oferă organismului
de gestiune colectivă din domeniul muzical toate informațiile
necesare în vederea gestionării drepturilor.
Durata autorizației de licență neexclusivă trebuie să aibă
eficiență practică și să evite o birocratizare excesivă. Având în
vedere și că în notele scrise, depuse în cadrul dezbaterilor pe
fond, UCMR-ADA nu mai face vorbire de termenul de 6 luni pe
care îl susține în metodologie, completul apreciază că durata de
12 luni corespunde criteriilor menționate mai sus.
Pe parcursul negocierilor părțile au ajuns la un moment dat
la o soluție de compromis, UPFR propunând o remunerație
procentuală de 7% aplicabilă la valoarea a ceea ce constituie
ăpublished price for dealers” (PPD). Propunerea a fost făcută în
cadrul negocierii din 22 februarie 2011, discuțiile fiind
consemnate în procesul-verbal aflat la dosar, purtând numărul
de înregistrare 793 din 22 februarie 2011 al registraturii UCMRADA.
Având în vedere criteriile prevăzute de art. 1311 alin. (2) din
Legea nr. 8/1996, cu modificările și completările ulterioare,
tribunalul arbitral reține că în majoritatea țărilor europene
remunerația procentuală se află în jurul a 7% din PPD (e.g.
Austria — 6,99%, Ungaria — 7%, Germania — 6,99%, Finlanda —
7,2%). Mai reține tribunalul arbitral că veniturile obținute de
utilizatori sunt în scădere și că nu se poate face o previziune
clară cu privire la vânzările de videograme muzicale. Din aceste
motive se stabilește remunerația procentuală de 7% din baza
de calcul și se vor stabili remunerații minimale fixe și nu
crescătoare în următorii ani.
În cazul produselor premium se impune stabilirea produsului
principal. Este important ca titularilor de drepturi să le fie
respectat dreptul la o remunerație echitabilă, astfel cum prevede
art. 1065 alin. (1) din Legea nr. 8/1996, cu modificările și
completările ulterioare. Or, în cazul în care produsul principal
devine videograma, titularii de drepturi pot fi prejudiciați
patrimonial. Din aceste motive, completul arbitral reține că tariful
minim pentru produsele premium trebuie să asigure respectarea
caracterului echitabil al remunerației.
Având în vedere că ambele părți solicită ca baza de calcul să
fie diferențiată pe tipul de produs, completul reține că: există
consens cu privire la baza de calcul în cazul produselor standard
și a produselor distribuite gratuit. Mai mult, există consens și cu
privire la conținutul art. 8, 9, 10 și 11 din metodologie.
Cu privire la raportarea informațiilor, completul arbitral reține
că aceasta trebuie să ofere toate informațiile necesare
organismului de gestiune colectivă din domeniul muzical, fără
însă a avea un caracter împovărător pentru utilizatori.
Referitor la catalogul publicat de utilizator se constată chiar
din concluziile scrise că a existat un consens, până la un anumit
punct, cu privire la editarea unui catalog și a informațiilor ce
trebuie să existe în el. Având în vedere practica europeană și
relevanța informațiilor se reține nevoia prezenței PPD-ului în
acest catalog.
Pentru a nu îngreuna procesul de realizare a videogramelor
și pentru a nu crește costurile de producție nu poate fi acceptată
solicitarea, prezentă în art. 18 din proiectului de metodologie a
UCMR-ADA, referitoare la aplicarea unor timbre sau holograme.
ORDA este, conform art. 12 din Ordonanța Guvernului 25/2006
privind întărirea capacității administrative a Oficiului Român
pentru Drepturi de Autor, aprobată cu modificări și completări
prin Legea nr. 364/2006, cu modificările și completările
ulterioare, singura care poate elibera marcajele holografice.

14

MONITORUL OFICIAL AL ROMÂNIEI, PARTEA I, Nr. 526/26.VII.2011
Față de considerentele expuse, completul de arbitraj
HOTĂRĂȘTE:

Forma finală a metodologiei este următoarea:
METODOLOGIE
privind remunerațiile reprezentând drepturile patrimoniale ale autorilor pentru reproducerea
și distribuirea operelor muzicale cuprinse în videograme
Art. 1. — Reproducerea și/sau distribuirea pe teritoriul înainte de data propusă pentru reproducere și, respectiv,
României a operelor muzicale cuprinse in videograme, fixate pe distribuire. Cererea va cuprinde cel puțin următoarele informații:
orice tip de suport, se poate face numai în baza unei autorizații
a) numele/denumirea producătorului și datele sale de
licență neexclusivă și prealabilă, încheiată cu organismul de identificare;
b) denumirea videogramei muzicale;
gestiune colectivă a drepturilor de autor din domeniul muzical.
c) producătorul, regizorul și anul producției fiecărei opere
Art. 2 — În sensul prezentei metodologii, termenii și
audiovizuale;
expresiile de mai jos au următoarele semnificații:
d) denumirea fiecărei opere muzicale fixată pe videogramă;
a) produs — orice reproducere, în tot sau în parte, a uneia
e) compozitorii, textierii, aranjorii și editori, pentru fiecare
sau mai multor opere muzicale ori a reprezentărilor digitale ale
acestora, cuprinse în videograme, indiferent care ar fi metoda operă muzicală;
f) durata fiecărei opere muzicale (în minute și secunde);
utilizată pentru fixare;
g) tipul suportului/suporturilor pe care vor fi reproduse
b) produs promoțional — produsul destinat exclusiv
operele muzicale;
distribuirii gratuite de către producător în scopul promovării
h) tipul sau tipurile de produs pentru care se solicită
produsului sau a producătorului;
autorizarea;
c) produs premium — produsul destinat exclusiv distribuirii
i) tirajul solicitat a se autoriza;
către public în mod gratuit prin asociere cu un alt produs sau
j) persoana și țara în care va fi efectuată multiplicarea
serviciu, fără majorarea prețului plătit în mod obișnuit de public
videogramei muzicale;
pentru acel produs sau serviciu;
k) declarația utilizatorului că videogramele reproduse sunt
d) produs budget — produsul relansat la vânzare după mai
destinate numai distribuirii pe teritoriul României;
mult de un an de la data lansării inițiale la un PPD cu cel puțin
l) ștampila, numele și prenumele, funcția și semnătura
35% mai mic față de PPD-ul corespunzător primei lansări;
reprezentantului legal al producătorului.
e) solduri — produsele distribuite în scopul lichidării unui stoc
Art. 5. — Autorizația licență neexclusivă încheiată potrivit
ce nu a putut fi distribuit, dar nu mai devreme de 18 luni de la
prevederilor prezentei metodologii este limitată în timp la
data lansării;
maximum 12 luni și se acordă numai pentru teritoriul României
f) utilizator — orice persoană care își asumă
și pentru tirajul ce face obiect al autorizației licență neexclusivă.
responsabilitatea organizării și realizării primei fixări a unei opere
Pentru realizarea unor noi tiraje este obligatorie încheierea unui
muzicale cuprinse în videograme sau persoana care vinde, act adițional la autorizația licență neexclusivă, în caz contrar
transmite în orice alt mod, cu titlu oneros sau gratuit, originalul reproducerea și distribuirea noilor tiraje fiind considerate
sau copiile unei opere muzicale cuprinse în videograme, dacă nelegale.
dreptul de distribuire nu a fost epuizat.
Art. 6. — (1) Utilizatorul va plăti organismului de gestiune
Art. 3. — (1) Autorizația licență neexclusivă se eliberează colectivă a drepturilor de autor din domeniul muzical pentru
pentru fiecare operă muzicală și are ca obiect numai opere reproducerea și/sau distribuirea de opere muzicale, pe
muzicale din repertoriul organismului de gestiune colectivă a videograme, pe teritoriul României, pentru fiecare copie, o
drepturilor de autor din domeniul muzical, în limitele mandatelor remunerație reprezentând 7% din baza de calcul.
de gestiune acordate de autorii naționali, precum și ale
(2) În niciun caz remunerația datorată de utilizatori, pentru
contractelor de reprezentare încheiate cu organisme din fiecare copie, nu va fi mai mică decât remunerațiile menționate
străinătate și acordă utilizatorului în schimbul remunerației în tabelul următor:
dreptul neexclusiv gestionat colectiv de a reproduce și/sau
An/Categorie
distribui exclusiv pe teritoriul României opere muzicale din
Standard
Budget
Premium
Solduri
produs
repertoriu, fixate pe videograme, pe orice tip de suport.
(2) Nu sunt datorate remunerații și nu este necesară
2011
1,35 lei
0,62 lei
0,6 lei
0,3 lei
încheierea unor autorizații licență neexclusivă cu organismul de
2012
1,35 lei
0,62 lei
0,6 lei
0,3 lei
gestiune colectivă a drepturilor de autor din domeniul muzical
pentru distribuirea pe teritoriul României a operelor muzicale
2013
1,35 lei
0,62 lei
0,6 lei
0,3 lei
fixate pe videograme reproduse într-un stat membru al Uniunii
Europene, pentru care utilizatorul prezintă organismului de
2014
1,35 lei
0,62 lei
0,6 lei
0,3 lei
gestiune colectivă a drepturilor de autor din domeniul muzical
confirmarea eliberată de organismul similar din țara de origine a
(3) În cazul pachetelor fonogramă plus videogramă sau
produselor, confirmare din care să rezulte că reproducerea în videogramă și videogramă, remunerațiile se aplică astfel:
vederea distribuirii pe teritoriul României a fost autorizată și că
a) pentru pachet fonogramă plus videogramă premium se
remunerațiile au fost achitate.
datorează remunerația corespunzătoare fonogramei care
Art. 4. — (1) Anterior reproducerii și/sau distribuirii de
videograme pe care sunt fixate opere muzicale din repertoriul reprezintă produsul principal la care se adaugă o remunerație
organismului de gestiune colectivă a drepturilor de autor din forfetară, la nivelul remunerației minime din tabel, pentru
domeniul muzical, utilizatorul are obligația de a încheia cu videograma ce reprezintă produs premium;
b) pentru pachet videogramă plus videogramă bonus se
acesta autorizația licență neexclusivă.
(2) În acest scop, utilizatorul va adresa o cerere organismului datorează remunerația corespunzătoare pentru videograma
de gestiune colectivă a drepturilor de autor din domeniul muzical produs principal, la care se adaugă o remunerație forfetară la

MONITORUL OFICIAL AL ROMÂNIEI, PARTEA I, Nr. 526/26.VII.2011
nivelul remunerației minime din tabel, pentru videograma ce
reprezintă produs premium;
c) pentru pachet fonogramă plus videogramă sau multiplu,
în cazul în care niciun produs nu este premium, se datorează
remunerația corespunzătoare pentru fonogramă, ce se
consideră astfel produs principal, la care se adaugă o
remunerație forfetară, la nivelul remunerației minime din tabel,
pentru fiecare videogramă din pachet;
d) pentru pachet videogramă plus videogramă sau multiplu
se datorează remunerația pentru o videogramă produs principal,
la care se adaugă o remunerație forfetară, la nivelul
remunerației minime din tabel, pentru fiecare videogramă
suplimentară din pachet.
(4) În situația în care o videogramă muzicală conține și opere
ce nu aparțin repertoriului organismului de gestiune colectivă a
drepturilor de autor din domeniul muzical, remunerația datorată
acestuia va fi calculată potrivit proporției operelor muzicale
reproduse din repertoriu față de durata totală a operelor
muzicale cuprinse în videogramă.
(5) La remunerațiile prevăzute de prezenta metodologie se
adaugă TVA.
Art. 7. — (1) Baza de calcul al remunerațiilor o reprezintă cel
mai mare preț publicat de producător sau distribuitorii acestuia,
atunci când producătorul apelează la distribuitori, preț la care
orice vânzător cu amănuntul poate achiziționa o cantitate
minimă dintr-un suport relevant, fără a beneficia de niciun fel de
reduceri, stimulente, bonusuri sau orice alt fel de diminuări ale
prețului, denumit PPD (published price for dealers).
(2) În cazul în care producătorul sau, după caz, distribuitorul
nu întocmește un catalog cu prețurile specificate la alin. (1) ori
catalogul nu este disponibil publicului, baza de calcul va fi
reprezentată de cel mai mare preț practicat de orice detailist
pentru orice unitate din videograma relevantă.
(3) Pentru videogramele vândute de utilizator direct către
consumatorul privat, baza de calcul al remunerației este
reprezentată de veniturile obținute de utilizator din vânzarea cu
amănuntul a unităților astfel comercializate din acea
videogramă.
(4) Pentru videogramele distribuite publicului gratuit baza de
calcul al remunerației o reprezintă valoarea totală a costurilor
de producție, multiplicare sau, după caz, distribuire a
videogramelor ca produs final. Producătorii pot oferi cu titlu
promoțional fără plata drepturilor de autor cel mult 150 de
exemplare din fiecare videogramă și numai din primul tiraj.
(5) Baza de calcul pentru produsele budget sau pentru
produsele premium o reprezintă valoarea de vânzare a tuturor
unităților astfel vândute.
(6) În situația în care videogramele sunt vândute la solduri,
baza de calcul o reprezintă veniturile obținute de utilizator din
vânzarea cu amănuntul a tuturor unităților astfel valorificate la
preț de solduri.
(7) Remunerațiile se determină după următoarea formulă:
7% X baza de calcul X numărul de unități reproduse și
distribuite în perioada de raportare.
Art. 8. — (1) Nu este considerată vânzare la solduri vânzarea
unor suporturi dintr-o videogramă ce au fost fabricate în scopul
vânzării la prețuri de solduri.
(2) În cazul vânzării videogramelor la solduri înaintea
termenului prevăzut de prezenta metodologie, remunerația
procentuală datorată va fi cea corespunzătoare:
— unui produs budget, corespunzător unei reduceri de 35%
a prețului din ziua primei lansări a produsului standard, dacă
vânzarea se face ulterior datei de la care poate fi lansat un
produs budget, potrivit art. 2 lit. d);
— unui produs standard, în cazul în care vânzarea se face
anterior datei de la care poate fi lansat un produs budget, potrivit
art. 2 lit. d).

15

Art. 9. — Nu va putea fi distribuită gratuit în scop de
promovare sau ca produs premium decât videograma muzicală
pe care s-a inscripționat pe copertă și pe suport, după caz: ăSe
distribuie numai gratuit”, ăSe distribuie gratuit numai împreună
cu...” ori ă Se distribuie gratuit de către...”, respectiv ăSe
distribuie numai cu....”.
Art. 10. — În cazul vânzării videogramelor ca produs budget
înaintea termenului prevăzut de prezenta metodologie,
remunerația procentuală datorată va fi cea corespunzătoare
produsului standard.
Art. 11. — (1) Plata remunerațiilor datorate de utilizatori către
organismul de gestiune colectivă a drepturilor de autor din
domeniul muzical se face trimestrial, până la data de 25 a lunii
următoare trimestrului încheiat.
(2) Pentru întârzierile la plată, utilizatorii datorează
organismul de gestiune colectivă a drepturilor de autor din
domeniul muzical penalități în cuantum de 0,1% pe zi de
întârziere.
Art. 12. — (1) Pe coperta fiecărui suport pe care sunt
reproduse opere muzicale din repertoriu vor fi menționate în
mod vizibil următoarele marcaje:
a) numele și, dacă este cazul, marca producătorului;
b) titlul videogramei muzicale;
c) denumirea operelor muzicale;
d) numele autorilor operelor muzicale;
e) numărul de catalog;
f) organismul de gestiune colectivă a drepturilor de autor din
domeniul muzical și numărul de licență eliberat de organismul
de gestiune colectivă a drepturilor de autor din domeniul muzical
cu referire la operele ce fac obiect al autorizației licență
neexclusivă;
g) enunțul: ăToate drepturile producătorului și ale autorilor
sunt rezervate. Utilizările neautorizate ale acestei înregistrări
sunt strict interzise și se pedepsesc conform legii.”;
h) simbolul P, însoțit de numele producătorului, anul și țara în
care s-a publicat prima dată.
(2) Marcajele prevăzute la alin. (1) lit. a), b), d), f) și h) vor fi
inscripționate și pe suportul pe care sunt fixate sau reproduse
operele muzicale.
Art. 13. — (1) Utilizatorii sunt obligați să elaboreze trimestrial
cataloage care vor cuprinde cel puțin următoarele elemente:
a) titlurile videogramelor muzicale;
b) autorii operelor muzicale;
c) titlul operelor muzicale;
d) numărul de catalog;
e) tipul suportului (compact disc, casetă audio, DVD,
CD-ROM etc.);
f) PPD-ul pe fiecare videogramă muzicală și tip de suport.
(2) Utilizatorii au obligația de a comunica organismului de
gestiune colectivă a drepturilor de autor din domeniul muzical, în
termen de 15 zile de la elaborare sau modificare, un exemplar
al fiecărui catalog editat sau reeditat.
(3) Necomunicarea catalogului în termenul prevăzut de
prezenta metodologie dă dreptul organismului de gestiune
colectivă a drepturilor de autor din domeniul muzical ca, după o
prealabilă notificare, să denunțe autorizația licență neexclusivă
și să interzică reproducerea și/sau distribuirea operelor muzicale
de către acel utilizator, iar pentru remunerațiile datorate se vor
determina potrivit dispozițiilor art. 7 alin. (2).
Art. 14. — (1) Până la data de 20 a lunii următoare fiecărui
trimestru, utilizatorii au obligația de a comunica organismului de
gestiune colectivă a drepturilor de autor din domeniul muzical
un raport cuprinzând, pentru trimestrul încheiat:
a) numele/denumirea utilizatorului și datele sale de
identificare;
b) titlurile videogramelor muzicale reproduse sau distribuite;
c) numărul de catalog al fiecărei videograme muzicale;

16

MONITORUL OFICIAL AL ROMÂNIEI, PARTEA I, Nr. 526/26.VII.2011

d) numărul de unități vândute din fiecare videogramă
muzicală;
e) PPD-ul pentru fiecare videogramă muzicală raportat și la
tipul produsului și suport;
f) denumirea fiecărei opere muzicale reproduse și/sau
distribuite, pe fiecare videogramă muzicală în parte;
g) fabricantul;
h) detalii privind teritoriul în care a avut loc distribuirea
videogramei;
i) ștampila, numele și semnătura reprezentantului legal al
utilizatorului.
(2) Organismul de gestiune colectivă a drepturilor de autor
din domeniul muzical poate pune la dispoziția utilizatorilor un
formular tipizat de raport.
Art. 15. — În cazul vânzărilor en gros (cu ridicata), utilizatorul
va menționa pe fiecare factură sau într-o anexă a acesteia
specificațiile detaliate ale videogramei, numărul de exemplare
pentru fiecare poziție din catalog și prețul de livrare
corespunzător pe unitate de suport.
Art. 16. — (1) Utilizatorii vor furniza organismului de gestiune
colectivă a drepturilor de autor din domeniul muzical toate
datele, informațiile și documentele care au relevanță pentru
aplicarea prezentei metodologii.
(2) În cazul unor neînțelegeri în furnizarea informațiilor se
apelează la un audit extern care are drept obiectiv stabilirea
corectă a informațiilor. Un astfel de audit nu poate avea loc mai

des de 6 luni, iar costurile vor fi suportate în mod egal de
utilizator și organismul de gestiune colectivă.
Art. 17. — În măsura în care organismul de gestiune
colectivă a drepturilor de autor din domeniul muzical cât și
utilizatorii devin membri ai unor organizații internaționale ale
autorilor, respectiv ale producătorilor/distribuitorilor, între care
există încheiate acorduri, prevederile acestora vor putea fi
stipulate în convențiile încheiate între organismul de gestiune
colectivă și utilizatorii respectivi.
Art. 18. — Nu face obiect al prezentei metodologii
reproducerea operelor muzicale pe videograme muzicale
destinate a fi distribuite pe un alt teritoriu decât cel al României
și nici distribuirea videogramelor muzicale pe un alt teritoriu
decât cel al României.
Art. 19. — Modificarea remunerațiilor stabilite în sumă fixă
se poate efectua și periodic prin reactualizarea cu indicele
inflației, în conformitate cu dispozițiile art. 1314 din Legea
nr. 8/1996 privind drepturile de autor și drepturile conexe, cu
modificările și completările ulterioare.
Art. 20. — (1) Prezenta metodologie intră în vigoare la data
publicării în Monitorul Oficial al României, Partea I.
(2) Cu apel în termen de 30 de zile de la data publicării în
Monitorul Oficial al României, Partea I.
(3) Pronunțată astăzi, 11 iulie 2011, la sediul ORDA din
municipiul București, Calea Victoriei nr. 118.

Completul de arbitraj
Găvenea Silvan
Nițu Ion
Știolică Florin
Ionescu Felix Mircea Melinești
Olteanu Edmond Gabriel

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 526/26.VII.2011 conține 16 pagini.

Prețul: 3,20 lei

&JUYDGY|524873]
ISSN 1453—4495

