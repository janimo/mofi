PARTEA I

Anul 179 (XXIII) — Nr. 737

Joi, 20 octombrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.000. — Hotărâre pentru modificarea și completarea
Hotărârii Guvernului nr. 1.239/2010 privind aprobarea
Normelor metodologice de aplicare a Legii
parteneriatului public-privat nr. 178/2010, precum și
pentru aprobarea unor măsuri privind reorganizarea
Unității centrale pentru coordonarea parteneriatului
public-privat din cadrul Ministerului Finanțelor Publice
și pentru modificarea și completarea Hotărârii
Guvernului nr. 405/2007 privind funcționarea
Secretariatului General al Guvernului ........................

1–16

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.239/2010
privind aprobarea Normelor metodologice de aplicare a Legii parteneriatului public-privat
nr. 178/2010, precum și pentru aprobarea unor măsuri privind reorganizarea Unității centrale
pentru coordonarea parteneriatului public-privat din cadrul Ministerului Finanțelor Publice
și pentru modificarea și completarea Hotărârii Guvernului nr. 405/2007
privind funcționarea Secretariatului General al Guvernului
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.239/2010 privind
aprobarea Normelor metodologice de aplicare a Legii
parteneriatului public-privat nr. 178/2010, precum și pentru
aprobarea unor măsuri privind reorganizarea Unității centrale
pentru coordonarea parteneriatului public-privat din cadrul
Ministerului Finanțelor Publice, publicată în Monitorul Oficial al
României, Partea I, nr. 833 din 13 decembrie 2010, se modifică
și se completează după cum urmează:

1. La articolul 2, alineatul (2) se modifică și va avea
următorul cuprins:
ă(2) Personalul ce își desfășoară activitatea la prezenta dată
în Unitatea centrală pentru coordonarea parteneriatului publicprivat se preia în cadrul Secretariatului General al Guvernului,
beneficiind de drepturile salariale acordate, potrivit legii, pentru
categoriile de funcții din cadrul Secretariatului General al
Guvernului.”

2

MONITORUL OFICIAL AL ROMÂNIEI, PARTEA I, Nr. 737/20.X.2011

2. Anexa nr. 1 se modifică și se completează după cum
urmează:
a) La articolul 2, alineatul (1) se modifică și va avea
următorul cuprins:
ăArt. 2. — (1) Proiectul de parteneriat public-privat este creat
pentru proiectarea, finanțarea, construcția, reabilitarea,
modernizarea, operarea, întreținerea, dezvoltarea și
transferarea oricărui bun sau serviciu public, pe baza unui tip
de contract de parteneriat public-privat, realizat conform
prevederilor art. 5 și 6 din Legea nr. 178/2010, cu modificările și
completările ulterioare.”
b) Articolul 7 se modifică și va avea următorul cuprins:
ăArt. 7. — Proiectele de parteneriat public-privat pentru
proiectarea, construcția, reabilitarea, modernizarea, operarea,
întreținerea și dezvoltarea lucrărilor publice de interes național
sunt inițiate de către Guvernul României, ministere și partenerii
publici, așa cum sunt definiți la art. 8 din Legea nr. 178/2010, cu
modificările și completările ulterioare.”
c) La articolul 8, litera f) se modifică și va avea următorul
cuprins:
ăf) organizează, conform legii și mandatului dat de autoritățile
deliberative, primirea ofertelor sau, după caz, a scrisorilor de
intenție, lucrările comisiei de evaluare, semnarea acordurilor de
proiect cu investitorii privați selectați, lucrările comisiei de
negociere, analiza ofertei finale a investitorului privat selectat,
încheierea contractului de parteneriat public-privat.”
d) La articolul 9, partea introductivă și litera f) se
modifică și vor avea următorul cuprins:
ăArt. 9. — În vederea realizării unui proiect de parteneriat
public-privat, reprezentanții legali ai partenerilor publici, așa cum
sunt definiți la art. 8 din Legea nr. 178/2010, cu modificările și
completările ulterioare, au următoarele atribuții:
...............................................................................................
f) organizează, conform legii și mandatului dat de autoritățile
deliberative/organele de conducere, primirea ofertelor/scrisorilor
de intenție, lucrările comisiei de evaluare, semnarea acordurilor
de proiect cu investitorii privați selectați, lucrările comisiei de
negociere, analiza ofertei finale a investitorului privat selectat,
încheierea contractului de parteneriat public-privat.”
e) Articolul 10 se modifică și va avea următorul cuprins:
ăArt. 10. — În vederea realizării unui proiect de parteneriat
public-privat, ministerul cu atribuții în gestionarea domeniului de
aplicabilitate a proiectului de parteneriat public-privat are
următoarele atribuții:
a) identifică obiectivul proiectului de parteneriat public-privat;
b) execută studiul de prefezabilitate sau de fundamentare cu
specialiștii proprii ori, după caz, prin intermediul unei firme cu
expertiză în domeniu, în conformitate cu prevederile legale în
vigoare;
c) publică anunțul de intenție și documentul atașat, potrivit
Legii nr. 178/2010, cu modificările și completările ulterioare;
d) distribuie, fără plată, documentul atașat la anunțul de
intenție;
e) organizează, conform legii și mandatului dat de Guvern,
primirea ofertelor/scrisorilor de intenție, lucrările comisiei de
evaluare, semnarea acordurilor de proiect cu investitorii privați
selectați, lucrările comisiei de negociere, analiza ofertei finale a
investitorului privat selectat, încheierea contractului de
parteneriat public-privat;
f) asigură încadrarea proiectului de parteneriat public-privat
în strategia fiscal-bugetară, aprobată conform Legii
responsabilității fiscal-bugetare nr. 69/2010.”
f) La articolul 10, după litera f) se introduce o nouă literă,
litera g), cu următorul cuprins:
ăg) asigură încadrarea proiectului de parteneriat public-privat
în strategia fiscal-bugetară, aprobată conform Legii nr. 69/2010.”
g) La articolul 11, litera e) se modifică și va avea
următorul cuprins:
ăe) aprobă criteriile de evaluare, grilele de punctaj și modul
de tratare a ofertelor/scrisorilor de intenție întârziate sau primite

nesigilate, potrivit Legii nr. 178/2010, cu modificările și
completările ulterioare;”.
h) La articolul 12, litera e) se modifică și va avea
următorul cuprins:
ăe) aprobă criteriile de evaluare, grilele de punctaj și modul
de tratare a ofertelor/scrisorilor de intenție întârziate sau primite
nesigilate, potrivit Legii nr. 178/2010, cu modificările și
completările ulterioare;”.
i) La articolul 13, partea introductivă și litera e) se
modifică și vor avea următorul cuprins:
ăArt. 13. — Organele deliberative de conducere ale
partenerilor publici prevăzuți la art. 8 din Legea nr. 178/2010, cu
modificările și completările ulterioare, au următoarele atribuții:
..............................................................................................
e) aprobă criteriile de evaluare, grilele de punctaj și modul
de tratare a ofertelor/scrisorilor de intenție întârziate sau primite
nesigilate, potrivit Legii nr. 178/2010, cu modificările și
completările ulterioare.”
j) După articolul 14 se introduc două noi articole,
articolele 141—142, cu următorul cuprins:
ăArt. 141. — În documentul atașat, partenerul public poate
solicita investitorului privat să indice, în oferta sa, partea din
contract pe care intenționează să o subcontracteze unor terți,
precum și subcontractanții propuși. Această precizare nu aduce
atingere aspectului responsabilității investitorului privat.
Art. 142. — (1) Partenerul public poate indica în documentul
atașat organismul sau organismele de la care investitorii privați
pot obține informații pertinente privind obligațiile referitoare la
impozite, protecția mediului, dispozițiile de protecție și condițiile
de muncă în vigoare, în regiunea sau în localitatea în care
urmează să fie realizate lucrările sau serviciile, și care se vor
aplica lucrărilor efectuate pe șantier sau serviciilor furnizate în
decursul perioadei de executare a contractului.
(2) Partenerul public care furnizează informațiile prevăzute
la alin. (1) solicită investitorilor privați să menționeze la
procedurile de selecție că la elaborarea ofertei/scrisorii de
intenție au ținut seama de obligațiile referitoare la dispozițiile
privind protecția și condițiile de muncă în vigoare în locul în care
urmează să fie realizate lucrările sau serviciile. Alin. (1) nu aduce
atingere punerii în aplicare a dispozițiilor art. 5435 privind
verificarea ofertelor anormal de scăzute.”
k) Capitolul III se abrogă.
l) La articolul 37, literele c) și d) se modifică și vor avea
următorul cuprins:
ăc) pe baza acestuia, să se primească oferte/scrisori de
intenție din partea investitorilor potențiali, care să permită
autorității publice să își formuleze un punct de vedere privind
investitorii capabili să realizeze proiectul public-privat cât mai
aproape posibil de obiectivele proiectului;
d) furnizarea de informații suficiente și coerente pentru ca
potențialii investitori să prezinte oferte/scrisori de intenție
complete, pe baza cărora autoritatea publică să facă o selecție
fundamentată;”.
m) La articolul 38, partea introductivă a literei b), literele
c.2) și d) se modifică și vor avea următorul cuprins:
ăb) detalii privind baza de evaluare a ofertelor/scrisorilor de
intenție pentru selectarea investitorilor cu care se vor încheia
acordurile de proiect, care trebuie să acopere, fără a se limita la
acestea, următoarele:
..............................................................................................
c.2) declararea faptului că autoritatea publică nu va rambursa
niciunuia dintre investitorii participanți la selecție costurile
realizate de aceștia ca urmare a pregătirii ofertelor/scrisorilor de
intenție sau altor activități desfășurate pe timpul negocierilor;
..............................................................................................
d) formatul, data-limită și locul primirii ofertelor/scrisorilor de
intenție;”.

MONITORUL OFICIAL AL ROMÂNIEI, PARTEA I, Nr. 737/20.X.2011
n) După articolul 38 se introduce un nou articol, articolul 381,
cu următorul cuprins:
ăArt. 381. — (1) Specificațiile tehnice sunt definite în anexa
nr. 4, care face parte integrantă din prezentele norme,
specificații care sunt menționate în documentele contractului,
precum anunțurile de selecție, documentul atașat, studiul de
prefezabilitate sau fundamentare. Respectivele specificații
tehnice trebuie stabilite astfel încât să țină seama de criteriile
de accesibilitate pentru persoanele cu handicap și pentru toți
utilizatorii.
(2) Specificațiile tehnice trebuie să permită accesul egal al
investitorilor privați și să nu aibă ca efect impunerea unor
obstacole nejustificate în calea concurenței în ceea ce privește
lansarea procedurilor de selecție.
(3) Fără a aduce atingere normelor tehnice obligatorii de
drept intern, specificațiile tehnice sunt formulate:
a) fie prin trimitere la specificațiile tehnice definite în anexa
nr. 4 și, în ordinea preferințelor, la standardele naționale care
transpun standardele europene, la acordurile tehnice europene,
la specificațiile tehnice comune, la standardele internaționale
sau la alte sisteme tehnice de referință stabilite de organismele
europene de standardizare ori, în cazul în care acestea nu
există, la standardele naționale, la acordurile tehnice naționale
sau la specificațiile tehnice naționale în materie de proiectare,
calcul și execuție a lucrărilor, precum și de utilizare a produselor.
Fiecare trimitere este însoțită de mențiunea «sau echivalent»;
b) fie în termeni de performanțe sau de cerințe funcționale;
acestea pot include caracteristici de mediu. Cu toate acestea,
specificațiile tehnice trebuie să fie suficient de exacte pentru ca
investitorii să poată determina obiectul contractului și pentru ca
partenerii publici să poată atribui contractul;
c) fie în termeni de performanțe sau de cerințe funcționale,
prevăzute la lit. b), făcând trimitere la specificațiile menționate la
lit. a) ca mijloc de prezumție a conformității cu respectivele
performanțe ori cerințe funcționale;
d) fie prin trimitere la specificațiile prevăzute la lit. a), pentru
anumite caracteristici, și la performanțele sau cerințele
funcționale prevăzute la lit. b), pentru alte caracteristici.
(4) În cazul în care se folosesc de posibilitatea de a face
trimitere la specificațiile prevăzute la alin. (3) lit. a), partenerii
publici nu pot respinge o ofertă pe motiv că bunurile sau
serviciile oferite nu sunt conforme cu specificațiile la care au
făcut trimitere, dacă investitorul dovedește în oferta sa, într-un
mod care să răspundă cerințelor partenerului public, prin orice
mijloace adecvate, că soluțiile pe care le propune îndeplinesc
în mod echivalent cerințele definite în specificațiile tehnice. Prin
mijloc adecvat se poate înțelege un dosar tehnic emis de
producător sau un raport de testare emis de un organism
recunoscut.
(5) În cazul în care se folosesc de posibilitatea, prevăzută la
alin. (3), de a stabili performanțe sau cerințe funcționale de
îndeplinit, partenerii publici nu pot respinge o ofertă de lucrări, de
bunuri și de servicii conforme cu un standard național care
transpune un standard european, cu un acord tehnic european,
cu o specificație tehnică comună, cu un standard internațional
ori cu un sistem tehnic de referință elaborat de un organism
european de standardizare, dacă aceste specificații se referă la
performanțele sau cerințele funcționale pe care le-au impus.
(6) În oferta sa, investitorul privat trebuie să dovedească,
într-un mod care să răspundă cerințelor partenerului public și
prin orice mijloace adecvate, că lucrările, bunurile și serviciile
conforme cu standardul răspund performanțelor sau cerințelor
funcționale ale partenerului public. Prin mijloc adecvat se poate
înțelege un dosar tehnic emis de producător sau un raport de
testare emis de un organism recunoscut.
(7) În cazul în care prevăd caracteristici de mediu în termeni
de performanțe sau de cerințe funcționale, astfel cum sunt
menționate la alin. (3) lit. b), partenerii publici pot utiliza
specificațiile detaliate ori, dacă este necesar, părți ale acestora,

3

conform etichetelor ecologice europene sau (multi)naționale ori
conform oricăror alte etichete ecologice, cu condiția ca:
a) respectivele specificații să fie adecvate astfel încât să
definească caracteristicile bunurilor sau serviciilor care fac
obiectul contractului;
b) cerințele etichetei să fie elaborate pe baza unor informații
științifice;
c) etichetele ecologice să fie adoptate printr-o procedură la
care să poată participa toate părțile implicate, precum
organismele guvernamentale, consumatorii, producătorii,
distribuitorii și organizațiile de mediu;
d) specificațiile să fie accesibile tuturor părților interesate.
(8) Partenerii publici pot preciza că bunurile sau serviciile
care prezintă etichete ecologice sunt considerate ca respectând
specificațiile tehnice definite în documentul atașat; partenerii
publici trebuie să accepte orice alte justificări adecvate, cum ar
fi un dosar tehnic emis de producător sau un raport de testare
emis de un organism recunoscut.
(9) În sensul prezentului articol, prin organisme recunoscute
se înțelege laboratoarele de testare și de calibrare, organismele
de inspecție și de certificare care sunt conforme cu standardele
europene aplicabile. Partenerii publici acceptă certificatele
emise de organismele recunoscute din alte state membre.
(10) Cu excepția cazului în care sunt justificate de obiectul
contractului, specificațiile tehnice nu pot preciza o producție
determinată, o origine determinată sau un procedeu determinat
și nici nu se pot referi la o marcă comercială, la un brevet, la un
tip, la o origine sau la o producție determinată, care ar avea ca
efect favorizarea sau eliminarea anumitor întreprinderi sau
produse. Această mențiune sau referire este autorizată, cu titlu
excepțional, în cazul în care nu este posibilă o descriere
suficient de exactă și de inteligibilă a obiectului contractului, în
conformitate cu alin. (3) și (4); o astfel de mențiune ori referire
este însoțită de cuvintele «sau echivalent».”
o) Titlul capitolului VI se modifică și va avea următorul
cuprins:
ăCAPITOLUL VI
Comisiile de evaluare a ofertelor/scrisorilor de intenție
și de negociere a ofertelor finale ale investitorilor privați”
p) Articolul 42 se modifică și va avea următorul cuprins:
ăArt. 42. — (1) Procedurile de selecție a investitorului privat
cu care se încheie contractul de parteneriat public-privat sunt:
procedura deschisă și procedura de dialog competitiv.
(2) Partenerul public numește, potrivit legii, următoarele
comisii:
a) comisia de evaluare a ofertelor/scrisorilor de intenție și a
documentelor însoțitoare ale investitorilor privați;
b) comisia de negociere cu investitorii privați selectați și cu
care s-au semnat acorduri de proiect, în cazul aplicării procedurii
de dialog competitiv.”
q) La articolul 43, alineatele (1) și (2) se modifică și vor
avea următorul cuprins:
ăArt. 43. — (1) Comisia de evaluare a ofertelor/scrisorilor de
intenție și a documentelor însoțitoare este formată din minimum
5 membri din cadrul experților și specialiștilor partenerului public
și, după caz, membrii autorităților deliberative/organelor de
conducere, membri ai executivului partenerului public definit la
art. 8 din Legea nr. 178/2010, cu modificările și completările
ulterioare, precum și orice altă persoană cu expertiză în
domeniul obiectivului proiectului de parteneriat public-privat, în
calitate de expert cooptat, care nu se află în conflict de interese,
astfel cum este acesta reglementat de Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul
de afaceri, prevenirea și sancționarea corupției, cu modificările
și completările ulterioare.
(2) Rolul comisiei de evaluare a ofertelor/scrisorilor de
intenție și a documentelor însoțitoare este acela de a analiza și
selecta investitorii privați, care participă la procedura de selecție

4

MONITORUL OFICIAL AL ROMÂNIEI, PARTEA I, Nr. 737/20.X.2011

în vederea semnării contractului de parteneriat public-privat sau
a acordului de proiect, după caz.”
r) Articolul 44 se modifică și va avea următorul cuprins:
ăArt. 44. — Criteriile de selecție au ca scop demonstrarea
potențialului tehnic, financiar și organizatoric al fiecărui investitor
privat participant la procedură, potențial care trebuie să reflecte
posibilitatea concretă a acestuia de a îndeplini contractul și de
a rezolva eventualele dificultăți legate de îndeplinirea acestuia,
în cazul în care acesta va fi declarat câștigător.”
s) După articolul 44 se introduc 14 noi articole, articolele 441—
14, cu următorul cuprins:
44
ăArt. 441. — Partenerul public are dreptul de a aplica criterii
de calificare și selecție referitoare numai la:
a) situația personală a investitorului privat;
b) capacitatea de exercitare a activității profesionale;
c) situația economică și financiară;
d) capacitatea tehnică și/sau profesională;
e) standarde de asigurare a calității;
f) standarde de protecție a mediului.
Art. 442. — (1) Investitorii privați au dreptul de a prezenta
certificate emise de către o autoritate publică competentă sau de
către un organism de drept public ori privat care respectă
standarde europene de certificare, pentru demonstrarea
îndeplinirii criteriilor de selecție formulate în conformitate cu
prevederile art. 441.
(2) Partenerul public nu are dreptul de a impune investitorilor
privați obligativitatea prezentării unei certificări specifice, aceștia
din urmă având dreptul de a prezenta, în scopul demonstrării
îndeplinirii anumitor cerințe, orice alte documente echivalente
cu o astfel de certificare sau care probează, în mod concludent,
îndeplinirea respectivelor cerințe. Partenerul public are dreptul
de a solicita, dacă se consideră necesar, clarificări sau
completări ale documentelor prezentate.
(3) Prin ordin al secretarului general al Guvernului se pot
stabili modalități de certificare sau includere pe liste oficiale, la
nivel național, a investitorilor privați care optează pentru un
astfel de sistem de certificare. În acest caz, Unitatea centrală
pentru coordonarea parteneriatului public-privat (UCCPPP) are
obligația de a informa Comisia Europeană cu privire la
coordonatele și modul de funcționare a sistemului.
(4) În cazul utilizării listelor oficiale ale investitorilor privați
desemnați, partenerii publici vor solicita adeverințe
suplimentare, care să ateste îndeplinirea obligațiilor de plată a
impozitelor, taxelor și contribuțiilor de asigurări sociale, în
conformitate cu prevederile legale în vigoare.
Art. 443. — (1) Partenerul public nu are dreptul de a
restricționa participarea la procedura de încheiere a contractului
de parteneriat public-privat prin introducerea unor criterii minime
de selecție, care:
a) nu prezintă relevanță în raport cu natura și complexitatea
contractului de parteneriat public-privat ce urmează să fie
încheiat;
b) sunt disproporționate în raport cu natura și complexitatea
contractului de parteneriat public-privat ce urmează să fie
încheiat.
(2) Partenerul public va impune criterii minime de selecție
referitoare la situația economică și financiară ori la capacitatea
tehnică și/sau profesională a investitorilor privați, elaborând în
acest sens o notă justificativă.
Art. 444. — În sensul prevederilor art. 443 alin. (1) lit. b) se
prezumă că cerințele minime de selecție sunt disproporționate
în raport cu natura și complexitatea contractului de parteneriat
public-privat ce urmează să fie încheiat, dacă se impune
îndeplinirea unor condiții cum ar fi:
a) suma valorilor/cantităților de bunuri furnizate, servicii
prestate și lucrări executate, incluse în contractul/contractele
prezentat/prezentate de către investitorul privat ca dovadă a
experienței lui similare, să fie mai mare decât
valoarea/cantitatea de produse/servicii/lucrări ce vor fi

furnizate/prestate/executate în baza contractului de parteneriat
public-privat care urmează să fie încheiat;
b) valoarea cifrei de afaceri a investitorului privat să fie mai
mare decât valoarea estimată a contractului, multiplicată cu 2.
Art. 445. — (1) Atunci când solicită îndeplinirea anumitor
criterii de selecție, partenerul public trebuie să precizeze în
anunțul de selecție și în documentul atașat anunțului de selecție
informațiile pe care investitorii privați urmează să le prezinte în
acest scop, precum și documentele specifice prin care se pot
confirma informațiile respective.
(2) Documentele solicitate nu trebuie să limiteze posibilitatea
investitorului privat de a demonstra îndeplinirea criteriilor de
selecție și prin alte mijloace, în măsura în care acestea pot fi
considerate edificatoare de către partenerul public.
(3) În sensul prevederilor alin. (2), se consideră inclus în
categoria mijloacelor edificatoare orice site oficial al unei instituții
publice sau al unei alte entități abilitate prin lege în acest scop,
în măsura în care sursa de date respectivă conține informații
actualizate.
(4) În cazul în care există incertitudini sau neclarități în ceea
ce privește anumite documente prezentate, partenerul public
are dreptul de a solicita detalii, precizări ori confirmări
suplimentare atât de la investitorul privat în cauză, cât și de la
autoritățile competente care pot furniza informații în acest sens.
În orice situație, partenerul public are obligația de a asigura o
perioadă rezonabilă de timp pentru furnizarea precizărilor/
confirmărilor solicitate.
(5) Partenerul public nu are dreptul de a impune îndeplinirea
unor criterii de selecție pentru eventualii subcontractanți, dar
resursele materiale și umane ale subcontracțantilor declarați se
iau în considerare pentru partea lor de implicare în contractul
care urmează să fie îndeplinit, dacă sunt prezentate documente
relevante în acest sens.
Art. 446. — (1) Partenerul public are obligația de a utiliza
pentru selecția investitorilor privați numai criteriile de selecție și
negociere prevăzute în anunțul de selecție.
(2) Etapa de selecție în cadrul procedurii de dialog competitiv
a investitorilor privați reprezintă un proces distinct care are ca
scop doar limitarea numărului de investitori privați care vor
participa la dialog. Selecția se realizează prin acordarea pentru
fiecare investitor privat a unui punctaj care trebuie să reflecte
capacitatea acestuia de a îndeplini contractul de parteneriat
public-privat ce urmează să fie încheiat.
(3) Partenerul public are obligația să precizeze în anunțul de
selecție și în documentul atașat modalitatea de acordare a
punctajului pe baza căruia se va realiza clasamentul
investitorilor privați ori de câte ori urmează să realizeze o
selecție a acestora.
Art. 447. — Nu pot participa la procedurile de selecție în
vederea atribuirii unui contract de parteneriat public-privat
persoanele aflate în situația prevăzută la art. 12 alin. (2) din
Legea nr. 178/2010, cu modificările și completările ulterioare.
Art. 448. — (1) Partenerul public are obligația de a accepta
ca fiind suficient și relevant pentru demonstrarea faptului că
investitorul privat nu se încadrează în una dintre situațiile
prevăzute la art. 447 orice document considerat edificator, din
acest punct de vedere, în țara de origine sau în țara în care
acesta este stabilit, cum ar fi certificate, caziere judiciare ori alte
documente echivalente emise de autoritățile competente din
țara respectivă.
(2) În cazul în care există incertitudini în ceea ce privește
situația personală a respectivilor investitori privați, partenerul
public are dreptul de a solicita în mod direct informații de la
autoritățile competente care emit documente de natura celor
prevăzute la alin. (1).
(3) În cazul în care în țara de origine sau în țara în care este
stabilit investitorul privat nu se emit documente de natura celor
prevăzute la alin. (1) ori respectivele documente nu vizează
toate situațiile prevăzute la art. 447, partenerul public are
obligația de a accepta o declarație pe propria răspundere sau,

MONITORUL OFICIAL AL ROMÂNIEI, PARTEA I, Nr. 737/20.X.2011
dacă în țara respectivă nu există prevederi legale referitoare la
declarația pe propria răspundere, o declarație autentică dată în
fața unui notar, a unei autorități administrative ori judiciare sau
a unei asociații profesionale care are competențe în acest sens.
Art. 449. — Partenerul public are dreptul de a solicita oricărui
investitor privat să prezinte documente edificatoare care să
dovedească forma de înregistrare ca persoană juridică și, după
caz, de atestare ori apartenență din punct de vedere profesional,
în conformitate cu prevederile din țara în care investitorul privat
este stabilit.
Art. 4410. — (1) În cazul în care partenerul public solicită
demonstrarea situației economice și financiare, atunci acesta
are obligația de a indica în documentul atașat și informațiile pe
care investitorii privați urmează să le prezinte în acest scop.
(2) Dovada capacității economice și financiare a investitorului
privat poate fi făcută, ca regulă generală, prin una sau mai multe
dintre următoarele referințe:
a) declarații bancare corespunzătoare sau, după caz, dovada
unei asigurări a riscului profesional;
b) prezentarea bilanțurilor sau a extraselor de bilanț, în cazul
în care publicarea bilanțurilor este prevăzută de legislația țării
în care este stabilit investitorul privat;
c) o declarație privind cifra totală de afaceri și, după caz, cifra
de afaceri din domeniul de activitate care face obiectul
contractului, pentru cel mult ultimele 3 exerciții financiare,
disponibile în funcție de data înființării sau începerii activităților
investitorului privat, în măsura în care informațiile privind cifrele
de afaceri sunt disponibile. În acest ultim caz, partenerul public
are obligația de a lua în considerare și data la care investitorul
privat a fost înființat sau și-a început activitatea comercială.
(3) După caz, un investitor privat poate include și prezenta în
oferta lui capacitățile altor entități, indiferent de natura juridică a
relațiilor dintre acesta și respectivele entități. În acest caz,
investitorul privat trebuie să dovedească partenerului public că
va dispune de mijloacele necesare, prezentând, de exemplu,
angajamentul ferm al respectivelor entități în acest sens.
(4) În aceleași condiții, un grup de investitori privați poate
menționa capacitățile membrilor grupului sau ale altor entități.
(5) În cazul în care, din motive întemeiate, investitorul privat
nu poate prezenta referințele solicitate de partenerul public, este
autorizat să facă dovada capacității sale economice și financiare
prin orice alt document pe care partenerul public îl consideră și
îl acceptă ca fiind corespunzător.
Art. 4411. — (1) Capacitățile tehnice ale investitorilor privați
pot fi dovedite în unul dintre următoarele moduri, în funcție de
natura, cantitatea sau importanța și utilizarea lucrărilor, a
bunurilor ori a serviciilor:
a) prezentarea listei de lucrări executate în decursul ultimilor
5 ani, însoțită de certificate de bună execuție. Respectivele
certificate indică valoarea, perioada și locul execuției lucrărilor și
precizează dacă au fost efectuate în conformitate cu normele
profesionale din domeniu și dacă au fost duse la bun sfârșit;
după caz, autoritatea competentă trimite certificatele direct
partenerului public;
b) prezentarea unei liste a principalelor livrări sau a
principalelor servicii efectuate în decursul ultimilor 3 ani,
indicând valoarea, data și beneficiarii publici ori privați. Livrările
sau prestările de servicii pot fi dovedite:
(i) în cazul în care beneficiarul a fost un partener public,
prin certificate emise sau contrasemnate de
autoritatea competentă;
(ii) în cazul în care beneficiarul a fost privat, prin
certificarea din partea acestuia, sau în lipsa acesteia,
printr-o declarație a investitorului privat;
c) indicarea tehnicienilor sau organismelor tehnice, indiferent
dacă fac sau nu parte din întreprinderea investitorului privat, în
special a celor care răspund de controlul calității și, dacă este
vorba de contracte de parteneriat public-privat de lucrări, a celor
de care va dispune contractantul în vederea execuției lucrărilor;

5

d) descrierea echipamentului tehnic afectat pentru derularea
proiectului de parteneriat public-privat, a măsurilor aplicate de
furnizor sau de prestatorul de servicii în vederea asigurării
calității și a resurselor sale de studiu și de cercetare;
e) în cazul în care bunurile sau serviciile care urmează să fie
furnizate sunt complexe ori în care, cu titlu excepțional, sunt
destinate unui anumit scop — un control efectuat de partenerul
public sau, în numele acestuia, de un organism oficial
competent din țara în care furnizorul ori prestatorul de servicii
este stabilit, sub rezerva acordului respectivului organism;
controlul urmărește capacitățile de producție ale furnizorului sau
capacitatea tehnică a prestatorului de servicii și, dacă este
necesar, măsurile pe care urmează să le ia în vederea controlării
calității;
f) indicarea nivelurilor de studii și profesionale ale
investitorului privat care prestează servicii sau gestionează
lucrările și ale personalului din conducere și, în special, ale
responsabilului ori responsabililor cu prestarea serviciilor sau
coordonarea lucrărilor;
g) pentru contractele de parteneriat public-privat de lucrări și
de servicii și numai în cazuri adecvate — indicarea măsurilor de
gestionare a mediului pe care investitorul privat le poate aplica
în timpul executării contractului;
h) printr-o declarație care să indice efectivele medii anuale de
personal ale investitorului privat care prestează servicii și
numărul personalului din conducere pe o perioadă de 3 ani;
i) printr-o declarație care să indice utilajele, materialele și
echipamentul tehnic de care va dispune investitorul privat care
prestează servicii sau execută lucrări pentru executarea
contractului;
j) indicarea părții din contract pe care investitorul privat care
prestează servicii are intenția să o subcontracteze;
k) în ceea ce privește bunurile care urmează să fie furnizate,
prin solicitarea de către partenerul public de eșantioane,
descrieri și fotografii a căror autenticitate poate fi dovedită la
cererea partenerului public;
l) în ceea ce privește bunurile care urmează să fie furnizate,
prin certificate emise de instituțiile sau de serviciile oficiale
responsabile cu controlul calității și cu competențe recunoscute,
care să ateste conformitatea produselor clar identificată prin
trimiterea la specificații ori standarde corespunzătoare.
(2) După caz și pentru un contract de parteneriat public-privat
determinat, un investitor privat poate menționa capacitățile altor
entități, indiferent de ce caracter legal au relațiile dintre el și
respectivele entități. În acest caz, investitorul privat trebuie să
dovedească partenerului public că va dispune de mijloacele
necesare, prezentând, de exemplu, angajamentul ferm al
respectivelor entități în acest sens.
(3) În aceleași condiții, un grup de investitori privați prevăzut
la art. 31 din Legea nr. 178/2010, cu modificările și completările
ulterioare, poate menționa capacitățile membrilor grupului sau
ale altor entități.
(4) În cazul procedurilor de atribuire a contractelor de
parteneriat public-privat de bunuri care necesită lucrări de
montaj sau de instalații, prestarea unor servicii și execuția unor
lucrări, capacitatea operatorilor economici de a furniza serviciile
ori de a executa instalațiile sau lucrările poate fi evaluată în
special în funcție de capacitățile, eficiența, experiența și
fiabilitatea lor.
(5) Partenerul public precizează, în anunțul de selecție sau
în documentul atașat, referințele pe care dorește să le
primească dintre cele prevăzute la alin. (1)—(4).
Art. 4412. — În cazul în care solicită prezentarea unor
certificate eliberate de organisme independente, care să ateste
că investitorul privat respectă anumite standarde de garantare
a calității, partenerul public se raportează la sistemele de
asigurare a calității fondate pe seriile de standarde europene
relevante și certificate de organisme conforme cu standardele
europene privind certificarea. Partenerii publici recunosc
certificatele echivalente ale organismelor stabilite în alte state

6

MONITORUL OFICIAL AL ROMÂNIEI, PARTEA I, Nr. 737/20.X.2011

membre. De asemenea, partenerii publici acceptă și alte dovezi
ale măsurilor echivalente de garantare a calității prezentate de
investitorii privați.
Art. 4413. — În cazul în care partenerul public solicită
prezentarea unor certificate eliberate de organisme
independente, care să ateste că investitorul privat se
conformează anumitor standarde de gestionare a mediului,
partenerul public se raportează la Sistemul comunitar de
management ecologic și audit (EMAS) sau la standardele de
gestionare a mediului bazate pe standardele europene ori
internaționale în domeniu și certificate de organisme conforme
cu legislația comunitară sau cu standardele europene ori
internaționale privind certificarea. Partenerii publici recunosc
certificatele echivalente ale organismelor stabilite în alte state
membre. De asemenea, partenerii publici acceptă și alte dovezi
ale măsurilor echivalente de gestionare a mediului prezentate
de investitorii privați, dacă sunt conforme cu legislația în
domeniu.
Art. 4414. — Partenerul public poate invita investitorii să
clarifice certificatele și documentele prezentate în temeiul
art. 447—4413.”
ș) La articolul 46, alineatul (1) se modifică și va avea
următorul cuprins:
ăArt. 46. — (1) Comisia de negociere cu investitorii privați
selectați și cu care s-au semnat acorduri de proiect este formată
din minimum 5 membri din cadrul experților și specialiștilor
partenerului public, după caz, consilieri locali sau județeni,
miniștri, secretari de stat, membri ai consiliilor de administrație
ori membri ai executivului partenerilor publici, definiți la art. 8 din
Legea nr. 178/2010, cu modificările și completările ulterioare,
sau orice altă persoană cu expertiză în domeniul obiectivului
proiectului de parteneriat public-privat, care nu este în situație de
conflict de interese astfel cum este acesta reglementat de Legea
nr. 161/2003, cu modificările și completările ulterioare.”
t) Articolele 49—52 se abrogă.
ț) Titlul capitolului VII se modifică și va avea următorul
cuprins:
ăCAPITOLUL VII
Metode de calcul al valorii estimate
a contractelor de parteneriat public-privat”
u) Articolul 53 se modifică și va avea următorul cuprins:
ăArt. 53. — (1) Calcularea valorii estimate a unui contract de
parteneriat public-privat se bazează pe valoarea totală, fără
TVA, estimată de partenerul public, reprezentând suma valorii
dintre valoarea aportului partenerului public și costul total
rezultat din studiul de prefezabilitate sau fundamentare, inclusiv
suma valorii riscurilor de proiect. Acest calcul ține seama inclusiv
de orice formă de opțiune posibilă și de eventualele reînnoiri ale
contractului.
(2) Estimarea trebuie să fie valabilă la momentul expedierii
anunțului de selecție.
(3) Niciun contract de parteneriat public-privat de lucrări și
niciun contract de parteneriat public-privat cu scopul obținerii
unei anumite cantități de bunuri și de servicii nu pot fi împărțite
în vederea sustragerii de la aplicarea dispozițiilor prezentei
hotărâri.”
v) Articolul 54 se modifică și va avea următorul cuprins:
ăArt. 54. — Valoarea estimată a contractelor de parteneriat
public-privat trebuie să includă suma costurilor actualizate,
generate de proiectarea, finanțarea, construcția/realizarea sau
transformarea,
reabilitarea/modernizarea,
întreținerea,
mentenanța, operarea, exploatarea ori managementul lucrărilor,
echipamentelor și valorilor imateriale/materiale și de prestarea
de servicii prevăzute pe durata contractului.”
w) După articolul 54 se introduc 64 de noi articole,
articolele 541—5464, cu următorul cuprins:
ăArt. 541. — La calcularea valorii estimate a contractului de
parteneriat public-privat se va ține cont și de valoarea riscurilor
de proiect.

Art. 542. — (1) În cazul contractelor de parteneriat publicprivat, riscul poate fi de două tipuri: riscul transferabil și riscul
reținut.
(2) Riscul transferabil reprezintă cuantificarea valorică a
tuturor riscurilor de proiect care urmează să fie preluate de
investitor.
(3) Riscul reținut reprezintă cuantificarea valorică a tuturor
riscurilor de proiect care urmează să fie preluate de partenerul
public.
Art. 543. — Evaluarea riscului presupune parcurgerea
următoarelor etape:
a) identificarea tuturor riscurilor;
b) cuantificarea consecințelor riscurilor;
c) estimarea probabilității riscurilor;
d) cuantificarea financiară a riscurilor;
e) identificarea structurii de alocare a riscurilor;
f) calcularea riscului transferabil;
g) calcularea riscului reținut.
Art. 544. — În contextul valorii estimate, riscul reflectă
potențiale costuri suplimentare peste costul de bază al valorii
estimate a contractului de parteneriat public-privat.
Art. 545. — În mod general, riscul poate fi inclus în valoarea
estimată a contractului de parteneriat public-privat, prin una
dintre următoarele metode:
a) includerea costurilor riscurilor de proiect în cash flow-ul
general;
b) ajustarea ratei de actualizare a costului capitalului în
vederea reflectării nivelului specific al riscului pentru fiecare
proiect.
Art. 546. — Principalele categorii de riscuri sunt reprezentate
de:
a) riscul îndeplinirii cerințelor specifice impuse proiectului;
b) riscul de proiectare și construcție;
c) riscul ca cererea de utilizare să fie mai mică decât
estimările;
d) riscul asociat protecției mediului;
e) riscul de finanțare;
f) riscul apariției unei situații de forță majoră;
g) riscul operațional și al asigurării nivelului de performanță;
h) riscul schimbării legislative;
i) riscul uzurii morale și al necesității modernizării;
j) riscul specific proiectului.
Art. 547. — La finalizarea identificării tuturor riscurilor
partenerul public trebuie să evalueze și să cuantifice posibilele
urmări ale fiecărui risc, incluzând și efectul oricărei succesiuni
sau sincronizări a elementelor de risc.
Art. 548. — Consecința apariției unui risc măsoară diferența
dintre nivelul de bază al valorii estimate și noul cost generat prin
apariția acelui risc, armonizat cu probabilitatea de apariție a
acestui risc.
Art. 549. — Consecințele apariției riscului pot fi directe sau
indirecte. Consecințele directe includ valoarea, timpul și costurile
ce depășesc nivelul de bază al valorii estimate. Consecințele
indirecte apar din interacțiunea dintre riscuri diferite.
Art. 5410. — Toate riscurile identificate și cuantificate trebuie
incluse în valoarea estimată a contractului de parteneriat
public-privat.
Art. 5411. — După identificarea și evaluarea tuturor riscurilor
materiale, fiecare risc trebuie analizat ca un risc transferabil sau
reținut, în măsura în care el poate fi transferat partenerului privat
ori reținut de către partenerul public în cadrul unui aranjament de
tip parteneriat public-privat.
Art. 5412. — Riscul reținut reprezintă suma acelor riscuri
propuse să fie asumate de partenerul public în cadrul
parteneriatului public-privat. Aceste riscuri trebuie adăugate la
valoarea proiectelor, obținându-se astfel costul real suportat de
partenerul public în cadrul unui parteneriat public-privat. Astfel
de riscuri pot fi: schimbări în legislație, riscuri induse de omisiuni
în cadrul specificațiilor de proiect, porțiunea asumată de
partenerul public din riscul diminuării cererii etc.

MONITORUL OFICIAL AL ROMÂNIEI, PARTEA I, Nr. 737/20.X.2011
Art. 5413. — Factorii care pot diminua riscurile reținute sunt:
a) abilitatea de a influenta direct probabilitatea apariției unui
risc;
b) colaborarea cu contractanți cu reputație și utilizarea de
tehnologii performante, pârghii eficiente de monitorizare și
management al riscului, acoperirea eficientă a riscurilor prin
asigurare.
Art. 5414. — (1) Riscurile reținute pot fi estimate pe baza unor
pierderi anterioare sau în comparație cu valoarea primei de
asigurare pentru un risc echivalent.
(2) Toate riscurile reținute trebuie evaluate, cuantificate și
incluse pentru a da o valoare reală a costului suportat de
partenerul public.
Art. 5415. — (1) Criteriul utilizat în vederea atribuirii
contractelor de parteneriat public-privat îl reprezintă «oferta cea
mai avantajoasă din punct de vedere economic», iar stabilirea
ofertei câștigătoare se realizează prin aplicarea unui sistem de
factori de evaluare pentru care se stabilesc ponderi relative sau
un algoritm specific de calcul.
(2) Algoritmul de calcul, precum și factorii de evaluare a
ofertelor, care vor fi luați în considerare, se precizează în mod
clar și detaliat în cadrul documentului atașat la anunțul de
selecție și vor reflecta metodologia concretă de punctare a
avantajelor care vor rezulta din propunerile tehnice și financiare
prezentate de investitorii privați.
Art. 5416. — (1) Partenerul public nu are dreptul de a utiliza
criteriile de selecție drept criterii de evaluare a
ofertelor/scrisorilor de intenție.
(2) Atunci când stabilesc criteriile de evaluare a
ofertelor/scrisorilor de intenție, partenerul public nu are dreptul
de a utiliza criterii care:
a) nu au o legătură directă cu natura și obiectul contractului
de parteneriat public-privat ce urmează să fie încheiat;
b) nu reflectă un avantaj real și evident pe care partenerul
public îl poate obține prin utilizarea criteriului de evaluare
respectiv.
(3) Ponderea stabilită pentru fiecare criteriu de evaluare nu
trebuie să conducă la distorsionarea rezultatului aplicării
procedurii pentru încheierea contractului de parteneriat publicprivat. Pentru fiecare criteriu de evaluare partenerul public are
obligația de a stabili o pondere care să reflecte în mod corect:
a) importanța caracteristicii tehnice/funcționale considerate
a reprezenta un avantaj calitativ ce poate fi punctat; sau
b) cuantumul valoric al avantajelor de natură financiară pe
care investitorii privați le pot oferi prin asumarea unor
angajamente suplimentare în raport cu cerințele minime
prevăzute în caietul de sarcini.
(4) Partenerul public menționează în anunțul de selecție sau
în documentul atașat ponderea relativă pe care o conferă
fiecăruia dintre criteriile selectate în vederea determinării ofertei
celei mai avantajoase din punct de vedere economic.
(5) Ponderea poate fi exprimată printr-un punctaj întocmit
corespunzător în ceea ce privește intervalul dintre maxim și
minim.
(6) Dacă partenerul public consideră că o astfel de ponderare
nu este posibilă din punct de vedere obiectiv, criteriile de
evaluare vor fi ierarhizate în ordinea importanței lor și partenerul
public va întocmi o notă justificativă în acest sens.
Art. 5417. — Garanția de participare se constituie de către
investitorul privat în scopul de a proteja partenerul public față
de riscul unui eventual comportament necorespunzător al
acestuia pe întreaga perioadă derulată până la încheierea
contractului de parteneriat public-privat.
Art. 5418. — Partenerul public are obligația de a preciza în
documentul atașat anunțului de selecție că pentru participarea
la procedura de selecție este prevăzută obligația investitorilor
privați de a constitui o garanție de participare. În acest caz,
documentul atașat trebuie să conțină și următoarele informații:
a) cuantumul garanției de participare în sumă fixă de 1% din
valoarea estimată a contractului de parteneriat public-privat;

7

b) perioada de valabilitate a garanției de participare, care va
fi cel puțin egală cu perioada minimă de valabilitate a ofertei,
astfel cum a fost solicitată prin documentul atașat.
Art. 5419. — (1) Garanția de participare se constituie prin
virament bancar, printr-un instrument de garantare emis în
condițiile legii de o societate bancară ori de o societate de
asigurări sau prin depunere la casieria partenerului public și se
prezintă în original, în cuantumul și pentru perioada prevăzută în
documentul atașat.
(2) Garanția trebuie să fie irevocabilă.
(3) Partenerul public nu are dreptul:
a) de a impune sau de a interzice prezentarea unui
instrument de garantare emis de către o anumită societate
bancară ori societate de asigurări, nominalizată în mod expres
în documentația de atribuire;
b) de a limita posibilitatea de prezentare a instrumentelor de
garantare numai la cele care sunt emise de către societăți
bancare sau numai la cele care sunt emise de către societăți de
asigurări;
c) de a impune sau de a interzice prezentarea scrisorilor de
garanție în oricare dintre formele prevăzute ori de a acorda, în
cadrul procesului de evaluare, un punctaj suplimentar uneia
dintre formele de constituire a garanției.
(4) Garanția de participare se poate constitui și prin
depunerea la casieria partenerului public:
a) a unui ordin de plată sau a unei file cec, cu condiția
confirmării acestora de către bancă până la data deschiderii
ofertelor;
b) a unei sume în numerar.
(5) În orice situație, dovada constituirii garanției de participare
trebuie să fie prezentată cel mai târziu la data și ora stabilite
pentru deschiderea ofertelor/scrisorilor de intenție.
Art. 5420. — Partenerul public are dreptul de a reține garanția
pentru participare, investitorul privat pierzând astfel suma
constituită, atunci când acesta din urmă se află în oricare dintre
următoarele situații:
a) își retrage oferta în perioada de valabilitate a acesteia;
b) oferta sa fiind stabilită câștigătoare, refuză să semneze
contractul de parteneriat public-privat în perioada de valabilitate
a ofertei.
Art. 5421. — (1) Garanția pentru participare, constituită de
investitorul privat a cărui ofertă a fost stabilită ca fiind
câștigătoare, se restituie de partenerul public în cel mult 3 zile
lucrătoare de la data semnării contractului de parteneriat
public-privat.
(2) Garanția de participare, constituită de investitorii privați a
căror ofertă nu a fost stabilită câștigătoare, se returnează de
partenerul public după semnarea contractului de parteneriat
public-privat cu investitorul privat a cărui ofertă a fost desemnată
câștigătoare, dar nu mai târziu de 3 zile lucrătoare de la data
expirării perioadei de valabilitate a ofertei.
(3) În cazul în care partenerul public se află în situația de a
anula procedura de încheiere a contractului de parteneriat
public-privat, garanția de participare se restituie după data
expirării termenului de depunere a contestațiilor cu privire la
această decizie, dar nu mai târziu de 3 zile lucrătoare de la
această dată.
(4) După primirea comunicării privind rezultatul procedurii,
investitorii privați ale căror oferte au fost declarate
necâștigătoare au dreptul de a obține eliberarea garanției de
participare înainte de expirarea perioadei prevăzute la alin. (2)
sau, după caz, la alin. (3), dacă transmit partenerului public o
solicitare în acest sens.
Art. 5422. — (1) Anunțul de selecție se publică în conformitate
cu dispozițiile art. 24 din Legea nr. 178/2010, cu modificările și
completările ulterioare.

8

MONITORUL OFICIAL AL ROMÂNIEI, PARTEA I, Nr. 737/20.X.2011

(2) Partenerul public are obligația de a transmite spre
publicare anunțul de selecție, inclusiv pe cele de tip erată la
respectivele anunțuri, către operatorul SEAP.
(3) Transmiterea spre publicare a anunțurilor către operatorul
SEAP se realizează numai prin mijloace electronice.
(4) Orice altă modalitate privind publicarea anunțului de
selecție și a documentului atașat în afara celei prevăzute la
alin. (1), inclusiv orice modificări aduse acestora, nu este permisă.
Art. 5423. — (1) Anunțurile pentru care Legea nr. 178/2010,
cu modificările și completările ulterioare, impune obligația
publicării în Jurnalul Oficial al Uniunii Europene se redactează
de partenerul public într-o limbă oficială a Uniunii Europene, cu
respectarea prevederilor și formelor prevăzute în Regulamentul
(CE) nr. 1.564/2005 al Comisiei din 7 septembrie 2005 de
stabilire a formularelor standard pentru publicarea anunțurilor în
cadrul procedurilor de atribuire a contractelor de achiziții publice
în conformitate cu directivele 2004/17/CE și 2004/18/CE ale
Parlamentului European și Consiliului.
(2) Anunțurile publicate în SEAP nu trebuie să cuprindă alte
informații decât cele cuprinse în anunțurile publicate în Jurnalul
Oficial al Uniunii Europene și trebuie să menționeze data la care
anunțul a fost trimis către Comisia Europeană.
Art. 5424. — (1) După transmiterea anunțurilor către
operatorul SEAP, UCCPPP are obligația de a verifica anunțurile
respective din punctul de vedere al respectării regulilor formale
de completare, în termen de cel mult 5 zile lucrătoare de la data
primirii acestora în SEAP.
(2) UCCPPP are obligația ca în termenul prevăzut la alin. (1)
să comunice operatorului SEAP acceptul de publicare sau
respingerea publicării anunțului.
Art. 5425. — În cazul în care UCCPPP constată, în cursul
verificării anunțului transmis de partenerul public către
operatorul SEAP, că în forma sau în conținutul acestuia există
erori ori omisiuni, aceasta are obligația:
a) de a comunica operatorului SEAP respingerea publicării
anunțului;
b) de a informa partenerul public asupra deciziei de
respingere a publicării anunțului, motivând decizia respectivă și
indicând modul în care erorile/omisiunile pot fi remediate.
Art. 5426. — (1) Anunțurile transmise ulterior remedierii
erorilor/omisiunilor constatate conform prevederilor art. 5425
sunt considerate anunțuri noi și fac obiectul tuturor regulilor de
transmitere și verificare prevăzute în prezentele norme.
(2) În cazul în care, după publicarea unui anunț, intervin
anumite modificări față de informațiile deja publicate, partenerul
public are obligația de a transmite spre publicare un anunț de tip
erată la anunțul inițial, în condițiile prevăzute de Regulamentul
(CE) nr. 1.564/2005.
Art. 5427. — (1) Operatorul SEAP nu are dreptul de a publica
anunțul transmis de partenerul public sau de a-l transmite spre
publicare în Jurnalul Oficial al Uniunii Europene fără obținerea
acceptului de publicare emis de UCCPPP.
(2) Operatorul SEAP are obligația de a asigura transmiterea
anunțurilor spre publicare în Jurnalul Oficial al Uniunii Europene
în formatul standard adoptat de Comisia Europeană și în termen
de cel mult două zile lucrătoare de la obținerea acceptului de
publicare.
(3) Atunci când stabilește perioadele-limită pentru depunerea
ofertelor/scrisorilor de intenție, partenerul public are obligația de
a lua în calcul și marja de timp de 7 zile lucrătoare, necesară
pentru verificarea anunțurilor de către UCCPPP și pentru
transmiterea acestora către Jurnalul Oficial al Uniunii Europene
de către operatorul SEAP.
(4) Pentru stabilirea termenelor de primire a ofertelor și a
cererilor de participare, autoritățile contractante țin seama în
special de complexitatea contractului și de timpul necesar pentru
pregătirea ofertelor, fără a aduce atingere termenelor stabilite
în prezentele norme.
(5) În cazul în care, indiferent de motiv, anumite documente
sau informațiile suplimentare, deși solicitate în timp util, nu au

fost furnizate în termenele stabilite la art. 22 alin. (4) din Legea
nr. 178/2010, cu modificările și completările ulterioare, sau în
care ofertele/scrisorile de intenție nu pot fi formulate decât în
urma unei vizite la fața locului, termenele de primire a
ofertelor/scrisorilor de intenție sunt prelungite astfel încât toți
investitorii privații să poată avea acces la toate informațiile
necesare pentru formularea ofertelor/scrisorilor de intenție.
Art. 5428. — (1) Operatorul SEAP are obligația de a publica
anunțul în SEAP în cel mult două zile lucrătoare de la primirea
acceptului de publicare, dar în niciun caz înainte de data
transmiterii acestuia spre publicare în Jurnalul Oficial al Uniunii
Europene, dacă prevederile Legii nr. 178/2010, cu modificările
și completările ulterioare, impun această obligație.
(2) Pentru stabilirea termenelor de primire a ofertelor și a
scrisorilor de intenție, partenerii publici țin seama în special de
complexitatea contractului și de timpul necesar pentru
pregătirea ofertelor/scrisorilor de intenție, fără a aduce atingere
termenelor stabilite de prezentul articol.
(3) În cazul procedurii deschise, când valoarea estimată a
contractului de parteneriat public privat este egală cu sau mai
mare decât pragurile valorice stabilite la art. 51 alin. (1) din
Legea nr. 178/2010, cu modificările și completările ulterioare,
partenerul public are obligația de a transmite anunțul de selecție
spre publicare în SEAP și în Jurnalul Oficial al Uniunii Europene
cu cel puțin 52 de zile înainte de data-limită de depunere a
ofertelor/scrisorilor de intenție.
(4) În cazul procedurii deschise, când valoarea estimată a
contractului de parteneriat public-privat este mai mică decât
pragurile valorice stabilite la art. 51 alin. (1) din Legea
nr. 178/2010, cu modificările și completările ulterioare,
partenerul public are obligația de a transmite anunțul de selecție
spre publicare în SEAP cu cel puțin 22 de zile înainte de datalimită de depunere a ofertelor/scrisorilor de intenție.
(5) În cazul procedurii de dialog competitiv, când valoarea
estimată a contractului de parteneriat public privat este egală cu
sau mai mare decât pragurile valorice stabilite la art. 51 alin. (1)
din Legea nr. 178/2010, cu modificările și completările ulterioare,
partenerul public are obligația de a transmite anunțul de selecție
spre publicare în SEAP și în Jurnalul Oficial al Uniunii Europene
cu cel puțin 37 de zile înainte de data-limită de depunere a
ofertelor/scrisorilor de intenție.
(6) În cazul procedurii de dialog competitiv, când valoarea
estimată a contractului de parteneriat public-privat este mai mică
decât pragurile valorice stabilite la art. 51 alin. (1) din Legea
nr. 178/2010, cu modificările și completările ulterioare,
partenerul public are obligația de a transmite anunțul de selecție
spre publicare în SEAP cu cel puțin 22 de zile înainte de datalimită de depunere a ofertelor/scrisorilor de intenție.
(7) Termenul curge de la data trimiterii anunțului de selecție,
în cazul ambelor proceduri.
(8) Partenerii publici care au atribuit un contract de
parteneriat public-privat trimit un anunț privind rezultatele
procedurii de selecție în termen de cel mult 48 de zile de la
atribuirea contractului, ce se va publica în SEAP și în Jurnalul
Oficial al Uniunii Europene, după caz, în aceleași condiții în care
se publică și anunțul de selecție.
Art. 5429. — Termenele-limită privind depunerea ofertelor în
cazul aplicării procedurii deschise sunt cele prevăzute la art. 18
din Legea nr. 178/2010, cu modificările și completările ulterioare.
Art. 5430. — (1) În cazul în care partenerul public primește
solicitări de clarificare cu privire la prevederile documentului
atașat anunțului de selecție, acesta are obligația de a răspunde
la aceste solicitări, respectând prevederile art. 22 alin. (4) din
Legea nr. 178/2010, cu modificările și completările ulterioare.
(2) Partenerul public are obligația, respectând prevederile
art. 21 din Legea nr. 178/2010, cu modificările și completările
ulterioare, de a face cunoscute clarificările sau eventualele
modificări în legătura cu documentul atașat, prin crearea unui
nou fișier electronic la care se va asigura accesul direct și
nerestricționat, în mod similar cu accesul la fișierul inițial.

MONITORUL OFICIAL AL ROMÂNIEI, PARTEA I, Nr. 737/20.X.2011
Art. 5431. — (1) Partenerul public are obligația de a deschide
ofertele și, după caz, alte documente prezentate de investitorii
privați participanți, la data, ora și în locul indicate în anunțul de
selecție. În cazul în care devine necesară prelungirea termenului
de depunere a ofertelor, partenerul public are obligația de a
preciza această modificare printr-o erată la anunțul de selecție,
care trebuie însă publicată cu cel puțin 3 zile înainte de data
anunțată inițial pentru deschiderea ofertelor.
(2) Orice investitor privat are dreptul de a participa la
deschiderea ofertelor.
(3) În cadrul ședinței de deschidere nu este permisă
respingerea niciunei oferte, cu excepția celor care se încadrează
în una dintre următoarele situații:
a) au fost depuse după data și ora-limită de depunere sau la
o altă adresă decât cele stabilite în anunțul de selecție;
b) nu sunt însoțite de garanția de participare, în cuantumul,
forma și având perioada de valabilitate solicitată în documentul
atașat.
(4) Ședința de deschidere se finalizează printr-un procesverbal semnat de membrii comisiei de evaluare și de
reprezentanți ai investitorilor privați prezenți la ședință, în care
se consemnează modul de desfășurare a ședinței respective,
aspectele formale constatate la deschiderea ofertelor,
elementele principale ale fiecărei oferte, consemnându-se
totodată lista documentelor depuse de fiecare investitor privat.
(5) Partenerul public are obligația de a transmite câte un
exemplar al procesului-verbal tuturor investitorilor privați
participanți la procedura de atribuire, în cel mult o zi lucrătoare
de la deschidere, indiferent dacă aceștia au fost sau nu prezenți
la ședința respectivă.
(6) Orice decizie cu privire la selecția investitorilor privați sau,
după caz, cu privire la evaluarea ofertelor se adoptă de către
comisia de evaluare în cadrul unor ședințe ulterioare ședinței de
deschidere a ofertelor.
Art. 5432. — (1) În cazul în care în cadrul documentului atașat
a fost prevăzută obligația îndeplinirii unor criterii de selecție,
comisia de evaluare are obligația verificării modului de
îndeplinire a acestor criterii de către fiecare investitor privat.
(2) Comisia de evaluare are obligația de a analiza și de a
verifica fiecare ofertă/scrisoare de intenție, atât din punctul de
vedere al elementelor tehnice propuse, cât și din punctul de
vedere al aspectelor financiare pe care le implică.
(3) Propunerea tehnică trebuie să corespundă cerințelor
minime prevăzute în documentul atașat.
Art. 5433. — Pe parcursul analizării și verificării documentelor
prezentate de investitorii privați, comisia de evaluare are dreptul
de a solicita oricând clarificări sau completări ale documentelor
prezentate de aceștia pentru demonstrarea îndeplinirii criteriilor
de selecție, astfel cum sunt acestea prevăzute în prezentele
norme, ori pentru demonstrarea conformității ofertei cu cerințele
solicitate.
Art. 5434. — (1) Oferta este considerată inacceptabilă în
următoarele situații:
a) se încadrează în categoria celor prevăzute la art. 5431
alin. (3);
b) a fost depusă de un investitor privat care nu îndeplinește
una sau mai multe dintre cerințele de selecție stabilite în
documentul atașat ori nu a prezentat documente relevante în
acest sens;
c) nu asigură respectarea reglementărilor obligatorii
referitoare la condițiile specifice de muncă și de protecție a
muncii, atunci când această cerință este formulată în
conformitate cu prevederile art. 142;
d) în urma verificărilor prevăzute la art. 5433 se constată că
oferta are un preț neobișnuit de scăzut pentru ceea ce urmează
a fi furnizat/prestat/executat, astfel încât nu se poate asigura
îndeplinirea contractului la parametrii cantitativi și calitativi
solicitați prin documentul atașat.

9

(2) Oferta este considerată neconformă în următoarele
situații:
a) nu satisface în mod corespunzător cerințele documentului
atașat;
b) conține propuneri de modificare a clauzelor contractuale
pe care le-a stabilit partenerul public în cadrul documentului
atașat, care sunt în mod evident dezavantajoase pentru acesta
din urmă, iar investitorul privat, deși a fost informat cu privire la
respectiva situație, nu acceptă renunțarea la clauzele
respective;
c) conține în cadrul propunerii financiare prețuri care nu sunt
rezultatul liberei concurențe și care nu pot fi justificate.
Art. 5435. — (1) În cazul în care pentru un anumit contract
sunt prezentate oferte ce par anormal de scăzute în raport cu
bunurile, lucrările sau serviciile prestate, partenerul public,
înainte de a putea respinge respectivele oferte, solicită în scris
detalii privind elementele ofertei pe care le consideră relevante.
Respectivele detalii se pot referi, în special, la:
a) economia procedeului de construcție, a procedeului de
fabricare a produselor sau a prestării serviciilor;
b) soluțiile tehnice adoptate și condițiile excepțional de
favorabile de care dispune investitorul privat pentru execuția
lucrărilor, pentru furnizarea bunurilor sau pentru prestarea
serviciilor;
c) originalitatea lucrărilor, a bunurilor sau a serviciilor propuse
de investitorul privat;
d) respectarea dispozițiilor privind protecția și condițiile de
muncă în vigoare în locul în care se prestează serviciile, lucrările
sau bunurile;
e) posibilitatea ca investitorul privat să obțină un ajutor de
stat.
(2) Prin consultare cu investitorul privat, partenerul public
verifică elementele menționate la alin. (1), ținând seama de
dovezile furnizate.
(3) Partenerul public care constată că o ofertă este anormal
de scăzută, deoarece investitorul privat a obținut un ajutor de
stat, nu poate respinge respectiva ofertă numai din acest motiv,
cu excepția cazului în care consultă investitorul privat în acest
sens și acesta nu este în măsură să demonstreze, în decursul
unei perioade suficiente de timp stabilite de partenerul public,
că ajutorul în cauză nu afectează concurența loială între
investitorii privați care participă la una dintre procedurile de
selecție stabilite prin Legea nr. 178/2010, cu modificările și
completările ulterioare. Partenerul public care respinge o ofertă
anormal de scăzută, deoarece investitorul privat a obținut un
ajutor de stat, informează Comisia Europeană cu privire la
aceasta.
(4) În scopul efectuării verificărilor prevăzute la alin. (1),
partenerul public va solicita investitorului privat inclusiv
documente privind, după caz, prețurile la furnizori, situația
stocurilor de materii prime și materiale, modul de organizare și
metodele utilizate în cadrul procesului de lucru, nivelul de
salarizare a forței de muncă, performanțele și costurile implicate
de anumite utilaje sau echipamente de lucru.
(5) În cazul în care investitorul privat nu prezintă informațiile
solicitate sau aceste informații nu pot justifica prețul aparent
neobișnuit de scăzut, oferta intră sub incidența prevederilor
art. 5434 alin. (1) lit. d).
Art. 5436. — (1) Ofertele care nu se încadrează în niciuna
dintre situațiile prevăzute la art. 5434 sunt singurele oferte care
pot fi considerate admisibile.
(2) Oferta câștigătoare se stabilește numai dintre ofertele
admisibile pe baza criteriului de atribuire «oferta cea mai
avantajoasă din punct de vedere economic», precizat în anunțul
de selecție și în documentul atașat.
Art. 5437. — (1) După ce a finalizat evaluarea ofertelor,
comisia de evaluare are obligația de a elabora, în conformitate
cu prevederile art. 18 alin. (7) lit. k) din Legea nr. 178/2010, cu
modificările și completările ulterioare, un raport al procedurii de

10

MONITORUL OFICIAL AL ROMÂNIEI, PARTEA I, Nr. 737/20.X.2011

evaluare, care se aprobă de către conducătorul partenerului
public.
(2) Conducătorul partenerului public are obligația în acest
scop de lua măsurile necesare pentru informarea tuturor
investitorilor privați în legătură cu rezultatul aplicării procedurii de
selecție a investitorului privat cu care se va încheia contractul de
parteneriat public-privat.
Art. 5438. — (1) Înainte de inițierea procedurii de dialog
competitiv, partenerul public are obligația de a verifica întrunirea
condițiilor prevăzute la art. 18 alin. (5) din Legea nr. 178/2010,
cu modificările și completările ulterioare. Rezultatul verificării se
concretizează prin elaborarea unei note justificative, care devine
parte a dosarului privind atribuirea contractului de parteneriat
public-privat.
(2) În cazul proiectelor complexe din punct de vedere tehnic
și/sau financiar, când partenerul public nu este în măsură să
definească, din motive obiective, fără ajutor și în avans,
mijloacele tehnice care să îi satisfacă nevoile ori să facă
aranjamentele financiare sau legale pentru proiect, acesta poate
decide atribuirea contractului de parteneriat public-privat prin
procedura de dialog competitiv, în măsura în care consideră că
aplicarea unei proceduri deschise nu poate permite atribuirea
contractului.
(3) În procedura de dialog competitiv, partenerii publici pot
limita numărul investitorilor privați corespunzători pe care îi vor
invita să poarte un dialog, cu condiția să fie disponibil un număr
suficient de investitori privați. Partenerii publici indică în anunțul
de selecție sau în documentul atașat criteriile ori normele
obiective și nediscriminatorii pe care estimează că le vor utiliza,
numărul minim de investitori privați pe care estimează că îi vor
invita și, după caz, numărul maxim. În procedura de dialog
competitiv, numărul minim este de 3. În orice caz, numărul de
investitori privați invitați trebuie să fie suficient pentru a asigura
o concurență reală.
(4) Partenerii publici invită un număr de investitori privați cel
puțin egal cu numărul minim prestabilit. În cazul în care numărul
de investitori privați care îndeplinesc criteriile de selecție și
nivelurile minime este mai mic decât numărul minim, partenerul
public poate continua procedura, invitând investitorul privat sau
investitorii privați care au capacitățile solicitate. În cadrul
aceleiași proceduri, partenerul public nu poate include alți
investitori privați care nu au depus o scrisoare de intenție sau alți
investitori privați care nu au capacitățile solicitate.
Art. 5439. — (1) În cazul procedurii de dialog competitiv, când
valoarea estimată a contractului de parteneriat public privat este
egală sau mai mare decât pragurile valorice stabilite la art. 51
alin. (1) din Legea nr. 178/2010, cu modificările și completările
ulterioare, perioada cuprinsă între data transmiterii anunțului de
selecție spre publicare în SEAP și în Jurnalul Oficial al Uniunii
Europene și data-limită de depunere a scrisorilor de intenție
trebuie să fie de cel puțin 37 de zile.
(2) În cazul procedurii de dialog competitiv, când valoarea
estimată a contractului de parteneriat public privat este mai mică
decât pragurile valorice stabilite la art. 51 alin. (1) din Legea
nr. 178/2010, cu modificările și completările ulterioare,
partenerul public are obligația de a transmite anunțul de selecție
spre publicare în SEAP cu cel puțin 22 de zile înainte de
data-limită de depunere a scrisorilor de intenție.
(3) După ce a finalizat selecția investitorilor privați, comisia
de evaluare are obligația de a elabora un raport de evaluare
unde vor fi stabiliți investitorii privați selectați ce vor fi invitați la
negocierea și semnarea acordului de proiect, care se aprobă de
către conducătorul partenerului public.
(4) Conducătorul partenerului public are obligația de a lua
măsurile necesare pentru informarea tuturor investitorilor privați
participanți la etapa selecției cu privire la rezultatul acesteia.
(5) Partenerul public are obligația de a transmite,
concomitent, o invitație la etapa a doua a procedurii de dialog
competitiv tuturor investitorilor privați admiși.

(6) Invitația trebuie să cuprindă cel puțin următoarele
informații:
a) referințe privind anunțul de selecție publicat;
b) adresa la care va avea loc dialogul, precum și data și ora
lansării acestuia;
c) limba/limbile în care se va derula dialogul;
d) dacă este cazul, precizări referitoare la documentele
suplimentare pe care investitorii privați trebuie să le prezinte în
scopul verificării declarațiilor sau completării documentelor,
prezentate în prima etapă pentru demonstrarea capacității
tehnice și economico-financiare.
(7) Partenerul public are obligația de a include în invitație
informații privind modul de accesare a documentului atașat.
Art. 5440. — (1) Etapa a doua a procedurii de dialog
competitiv constă în organizarea de întâlniri cu fiecare investitor
privat admis, pe parcursul cărora se derulează un dialog cu
scopul identificării soluțiilor/opțiunilor referitoare la aspectele
tehnice, montajele financiare, problemele legate de cadrul juridic
și orice alte elemente ale viitorului contract. La sfârșitul fiecărei
întâlniri, comisia de negociere are obligația consemnării
problemelor discutate și a aspectelor convenite într-un procesverbal de ședință.
(2) Identificarea soluțiilor/opțiunilor se structurează în funcție
de necesitățile, obiectivele și constrângerile partenerului public,
astfel cum au fost acestea evidențiate în documentul atașat.
(3) În cadrul dialogului, partenerii publici asigură egalitate de
tratament pentru fiecare investitor privat. În special, partenerii
publici nu prezintă în mod discriminatoriu informații care pot
avantaja anumiți investitori privați în raport cu ceilalți.
(4) Partenerii publici nu pot dezvălui celorlalți participanți
soluțiile propuse sau alte informații confidențiale comunicate de
un investitor privat care participă la dialog, fără acordul acestuia.
Art. 5441. — (1) Partenerul public are dreptul de a derula
dialogul și în runde intermediare, care au ca scop reducerea
succesivă a numărului de soluții discutate, dacă sunt îndeplinite
în mod cumulativ următoarele condiții:
a) această posibilitate a fost prevăzută în documentul atașat;
b) numărul participanților la dialog este suficient de mare,
astfel încât o astfel de reducere să nu afecteze concurența
reală.
(2) În sensul prevederilor alin. (1), partenerul public are
dreptul de a organiza, după ce în urma dialogului cu fiecare
dintre investitorii privați au fost clarificate o parte dintre aspectele
prevăzute la art. 5440 alin. (1), runde intermediare în care
participanții la dialog urmează să prezinte propuneri tehnice
și/sau financiare parțiale.
(3) Partenerul public are obligația de a anunța toți participanții
la dialog cu privire la modalitatea de desfășurare a rundei
intermediare, precum și la factorii de evaluare aplicabili și la
modul concret de aplicare a acestora pentru reducerea
numărului de participanți.
(4) După finalizarea unei runde intermediare de reducere a
numărului de participanți la dialog, comisia de negociere are
obligația de a elabora un nou raport, care se aprobă de către
conducătorul partenerului public sau de persoana desemnată în
acest scop.
(5) Conducătorul partenerului public sau persoana
desemnată în acest scop are obligația de a lua măsurile
necesare pentru informarea tuturor participanților la dialog cu
privire la rezultatul rundei intermediare.
(6) Următoarea rundă de dialog se derulează numai cu
participanții rămași în competiție după finalizarea rundei
intermediare organizate anterior. Participanții rămași în
competiție, odată admiși ca urmare a organizării unei runde
intermediare, nu au dreptul ca, în cadrul rundelor următoare ori
atunci când depun oferta finală, să modifice angajamentele
asumate prin propunerile tehnice și/sau financiare parțiale pe
care le-au prezentat, decât în sensul îmbunătățirii acestora.
Art. 5442. — În cazul în care etapa a doua a procedurii de
dialog competitiv nu se poate finaliza prin identificarea unei

MONITORUL OFICIAL AL ROMÂNIEI, PARTEA I, Nr. 737/20.X.2011
soluții viabile, partenerul public are dreptul de a anula procedura
de atribuire, considerându-se implicit îndeplinirea condițiilor
prevăzute la art. 5458 alin. (2).
Art. 5443. — (1) În cadrul ultimei etape a dialogului competitiv,
investitorii privați trebuie să depună ofertele finale pe baza
soluției/soluțiilor identificate în cursul etapei anterioare. Ofertele
trebuie să cuprindă toate elementele solicitate și necesare
pentru realizarea proiectului.
(2) Partenerul public va publica în SEAP termenul-limită
pentru depunerea ofertelor finale, în conformitate cu prevederile
art. 18 alin. (7) lit. p) din Legea nr. 178/2010, cu modificările și
completările ulterioare.
(3) Ofertele pot fi clarificate, precizate și perfecționate la
cererea partenerilor publici. Totodată, precizările, clarificările,
perfecționările sau informațiile suplimentare nu pot avea ca efect
modificarea elementelor de bază ale ofertei ori ale cererii de
ofertă, ale căror variații pot denatura concurența sau pot avea un
efect discriminatoriu.
(4) Partenerii publici evaluează ofertele primite în funcție de
criteriile de atribuire stabilite în anunțul de selecție sau în
documentul atașat și aleg oferta cea mai avantajoasă din punct
de vedere economic.
(5) La cererea partenerului public, investitorul privat
identificat ca având oferta cea mai avantajoasă din punct de
vedere economic poate fi invitat să clarifice unele aspecte din
oferta sa ori să confirme angajamentele prezentate în ofertă, cu
condiția ca acest lucru să nu ducă la modificarea unor elemente
importante ale ofertei sau ale cererii de ofertă, la denaturarea
concurenței ori la situații discriminatorii.
(6) Prevederile art. 5429—5437 se aplică în mod corespunzător.
Art. 5444. — Partenerul public are obligația de a desemna
pentru selecția investitorului privat persoanele responsabile
pentru evaluarea ofertelor/scrisorilor de intenție, care se
constituie într-o comisie de evaluare.
Art. 5445. — (1) Partenerul public va numi o persoană
responsabilă cu aplicarea procedurii de selecție, persoană care
devine totodată și președintele comisiei de evaluare.
Președintele poate fi membru în cadrul comisiei de evaluare sau
rolul său poate fi limitat numai la aspectele de organizare și
reprezentare, în acest din urmă caz neavând drept de vot. În
orice situație, președintele comisiei de evaluare semnează
raportul procedurii de atribuire.
(2) Atribuțiile comisiei de evaluare sunt următoarele:
a) deschiderea ofertelor și, după caz, a altor documente care
însoțesc oferta;
b) verificarea îndeplinirii criteriilor de selecție/calificare de
către investitorii privați, în cazul în care acestea au fost solicitate
prin documentul atașat;
c) realizarea selecției/preselecției investitorilor, dacă este
cazul;
d) realizarea dialogului cu investitorii privați, în cazul aplicării
procedurii de dialog competitiv;
e) verificarea propunerilor tehnice prezentate de investitorii
privați, din punctul de vedere al modului în care acestea
corespund cerințelor minime din studiul de fundamentare sau
din documentul atașat;
f) verificarea propunerilor financiare prezentate de investitorii
privați;
g) stabilirea ofertelor inacceptabile sau neconforme și a
motivelor care stau la baza încadrării ofertelor respective în
această categorie;
h) stabilirea ofertelor admisibile;
i) aplicarea criteriului de atribuire, astfel cum a fost prevăzut
în documentul atașat, și stabilirea ofertei câștigătoare;
j) în cazuri justificate, elaborarea unei propuneri de anulare
a procedurii de atribuire;
k) elaborarea raportului procedurii de atribuire.
(3) Partenerul public are dreptul de a nominaliza membri de
rezervă pentru membrii comisiei de evaluare.

11

(4) Partenerul public are dreptul de a înlocui un membru al
comisiei de evaluare cu un membru de rezervă numai dacă
persoana care urmează să fie înlocuită nu are posibilitatea, din
motive obiective, de a-și îndeplini atribuțiile care rezultă din
calitatea de membru al comisiei de evaluare. După producerea
înlocuirii, calitatea de membru al comisiei de evaluare este
preluată de către membrul de rezervă, care își va exercita
atribuțiile aferente până la finalizarea procedurii de selecție.
Art. 5446. — (1) Partenerul public are dreptul de a decide, cu
scopul de a sprijini activitățile de evaluare, desemnarea pe lângă
comisia de evaluare a unor specialiști externi, numiți experți
cooptați. Experții cooptați pot fi desemnați încă de la începutul
procesului de evaluare sau pe parcursul acestui proces, în
funcție de problemele care ar putea impune expertiza acestora.
(2) Decizia de desemnare a experților cooptați trebuie să
precizeze atribuțiile și responsabilitățile specifice ale acestora și
să justifice necesitatea participării lor la procesul de evaluare.
(3) Atribuțiile și responsabilitățile experților externi cooptați
se rezumă, după caz, la:
a) verificarea și evaluarea propunerilor tehnice;
b) analiza situației financiare a investitorilor privați ori analiza
financiară a efectelor pe care le pot determina anumite elemente
ale ofertei sau clauze contractuale propuse de investitorul privat;
c) analiza efectelor de natură juridică pe care le pot
determina anumite elemente ale ofertei sau anumite clauze
contractuale propuse de investitorul privat.
(4) Numai membrii comisiei de evaluare au drept de vot.
(5) Experții cooptați nu au drept de vot, însă au obligația de
a elabora un raport de specialitate cu privire la aspectele
tehnice, financiare sau juridice etc. asupra cărora, pe baza
expertizei pe care o dețin, au fost cooptați să își exprime punctul
de vedere.
(6) Raportul de specialitate prevăzut la alin. (5) este destinat
să faciliteze comisiei de evaluare adoptarea deciziilor în cadrul
procesului de analiză a ofertelor și de stabilire a ofertei/ofertelor
câștigătoare. Raportul de specialitate se atașează la raportul de
atribuire și devine parte a dosarului de selecție a investitorului
privat.
Art. 5447. — (1) Pe parcursul desfășurării procesului de
evaluare, comisia de evaluare și experții cooptați au obligația de
a păstra confidențialitatea asupra conținutului ofertelor, precum
și asupra oricăror alte informații prezentate de către investitorii
privați, a căror dezvăluire ar putea aduce atingere dreptului
acestora de a-și proteja proprietatea intelectuală sau secretele
comerciale.
(2) Încălcarea angajamentelor referitoare la confidențialitate
se sancționează conform legii, disciplinar sau penal.
(3) Cu excepția ședinței de deschidere a ofertelor, la
întrunirile comisiei de evaluare au dreptul de a participa numai
membrii acesteia și, după caz, experții cooptați.
(4) Regulile de evitare a conflictului de interese sunt egal
aplicabile atât comisiei de evaluare, cât și experților cooptați.
Art. 5448. — (1) Comisia de evaluare și membrii cooptați au
obligația de a semna pe propria răspundere o declarație de
confidențialitate și imparțialitate, prin care confirmă că nu se află
într-o situație ce implică existența unui conflict de interese.
(2) Declarația prevăzută la alin. (1) trebuie semnată înainte
de preluarea atribuțiilor specifice, în cadrul procesului de
evaluare și selecție.
(3) În cazul în care unul dintre membrii desemnați în comisia
de evaluare sau unul dintre experții cooptați constată că se află
într-o situație de incompatibilitate, atunci acesta are obligația de
a solicita de îndată înlocuirea sa din componența comisiei
respective cu o altă persoană. Situațiile de incompatibilitate pot
fi sesizate partenerului public și de către terți.
(4) În cazul în care sunt sesizate astfel de situații, partenerul
public are obligația de a verifica cele semnalate și, dacă este
cazul, de a adopta măsurile necesare pentru evitarea/
remedierea oricăror aspecte care pot determina apariția unui
conflict de interese.

12

MONITORUL OFICIAL AL ROMÂNIEI, PARTEA I, Nr. 737/20.X.2011

Art. 5449. — (1) Modul de lucru al comisiei de evaluare este
stabilit de comun acord între membrii acesteia, urmând a se
avea în vedere calendarul estimativ de aplicare a procedurii și
perioada solicitată pentru valabilitatea ofertelor.
(2) Membrii comisiei de evaluare au dreptul de a analiza și
evalua documentele depuse de investitorii privați, individual
și/sau în ședințe comune, însă orice decizie a comisiei de
evaluare trebuie să întrunească votul a cel puțin două treimi
dintre membrii săi. Comisia de evaluare are obligația să
întocmească înscrisuri prin care se formalizează deciziile
adoptate în cadrul procesului de evaluare și selecție.
(3) Votul membrilor comisiei de evaluare se reflectă prin
punctajul individual acordat fiecărei oferte.
(4) În cazul în care se ajunge în situația ca prevederile
alin. (2) să nu fie respectate din cauza unor eventuale
divergențe de păreri între membrii comisiei de evaluare,
conducătorul partenerului public sau, după caz, președintele
comisiei va solicita reanalizarea punctelor de divergență, în
scopul finalizării în timp util a etapei de evaluare a ofertelor și de
stabilire a ofertei câștigătoare. În cazul în care comisia de
evaluare nu ajunge la un acord, decizia finală se adoptă cu votul
majorității membrilor săi.
(5) Membrii comisiei de evaluare care nu sunt de acord cu
decizia adoptată au obligația de a-și prezenta punctul de vedere
în scris, elaborând în acest sens o notă individuală ce se
atașează la raportul procedurii de atribuire.
Art. 5450. — Comisia de evaluare are obligația de a stabili
care sunt clarificările și completările formale sau de confirmare,
necesare pentru evaluarea fiecărei oferte, precum și perioada
de timp acordată pentru transmiterea clarificărilor. Comunicarea
transmisă în acest sens către investitorul privat trebuie să fie
clară, precisă și să definească în mod explicit și suficient de
detaliat în ce constă solicitarea comisiei de evaluare.
Art. 5451. — (1) În cazul în care investitorul privat nu
transmite în perioada precizată de comisia de evaluare
clarificările/răspunsurile solicitate sau în cazul în care explicațiile
prezentate nu sunt concludente, oferta sa va fi considerată
neconformă.
(2) În cazul în care investitorul privat modifică prin
răspunsurile pe care le prezintă conținutul propunerii tehnice,
oferta sa va fi considerată neconformă. Modificări ale propunerii
tehnice se acceptă în măsura în care acestea:
a) pot fi încadrate în categoria viciilor de formă ori erorilor
aritmetice; sau
b) reprezintă corectări ale unor abateri tehnice minore, iar o
eventuală modificare a prețului, indusă de aceste corectări, nu
ar fi condus la modificarea clasamentului investitorilor privați
participanți la procedura de selecție.
(3) În cazul în care investitorul privat modifică prin
răspunsurile pe care le prezintă conținutul propunerii financiare,
oferta sa va fi considerată neconformă, cu excepția situației
prevăzute la art. 5452 alin. (2).
Art. 5452. — (1) Comisia de evaluare are dreptul de a corecta
erorile aritmetice sau viciile de formă numai cu acceptul
investitorului privat. În cazul în care investitorul privat nu acceptă
corecția acestor erori/vicii, oferta sa va fi considerată
neconformă.
(2) Erorile aritmetice se corectează după cum urmează:
a) dacă există o discrepanță între prețul unitar și prețul total,
trebuie luat în considerare prețul unitar, iar prețul total va fi
corectat corespunzător;
b) dacă există o discrepanță între litere și cifre, trebuie luată
în considerare valoarea exprimată în litere, iar valoarea
exprimată în cifre va fi corectată corespunzător.
(3) Viciile de formă reprezintă acele erori sau omisiuni din
cadrul unui document a căror corectare/completare este
susținută în mod neechivoc de sensul și de conținutul altor
informații existente inițial în alte documente prezentate de
investitorul privat ori a căror corectare/completare are rol de
clarificare sau de confirmare, nefiind susceptibile de a produce

un avantaj incorect în raport cu ceilalți participanți la procedura
de selecție.
Art. 5453 — Comisia de evaluare are obligația de a respinge
ofertele inacceptabile și ofertele neconforme.
Art. 5454. — (1) Comisia de evaluare are obligația de a stabili
oferta câștigătoare dintre ofertele admisibile.
(2) Evaluarea ofertelor se realizează prin acordarea, pentru
fiecare ofertă, a unui punctaj rezultat ca urmare a aplicării
algoritmului de calcul stabilit în documentul atașat.
(3) În ordinea descrescătoare a punctajului acordat, comisia
de evaluare trebuie să întocmească clasamentul pe baza căruia
se stabilește oferta câștigătoare.
(4) Compararea preturilor prevăzute în propunerile financiare
ale investitorilor privați se realizează la valoarea fără TVA.
Art. 5455. — (1) După finalizarea evaluării ofertelor, comisia
de evaluare are obligația de a elabora raportul procedurii de
selecție, care se semnează de către toți membrii comisiei de
evaluare, inclusiv de președintele acesteia.
(2) Raportul procedurii de selecție se înaintează
conducătorului partenerului public spre aprobare.
(3) Conducătorul partenerului public va desemna, din cadrul
unității proprii, un manager de proiect care va supraveghea și
controla, în condițiile legii, derularea activităților stabilite pe toată
perioada de valabilitate a contractului de parteneriat publicprivat.
Art. 5456. — (1) Partenerii publici informează în cel mai scurt
timp investitorii privați cu privire la deciziile luate în ceea ce
privește încheierea contractului de parteneriat public-privat,
inclusiv cu privire la motivele pentru care au decis să renunțe la
încheierea acestuia, pentru care lansaseră un anunț de selecție,
sau dacă vor relua procedura; în cazul în care partenerilor
publici li se solicită acest lucru, informațiile sunt furnizate în scris.
(2) La cererea părții în cauză, partenerul public comunică în
cel mai scurt timp:
a) fiecărui investitor privat motivele respingerii ofertei/scrisorii
sale de intenție;
b) fiecărui investitor privat respins motivele respingerii ofertei
sale, inclusiv, după caz, motivele deciziei de neechivalență sau
motivele deciziei conform căreia lucrările, bunurile ori serviciile
nu corespund performanțelor sau cerințelor funcționale;
c) fiecărui investitor privat care a prezentat o ofertă/scrisoare
de intenție acceptabilă caracteristicile și avantajele referitoare
la oferta selectată, precum și numele câștigătorului. Termenele
nu pot depăși în niciunul dintre cazuri 15 zile de la data primirii
unei cereri scrise.
(3) Cu toate acestea, partenerii publici pot decide să nu
comunice anumite informații privind atribuirea contractelor, în
cazurile în care dezvăluirea respectivelor informații ar împiedica
punerea în aplicare a legislației, ar fi contrară interesului public,
ar aduce atingere intereselor comerciale legitime ale
investitorilor privați sau ar aduce atingere concurenței loiale
dintre aceștia.
Art. 5457. — (1) Toate comunicările, precum și toate
schimburile de informații prevăzute de prezentul titlu pot fi
realizate, la alegerea partenerului public, prin poștă, prin fax sau
pe cale electronică (e-mail).
(2) Mijloacele de comunicare alese trebuie să fie în general
disponibile și, prin urmare, nu trebuie să limiteze accesul
investitorilor privați la procedura de selecție.
(3) Comunicările, schimburile de informații și stocarea lor se
realizează astfel încât să se asigure păstrarea integrității datelor
și confidențialitatea ofertelor și a scrisorilor de intenție, precum
și faptul că partenerii publici analizează conținutul ofertelor și al
scrisorilor de intenție numai după expirarea termenului prevăzut
pentru prezentarea lor.
(4) Instrumentele utilizate pentru comunicarea pe cale
electronică, precum și caracteristicile tehnice ale acestora
trebuie să aibă un caracter nediscriminatoriu, să fie permanent
disponibile publicului și compatibile cu tehnologiile de informare
și de comunicare general utilizate.

MONITORUL OFICIAL AL ROMÂNIEI, PARTEA I, Nr. 737/20.X.2011
Art. 5458. — (1) Partenerul public are obligația de a finaliza
procedura de selecție prin încheierea contractului de parteneriat
public-privat.
(2) Prin excepție de la prevederile alin. (1), partenerul public
are dreptul de a finaliza procedura de selecție prin anularea
acesteia, dar numai în următoarele circumstanțe:
a) au fost depuse numai oferte inacceptabile și/sau
neconforme;
b) nu a fost depusă nicio ofertă ori au fost depuse oferte care,
deși pot fi luate în considerare, nu pot fi comparate datorită
modului neuniform de abordare a soluțiilor tehnice și/sau
financiare;
c) abaterile grave de la prevederile legislative afectează
procedura de selecție sau este imposibilă încheierea
contractului;
d) ca urmare a deciziei pronunțate de Consiliul Național de
Soluționare a Contestațiilor prin care se dispune eliminarea
oricăror specificații tehnice, economice sau financiare din
anunțul de selecție, din documentul atașat ori din alte
documente emise în legătură cu procedura de selecție.
(3) Dispozițiile alin. (1) nu pot aduce atingere obligației
partenerului public de a anula o procedură de selecție în urma
unei hotărâri judecătorești sau a unei decizii în acest sens a
Consiliului Național de Soluționare a Contestațiilor.
(4) În sensul prevederilor alin. (2) lit. c), procedura de selecție
se consideră afectată în cazul în care se îndeplinesc, în mod
cumulativ, următoarele condiții:
a) în cadrul documentului atașat și/sau în modul de aplicare
a procedurii de selecție se constată erori sau omisiuni care au
ca efect încălcarea principiilor prevăzute la art. 3 alin. (1) din
Legea nr. 178/2010, cu modificările și completările ulterioare;
b) partenerul public se află în imposibilitatea de a adopta
măsuri corective, fără ca acestea să conducă, la rândul lor, la
încălcarea principiilor prevăzute la art. 3 alin. (1) din Legea
nr. 178/2010, cu modificările și completările ulterioare.
(5) Partenerul public nu are dreptul ca, fără o justificare
temeinică, să întârzie adoptarea unei decizii de finalizare a
procedurii de selecție, să întârzie încheierea contractului sau să
adopte orice alte măsuri cu scopul de a crea circumstanțe
artificiale de anulare a procedurii. Aceste situații sunt
considerate încălcări ale principiilor prevăzute la art. 3 alin. (1)
din Legea nr. 178/2010, cu modificările și completările ulterioare,
și se sancționează în consecință. Investitorul privat care se
consideră lezat de un astfel de comportament are dreptul de a
solicita despăgubiri prin acțiune în justiție.
Art. 5459. — (1) Ca anexe ce devin parte integrantă a
contractului de parteneriat public-privat se constituie cel puțin
următoarele documente:
a) studiul de prefezabilitate sau de fundamentare;
b) propunerea tehnică și propunerea financiară;
c) graficul de îndeplinire a contractului;
d) angajamentul ferm de susținere din partea unui terț, dacă
este cazul.
(2) În cazul în care, pe parcursul îndeplinirii contractului, se
constată faptul că anumite elemente ale propunerii tehnice sunt
inferioare sau nu corespund cerințelor prevăzute în studiul
de fundamentare, prevalează prevederile studiului de
fundamentare.
Art. 5460. — (1) În cazul în care părți din contractul de
parteneriat public-privat urmează să se îndeplinească de unul
sau mai mulți subcontractanți, partenerul public are obligația de
a solicita, la încheierea contractului de parteneriat public-privat
respectiv, prezentarea contractelor încheiate între viitorul
contractant și subcontractanții nominalizați în ofertă. Contractele
prezentate trebuie să fie în concordanță cu oferta și se vor
constitui în anexe la contractul de parteneriat public-privat.

13

(2) Pe parcursul derulării contractului, investitorul privat nu
are dreptul de a înlocui subcontractanții nominalizați în ofertă
fără acceptul partenerului public, iar eventuala înlocuire a
acestora nu trebuie să conducă la modificarea propunerii
tehnice sau financiare inițiale.
Art. 5461. — (1) Prețul contractului de parteneriat publicprivat se poate exprima în lei sau, după caz, în valută.
(2) Pe parcursul îndeplinirii contractului, prețul poate fi ajustat
în următoarele situații:
a) au avut loc modificări legislative, modificări ale normelor
tehnice sau au fost emise de către autoritățile locale acte
administrative care au ca obiect instituirea, modificarea ori
renunțarea la anumite taxe/impozite locale, al căror efect
se reflectă în creșterea/diminuarea costurilor pe baza cărora
s-a fundamentat prețul contractului;
b) pe piață au apărut anumite condiții, în urma cărora s-a
constatat creșterea/diminuarea indicilor de preț pentru elemente
constitutive ale ofertei, al căror efect se reflectă în
creșterea/diminuarea costurilor pe baza cărora s-a fundamentat
prețul contractului.
(3) Pentru a se respecta principiul transparenței, posibilitatea
de ajustare a prețului trebuie să fie precizată atât în documentul
atașat, cât și în contractul care urmează să fie încheiat, prin
clauze speciale în acest sens. În cazul prevăzut la alin. (2) lit. b),
partenerul public are obligația de a preciza totodată și modul
concret de ajustare a prețului, indicii care vor fi utilizați, precum
și sursa informațiilor cu privire la evoluția acestora, cum ar fi
buletine statistice sau cotații ale burselor de mărfuri. Lipsa,
modificarea sau completarea respectivelor informații/clauze
determină inaplicabilitatea prevederilor referitoare la posibilitatea
de ajustare a prețului contractului de parteneriat public-privat.
(4) Ajustarea prețului fără a fi îndeplinite condițiile prevăzute
la alin. (3) este posibilă numai în următoarele cazuri:
a) atunci când survin circumstanțe imprevizibile și
independente de voința părților, altele decât cele prevăzute la
alin. (2); sau
b) atunci când durata de aplicare a procedurii de selecție se
prelungește, în mod neprevăzut, peste perioada preconizată
inițial și din motive care exclud orice culpă a investitorului privat.
(5) În orice situație, prețul contractului nu poate fi majorat
decât în măsura strict necesară pentru acoperirea creșterii
costurilor pe baza cărora s-a fundamentat prețul contractului.
Modul de ajustare a prețului contractului de parteneriat publicprivat nu trebuie să conducă în niciun caz la alterarea
rezultatului procedurii de selecție, prin anularea sau diminuarea
avantajului competitiv pe baza căruia investitorul privat respectiv
a fost declarat câștigător în urma finalizării respectivei proceduri.
(6) În cazul în care durata de îndeplinire a contractului se
prelungește peste termenele stabilite inițial în respectivul
contract, din motive care se datorează culpei partenerului public,
nu este posibilă invocarea prevederilor alin. (4), investitorul
privat fiind însă îndreptățit să solicite penalități și/sau dauneinterese.
(7) Orice altă modificare privind clauzele contractului de
parteneriat public-privat se face prin act adițional, cu acordul
părților semnatare.
Art. 5462. — (1) Monitorizarea atribuirii contractelor de
parteneriat public-privat se realizează de UCCPPP.
(2) Partenerii publici au obligația transmiterii către UCCPPP
a unui raport anual privind contractele de parteneriat publicprivat atribuite în anul anterior.
(3) Informațiile solicitate se transmit în format electronic,
conform formatului standardizat care se pune la dispoziție prin
intermediul SEAP, cel mai târziu până la data de 31 martie a
fiecărui an.

14

MONITORUL OFICIAL AL ROMÂNIEI, PARTEA I, Nr. 737/20.X.2011

Art. 5463. — (1) UCCPPP prelucrează informațiile relevante
din anunțurile de selecție, precum și din alte informări primite de
la partenerii publici, constituind o bază de date statistice utilizată
pentru:
a) prezentarea în termen a rapoartelor solicitate de Comisia
Europeană;
b) furnizarea de informații tuturor celor interesați în legătură
cu modul de funcționare a sistemului de parteneriat public-privat;
c) supravegherea modului de încheiere a contractelor de
parteneriat public-privat;
d) prevenirea și, după caz, constatarea unor încălcări ale
legislației în domeniu.
(2) Pentru a permite aprecierea rezultatelor punerii în
aplicare a legislației române în domeniul parteneriatului publicprivat, UCCPPP comunică Comisiei Europene, cel târziu până
la data de 31 octombrie a fiecărui an, un raport statistic elaborat
în conformitate cu art. 5464, care are ca obiect, în mod separat,
contractele de parteneriat public-privat de bunuri, contractele de
parteneriat public-privat de servicii și contractele de parteneriat
public-privat de lucrări, atribuite de partenerii publici în decursul
anului anterior.
Art. 5464. — (1) Pentru fiecare partener public, raportul
statistic prevăzut la art. 5463 alin. (2) prezintă cel puțin:
a) numărul și valoarea contractelor de parteneriat publicprivat atribuite, reglementate de Legea nr. 178/2010, cu
modificările și completările ulterioare;
b) numărul și valoarea totală a contractelor atribuite în
temeiul derogărilor de la acordul privind contractele de achiziții
publice încheiat în cadrul negocierilor multilaterale ale Rundei
Uruguay.
(2) În măsura posibilului, datele prevăzute la alin. (1) lit. a)
sunt clasificate în funcție de:
a) procedurile de atribuire a contractelor de parteneriat
public-privat ce au fost utilizate;
b) pentru fiecare dintre procedurile prevăzute la lit. a), tipurile
de contracte de parteneriat public-privat: de bunuri și servicii,
respectiv de lucrări;
c) cetățenia sau naționalitatea investitorului privat căruia
i s-a atribuit contractul.
(3) Raportul statistic menționează orice alte informații
statistice solicitate în temeiul acordului.”
x) Articolele 55—84 se abrogă.
y) Articolul 88 se modifică și va avea următorul cuprins:
ăArt. 88. — La fiecare acord de proiect se anexează
scrisoarea de intenție/oferta investitorului împreună cu
documentele atașate prezentate de investitor, anexă care
devine parte integrantă a respectivului acord.”
z) La articolul 93 se introduc două noi alineate, alineatele (2)
și (3), cu următorul cuprins:
ă(2) Partenerul public aduce ca aport la capitalul social al
companiei de proiect, în condițiile legii, bunuri aflate în
proprietatea privată a statului sau a unităților administrativteritoriale.
(3) Prin contractul de parteneriat public-privat, companiei de
proiect i se permite să perceapă, cu respectarea prevederilor
legale în vigoare, tarife corespunzătoare pentru utilizarea de
către terți a bunului public pentru o perioadă stabilită, investitorul
putând să își recupereze investiția, să finanțeze întreținerea și
să realizeze profit.”
aa) Articolul 96 se modifică după cum urmează:
ăArt. 96. — (1) Pe toată perioada de derulare a contractului
de parteneriat public-privat, respectiv până la data rămânerii
definitive și irevocabile a hotărârii de dizolvare a companiei de
proiect, liderul asocierii care formează partenerul privat nu poate
fi înlocuit din compania de proiect.
(2) În conformitate cu forma de înțelegere sau asociere a
entităților private care formează asocierea sub care se
înregistrează partenerul privat, unele entități se pot retrage din
proiect, cu acordul partenerului public, pe măsură ce au fost

îndeplinite activitățile din cadrul proiectului pentru care ele au
fost implicate și și-au obținut drepturile contractuale în cadrul
asocierii.
(3) Documentul care stă la baza formării și funcționării
asocierii care formează partenerul privat va fi anexat la
contractul de parteneriat public-privat.”
ab) Articolul 100 se abrogă.
ac) Articolul 102 se modifică și va avea următorul
cuprins:
ăArt. 102. — Conținutul și forma contractului de parteneriat
public-privat se negociază pe baza unui proiect de contract
propus de partenerul public investitorului privat selectat, precum
și pe baza acordului de proiect-cadru în cazul procedurii de
dialog competitiv.”
ad) Articolul 103 se modifică și va avea următorul
cuprins:
ăArt. 103. — Clauzele contractului de parteneriat public-privat
se redactează pe baza condițiilor de realizare a proiectului deja
negociate și acceptate.”
ae) Articolul 104 se abrogă.
af) Articolul 105 se modifică și va avea următorul
cuprins:
ăArt. 105. — Contractul de parteneriat public-privat în forma
finală este supus spre aprobare partenerului public, potrivit
competențelor și atribuțiilor legale ale acestuia.”
ag) La articolul 107 alineatul (1), formula introductivă se
modifică și va avea următorul cuprins:
ăArt. 107. — (1) Informațiile generale ale contractului de
parteneriat public-privat cuprind cel puțin următoarele
elemente:”.
ah) La articolul 107 alineatul (2), formula introductivă se
modifică și va avea următorul cuprins:
ă(2) Condițiile generale ale contractului de parteneriat publicprivat cuprind cel puțin următorii termeni specifici:”.
ai) La articolul 107 alineatul (2), litera cc) se modifică și
va avea următorul cuprins:
ăcc) penalități pentru situația în care nu se
îndeplinesc/respectă obiectivele/termenele/clauzele stabilite prin
contract.”
aj) Articolul 109 se modifică și va avea următorul
cuprins:
ăArt. 109. — (1) Forma și conținutul contractului de
parteneriat public-privat vor fi negociate și finalizate ținându-se
cont de termenii de mai sus, care pot fi dezvoltați parțial sau în
totalitate în conținutul contractului ori la care se pot adăuga și alți
termeni specifici proiectului de parteneriat public-privat.
(2) Pe toată durata evaluării ofertelor/scrisorilor de intenție,
respectiv în derularea negocierilor, partenerul public are
obligația de a se consulta cu UCCPPP, urmărind respectarea
prevederilor privind parteneriatul public-privat din Manualul
privind deficitul și datoria guvernamentală, elaborat de Comisia
Europeană — EUROSTAT, astfel încât investiția în cauză să nu
influențeze deficitul bugetar.
(3) Înainte de semnarea contractului, partenerul public va
transmite acordul de proiect Institutului Național de Statistică, în
vederea analizei și consultării EUROSTAT asupra tratamentului
bugetar al cheltuielilor implicate în proiectul de parteneriat
public-privat.”
ak) Articolul 110 se modifică și va avea următorul
cuprins:
ăArt. 110. — Potrivit art. 24 din Legea nr. 178/2010, cu
modificările și completările ulterioare, partenerul public este
obligat să publice anunțul de selecție și documentul atașat în
SEAP și, după caz, în Jurnalul Oficial al Uniunii Europene, în
toate situațiile în care valoarea estimată a contractului de
parteneriat public-privat care urmează să fie realizat este egală
sau mai mare decât pragurile valorice stabilite la art. 51 alin. (1)
din Legea nr. 178/2010, cu modificările și completările ulterioare;
SEAP pune la dispoziția partenerului public, prin asigurarea unui
nou flux de informații specializat, suportul tehnic necesar

MONITORUL OFICIAL AL ROMÂNIEI, PARTEA I, Nr. 737/20.X.2011
asigurării transparenței procedurii complete de stabilire a
partenerului privat, incluzând anunțul de selecție, documentul
atașat anunțului de selecție, clarificări solicitate de investitorii
privați, termenul-limită pentru depunerea ofertelor/scrisorilor de
intenție, etapa de selecție, etapa de negociere și atribuirea
contractului de parteneriat public-privat.”
al) Articolul 113 se modifică și va avea următorul
cuprins:
ăArt. 113. — Operatorul SEAP are obligația de a publica
anunțul de selecție și documentul atașat aferent asigurării
transparenței procedurii de realizare a proiectului de parteneriat
public-privat în cel mult două zile lucrătoare de la primirea
acceptului de publicare de la UCCPPP.”
am) Anexa nr. 2 se abrogă.
an) După anexa nr. 3 se introduce o nouă anexă, anexa
nr. 4, având cuprinsul prevăzut în anexa care face parte
integrantă din prezenta hotărâre.
ao) În tot cuprinsul normelor metodologice, sintagma
ăanunț de intenție” se înlocuiește cu sintagma ăanunț de
selecție”, iar termenul ăinvestitor” și sintagmele ăinvestitor
străin”, ăinvestitor autohton” și ăinvestitor interesat” se
înlocuiesc cu sintagma ăinvestitor privat”.
Art. II. — La articolul 3 alineatul (1) din Hotărârea Guvernului
nr. 405/2007 privind funcționarea Secretariatului General al
Guvernului, publicată în Monitorul Oficial al României, Partea I,
nr. 302 din 7 mai 2007, cu modificările și completările ulterioare,
punctul 15 se modifică și se completează după cum urmează:
1. Literele a), b), j), o) și p) se modifică și vor avea
următorul cuprins:
ăa) verifică fiecare anunț de selecție sau altă documentație
complementară transmis/transmisă de către partenerul public
pentru publicare în Sistemul electronic de achiziții publice
(SEAP) și în Jurnalul Oficial al Uniunii Europene (JOUE), după
caz;

15

b) în termen de 5 zile lucrătoare de la data primirii anunțului
de la SEAP, UCCPPP are obligația fie să emită către operatorul
SEAP acceptul de publicare pentru anunțul respectiv, în cazul în
care în urma verificării nu se constată erori/omisiuni de
completare, fie să respingă publicarea anunțului, în cazul în care
se constată erori/omisiuni de completare, informând totodată
partenerul public asupra acestei decizii, precum și asupra
modului în care erorile/omisiunile pot fi remediate;
.................................................................................................
j) poate participa ca observator, prin reprezentanți/experți, în
cadrul comisiilor de evaluare și negociere constituite în vederea
selectării investitorului privat, la semnarea contractului de
parteneriat public-privat și în cadrul companiei de proiect;
................................................................................................
o) emite recomandări privind structura parteneriatului publicprivat urmărind asigurarea condițiilor ca valoarea investiției să
nu influențeze deficitul bugetar conform prevederilor din
Manualul EUROSTAT privind deficitul și datoria guvernamentală —
Punerea în aplicare a ESA 95, ediția 2010;
p) monitorizează împreună cu partenerii publici evoluția
procesului de implementare a proiectelor de parteneriat publicprivat;”.
2. După litera r) se introduce o nouă literă, litera s), cu
următorul cuprins:
ăs) asigură verificarea etapelor procesului de selecție a
investitorului privat, după publicarea anunțului de selecție până
la selecția investitorului privat și semnarea contractului.”
Art. III. — Hotărârea Guvernului nr. 1.239/2010 privind
aprobarea Normelor metodologice de aplicare a Legii
parteneriatului public-privat nr. 178/2010, precum și pentru
aprobarea unor măsuri privind reorganizarea Unității centrale
pentru coordonarea parteneriatului public-privat din cadrul
Ministerului Finanțelor Publice, publicată în Monitorul Oficial al
României, Partea I, nr. 833 din 13 decembrie 2010, cu
modificările și completările aduse prin prezenta hotărâre, se va
republica, dându-se textelor o nouă numerotare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul transporturilor și infrastructurii,
Anca Daniela Boagiu
p. Ministrul dezvoltării regionale și turismului,
Gheorghe Nastasia,
secretar general
Ministrul mediului și pădurilor,
László Borbély
Ministrul economiei, comerțului și mediului de afaceri,
Ion Ariton
Ministrul administrației și internelor,
Constantin-Traian Igaș
Ministrul comunicațiilor și societății informaționale,
Valerian Vreme
Ministrul afacerilor europene,
Leonard Orban
Ministrul finanțelor publice,
Gheorghe Ialomițianu

București, 12 octombrie 2011.
Nr. 1.000.

16

MONITORUL OFICIAL AL ROMÂNIEI, PARTEA I, Nr. 737/20.X.2011
ANEXĂ
(Anexa nr. 4 la normele metodologice)

DEFINIȚII PRIVIND ANUMITE SPECIFICAȚII TEHNICE

În sensul prezentei anexe:
1. a) prin specificații tehnice se înțelege, în cazul în care este
vorba de contracte de parteneriat public-privat de lucrări,
ansamblul indicațiilor tehnice cuprinse în special în documentul
atașat anunțului de selecție, care definesc caracteristicile
solicitate pentru un material, pentru un produs sau pentru un
bun și care permit caracterizarea acestora astfel încât să
corespundă utilizării urmărite de partenerul public. Printre
respectivele caracteristici se numără nivelurile de performanță
ecologică, proiectarea pentru toate tipurile de utilizări (inclusiv
accesul persoanelor cu handicap) și evaluarea conformității,
performanța, siguranța sau dimensiunile, inclusiv procedurile
referitoare la asigurarea calității, terminologia, simbolurile,
testările și metodele de testare, ambalarea, marcarea și
etichetarea, precum și procesul și metodele de producție.
Caracteristicile includ, de asemenea, normele de proiectare și
calculare a lucrărilor, condițiile de testare, de control și de
recepție a lucrărilor, precum și tehnicile sau metodele de
construcție și toate celelalte condiții cu caracter tehnic pe care
autoritatea contractantă este în măsură să le prevadă, prin
reglementări generale ori specifice, în ceea ce privește lucrările
terminate și în ceea ce privește materialele sau elementele
acestora;
b) prin specificație tehnică se înțelege, în cazul în care este
vorba de contracte de parteneriat public-privat de bunuri și
contracte de parteneriat public-privat de servicii: o specificație
menționată într-un document ce definește caracteristicile
solicitate pentru un produs sau serviciu, precum nivelurile de
calitate, nivelurile de performanță ecologică, proiectarea pentru
toate tipurile de utilizări (inclusiv accesul pentru persoanele cu
handicap) și evaluarea conformității, a performanței, a utilizării
produsului, siguranța ori dimensiunile acestuia, inclusiv

Cristina-Gabriela F. Popescu

indicațiile aplicabile produsului în ceea ce privește denumirea
sub care este comercializat, terminologia, simbolurile, testările
și metodele de testare, ambalarea, marcarea și etichetarea,
instrucțiunile de utilizare, procesele și metodele de producție,
precum și procedurile de evaluare a conformității;
2. prin standard se înțelege o specificație tehnică aprobată
de către un organism desemnat de standardizare în vederea
utilizării repetate sau permanente, care nu este obligatorie și
care se încadrează în una dintre categoriile următoare:
— standard internațional: un standard adoptat de un
organism internațional de standardizare și pus la dispoziția
publicului;
— standard european: un standard adoptat de un organism
european de standardizare și pus la dispoziția publicului;
— standard național: un standard adoptat de un organism
național de standardizare și pus la dispoziția publicului;
3. prin agrement tehnic european se înțelege aprecierea
tehnică favorabilă a capacității de utilizare a unui produs pentru
un scop determinat, fondată pe îndeplinirea cerințelor de bază
pentru construcție, în funcție de caracteristicile intrinseci ale
respectivului produs și de condițiile stabilite de aplicare și
utilizare. Agrementul tehnic european este eliberat de un
organism desemnat în acest scop de statul membru;
4. prin specificație tehnică comună se înțelege orice
specificație tehnică elaborată în conformitate cu o procedură
recunoscută de statele membre și publicată în Jurnalul Oficial al
Comunităților Europene;
5. prin referință tehnică se înțelege orice produs elaborat de
organismele europene de standardizare, altul decât standardele
oficiale, în conformitate cu o procedură adaptată în funcție de
evoluția cerințelor pe piață.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 737/20.X.2011 conține 16 pagini.

Prețul: 3,20 lei

&JUYDGY|526983]
ISSN 1453—4495

