Anul 179 (XXIII) — Nr. 683

PARTEA I

LEGI, DECRETE, HOTĂRÂRI ȘI ALTE ACTE

Marți, 27 septembrie 2011

SUMAR

Pagina

Nr.

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 922 din 7 iulie 2011 referitoare la excepția de
neconstituționalitate a dispozițiilor art. 12 lit. e) din
Legea nr. 146/1997 privind taxele judiciare de timbru....

2–3

Decizia nr. 976 din 12 iulie 2011 referitoare la excepția de
neconstituționalitate a dispozițiilor art. 132 alin. (2) din
Legea nr. 31/1990 privind societățile comerciale ......

3–4

Decizia nr. 978 din 12 iulie 2011 referitoare la excepția de
neconstituționalitate a dispozițiilor art. 92 alin. (1) lit. d)
și art. 94 alin. (2) din Legea nr. 19/2000 privind
sistemul public de pensii și alte drepturi de asigurări
sociale ........................................................................
Decizia nr. 1.041 din 14 iulie 2011 referitoare la excepția de
neconstituționalitate a dispozițiilor art. 3741 din Codul
de procedură civilă și art. 8 din Ordonanța Guvernului
nr. 51/1997 privind operațiunile de leasing și societățile
de leasing ..................................................................
Decizia nr. 1.058 din 14 iulie 2011 referitoare la excepția de
neconstituționalitate a dispozițiilor art. 2 alin. (1) și (11),
art. 3 alin. (1) lit. c) și art. 31 din Legea nr. 146/1997
privind taxele judiciare de timbru................................
Decizia nr. 1.061 din 14 iulie 2011 referitoare la excepția de
neconstituționalitate a dispozițiilor art. 1 alin. (1), art. 6
alin. (1) și (2), art. 10 alin. (2) și art. 111 alin. (1) din
Ordonanța Guvernului nr. 5/2001 privind procedura
somației de plată ........................................................
Decizia nr. 1.064 din 14 iulie 2011 referitoare la excepția de
neconstituționalitate a dispozițiilor art. 86 din
Ordonanța de urgență a Guvernului nr. 51/1998 privind
valorificarea unor active ale statului ..........................

919.

— Hotărâre privind declasificarea Hotărârii Guvernului
nr. 01365/2002 pentru aprobarea ăListei cuprinzând
categoriile de informații secrete de stat, pe niveluri de
secretizare, elaborate sau deținute de Ministerul
Administrației și Internelor” ........................................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7.

— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a nisipului și pietrișului din
perimetrul Feldioara ..................................................

14

8.

— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a nisipului și pietrișului din
perimetrul Poiana ......................................................

14

— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a apei geotermale din perimetrul
Seaca ........................................................................

15

— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a granitului din perimetrul
Călățele ......................................................................

15

Rectificări ..............................................................................

16

5–6

7–8
9.
8–10
10.
10–12

12–13

2

MONITORUL OFICIAL AL ROMÂNIEI, PARTEA I, Nr. 683/27.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 922
din 7 iulie 2011

referitoare la excepția de neconstituționalitate a dispozițiilor art. 12 lit. e) din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 12 lit. e) din Legea nr. 146/1997 privind taxele
judiciare de timbru, excepție ridicată de Doina Bolocan în
Dosarul nr. 3.628/236/2009 al Judecătoriei Giurgiu. Excepția
formează
obiectul
Dosarului
Curții
Constituționale
nr. 3.218D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă. În acest sens, arată că dispozițiile de lege criticate
nu se referă la scutirea asociațiilor de proprietari de la plata
taxelor de timbru, criticile formulate vizând, în realitate,
dispozițiile art. 50 alin. (2) din Legea nr. 230/2007 privind
înființarea, organizarea și funcționarea asociațiilor de proprietari.
Curtea nu poate să își extindă controlul de constituționalitate cu
privire la textul menționat, instanța de contencios constituțional
pronunțându-se numai în limine litis.
C U R T E A,

având în vedere actele și lucrările dosarului, reține următoarele:
Prin Încheierea din 16 decembrie 2009, pronunțată în
Dosarul nr. 3.628/236/2009, Judecătoria Giurgiu a sesizat
Curtea Constituțională cu excepția de neconstituționalitate
a dispozițiilor art. 12 lit. e) din Legea nr. 146/1997 privind
taxele judiciare de timbru, excepție ridicată de Doina Bolocan,
într-o cauză având ca obiect pretenții.
În motivarea excepției de neconstituționalitate se susține
că dispozițiile criticate, care permit scutirea asociațiilor de
proprietari de la plata taxelor de timbru, contravin prevederilor
constituționale ale art. 16.
Judecătoria Giurgiu apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată.

Avocatul Poporului consideră că dispozițiile legale criticate,
referitoare la scutirea asociațiilor de proprietari de la plata
taxelor judiciare de timbru pentru promovarea acțiunilor
judiciare, nu se regăsesc în cuprinsul art. 12 din Legea
nr. 146/1997. Or, potrivit art. 29 alin. (1) din Legea nr. 47/1992,
Curtea Constituțională decide asupra excepțiilor ridicate în fața
instanțelor judecătorești privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare. Mai mult, Curtea Constituțională nu are
competența ca din oficiu să invoce motive de
neconstituționalitate sau să se substituie părții în invocarea
acestor motive. Așa fiind, excepția de neconstituționalitate apare
ca fiind inadmisibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze prezenta
excepție.
Obiectul excepției de neconstituționalitate îl reprezintă
dispozițiile art. 12 lit. e) din Legea nr. 146/1997 privind taxele
judiciare de timbru.
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 referitoare la egalitatea în drepturi.
Examinând excepția de neconstituționalitate, Curtea
constată că dispozițiile art. 12 din Legea nr. 146/1997 privind
taxele judiciare de timbru dispun după cum urmează: ăCererile
în vederea declarării recursului în anulare în cauze civile,
adresate Ministerului Justiției sau Parchetului de pe lângă
Curtea Supremă de Justiție, se taxează cu 8 lei.”
Curtea observă că art. 12 din Legea nr. 146/1997 nu este
împărțit în litere, nici acest articol și nicio altă dispoziție a Legii
nr. 146/1997 nu se referă la scutirea asociațiilor de proprietari de
la plata taxei de timbru atunci când acestea au calitatea de
reclamanți.
Totodată, Curtea reține că scutirea asociațiilor de proprietari
de la plata taxei de timbru este reglementată de dispozițiile
art. 50 alin. (2) din Legea nr. 230/2007 privind înființarea,
organizarea și funcționarea asociațiilor de proprietari, publicată
în Monitorul Oficial al României, Partea I, nr. 490 din 23 iulie
2007, cu următorul conținut: ăAcțiunea asociației de proprietari
este scutită de taxă de timbru.”
Astfel, Curtea observă că obiecțiile autorului nu au legătură
cu dispozițiile art. 12 din Legea nr. 146/1997, critica referindu-se
la scutirea asociațiilor de proprietari de la plata taxelor de timbru.
În consecință, Curtea constată că excepția de

MONITORUL OFICIAL AL ROMÂNIEI, PARTEA I, Nr. 683/27.IX.2011
neconstituționalitate a prevederilor art. 12 din Legea
nr. 146/1997 privind taxele judiciare de timbru este inadmisibilă,
întrucât nu este motivată așa cum prevede art. 10 alin. (2) din
Legea nr. 47/1992. Pentru a fi îndeplinite exigențele art. 10
alin. (2) din Legea nr. 47/1992, motivele de neconstituționalitate
invocate trebuie să aibă legătură cu textul criticat; or, în cauza
de față, autorul excepției fie se raportează la o situație de fapt
de care este nemulțumit, fie ar fi trebuit să ridice excepția de

3

neconstituționalitate a dispozițiilor art. 50 alin. (2) din Legea
nr. 230/2007. Însă, Curtea nu poate să se autosesizeze și să își
extindă controlul de constituționalitate cu privire la textul
menționat, instanța de contencios constituțional pronunțându-se
numai în limine litis.
Așa
fiind,
Curtea
va
respinge
excepția
de
neconstituționalitate a dispozițiilor art. 12 lit. e) din Legea
nr. 146/1997 privind taxele judiciare de timbru ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 12 lit. e) din Legea nr. 146/1997 privind taxele
judiciare de timbru, excepție ridicată de Doina Bolocan în Dosarul nr. 3.628/236/2009 al Judecătoriei Giurgiu.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 976
din 12 iulie 2011

referitoare la excepția de neconstituționalitate a dispozițiilor art. 132 alin. (2)
din Legea nr. 31/1990 privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 132 alin. (2) din Legea nr. 31/1990 privind
societățile comerciale, excepție ridicată de Viorel Micula în
Dosarul nr. 795/111/C/2009 al Curții de Apel Oradea — Secția
comercială, de contencios administrativ și fiscal. Excepția
formează obiectul Dosarului Curții Constituționale nr. 4.093D/2010.
La apelul nominal răspunde avocatul Gheorghe Piperea
pentru partea Micula Ioan, lipsă fiind celelalte părți, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul avocatului Gheorghe Piperea care solicită respingerea
excepției de neconstituționalitate ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

În acest sens, invocă jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 28 septembrie 2010, pronunțată în
Dosarul nr. 795/111/C/2009, Curtea de Apel Oradea — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 132 alin. (2) din Legea nr. 31/1990 privind
societățile comerciale, excepție ridicată de Viorel Micula.
În motivarea excepției de neconstituționalitate autorul
acesteia susține că, prin acordarea dreptului acționarilor
minoritari, nemulțumiți de votul exprimat în cadrul adunării
generale, de a solicita invalidarea votului exprimat de
majoritatea acționarilor, se încalcă dreptul de proprietate al celor
din urmă. Deși prin Legea fundamentală statul și-a asumat rolul
de a crea cadrul economic, social și politic necesar derulării
activității comercianților, proclamând libertatea economică și
libera asociere, prin dispozițiile criticate se încalcă aceste două
componente ale economiei de piață. De asemenea, textul
criticat creează discriminări între acționari, fără a fi justificat un
interes general, măsura nefiind proporțională cu scopul urmărit.
Curtea de Apel Oradea — Secția comercială, de
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

4

MONITORUL OFICIAL AL ROMÂNIEI, PARTEA I, Nr. 683/27.IX.2011

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
reprezentantului Ministerului Public, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 132 alin. (2) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
următorul cuprins: ăHotărârile adunării generale contrare legii
sau actului constitutiv pot fi atacate în justiție, în termen de
15 zile de la data publicării în Monitorul Oficial al României,
Partea a IV-a, de oricare dintre acționarii care nu au luat parte
la adunarea generală sau care au votat contra și au cerut să se
insereze aceasta în procesul-verbal al ședinței.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 44 referitoare la dreptul de proprietate privată, art. 45
referitoare la libertatea economică, art. 135 alin. (2) lit. a)
referitoare la libertatea comerțului, protecția concurenței loiale,
crearea cadrului favorabil pentru valorificarea tuturor factorilor
de producție și art. 136 alin. (5) referitoare la proprietatea
privată.
Examinând excepția de neconstituționalitate, Curtea
constată că, prin Decizia nr. 178 din 29 martie 2005, publicată
în Monitorul Oficial al României, Partea I, nr. 525 din 21 iunie
2005, a statuat, pe de o parte, că dispozițiile art. 132 alin. (2)
din Legea nr. 31/1990 asigură satisfacerea cerinței
constituționale a respectării legilor, prevăzute de art. 1 alin. (5)
din Legea fundamentală, precum și a dreptului de acces liber la
justiție, prevăzut de art. 21 din Constituție. Din această
perspectivă reglementarea dreptului acționarilor care nu au luat
parte la adunarea generală sau care au votat contra și au cerut
să se insereze aceasta în procesul-verbal al ședinței de a ataca
în justiție hotărârile adunării generale contrare legii sau actului
constitutiv se bucură de legitimitatea constituțională. Pe de altă

parte, Curtea a observat că alin. (1) al art. 132 din Legea
nr. 31/1990 prevede că hotărârile luate de adunarea generală în
limitele legii ori actului constitutiv sunt obligatorii chiar pentru
acționarii care nu au luat parte la adunare sau au votat contra.
De asemenea, prin Decizia nr. 250 din 9 martie 2006,
publicată în Monitorul Oficial al României, Partea I, nr. 333 din
data de 13 aprilie 2006, Curtea a constatat că reglementarea
instituită de art. 132 alin. (2) din Legea nr. 31/1990 constituie o
măsură de protecție a acționarilor minoritari care se consideră
vătămați printr-o hotărâre a adunării generale a acționarilor,
contrară legii sau actului constitutiv, aceștia putându-se adresa
instanței de judecată pentru apărarea drepturilor și intereselor
lor legitime, textul de lege criticat reprezentând o consacrare în
plan legislativ a principiului constituțional al accesului liber la
justiție.
Totodată, prin Decizia nr. 572 din 19 septembrie 2006,
publicată în Monitorul Oficial al României, Partea I, nr. 846 din
13 octombrie 2006, Curtea a reținut că reglementarea dreptului
acționarilor care se consideră vătămați printr-o hotărâre a
adunării generale de a se adresa instanței de judecată, pentru
apărarea drepturilor și intereselor lor legitime, reprezintă o
consacrare a principiului constituțional al liberului acces la
justiție și nu contravine dispozițiilor art. 44 alin. (1) și (2) din
Constituție. În continuare, Curtea a constatat că textul de lege
criticat este în deplină conformitate cu dispozițiile art. 44
alin. (1) teza a doua din Constituție, potrivit cărora conținutul și
limitele dreptului de proprietate sunt stabilite prin lege, cu atât
mai mult cu cât cadrul juridic instituit de legiuitor pentru
exercitarea dreptului de proprietate nu trebuie să contravină
intereselor generale sau intereselor particulare ale unor subiecte
de drept.
În final, prin Decizia nr. 904 din 5 decembrie 2006, publicată
în Monitorul Oficial al României, Partea I, nr. 55 din 24 ianuarie
2007, Curtea a apreciat că nu se poate susține că introducerea
în justiție, în mod abuziv, a unor acțiuni în anularea hotărârilor
adunării generale a acționarilor are drept efect blocarea
activității societății. Aceasta deoarece, conform art. 133 din
Legea nr. 31/1990, intentarea acțiunii în anulare nu este
suspensivă de executare a hotărârii atacate, suspendarea
executării pronunțându-se prin ordonanță președințială, cu
posibila obligare a reclamantului la plata unei cauțiuni. Ca atare,
asemenea prevederi reprezintă garanții procesuale de natură
să evite introducerea șicanatorie a acțiunilor de anulare a
hotărârilor adunărilor generale ale societăților comerciale.
Cele statuate în deciziile menționate își mențin valabilitatea
în prezenta cauză, deoarece nu au intervenit elemente noi, care
să determine schimbarea jurisprudenței în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 132 alin. (2) din Legea nr. 31/1990 privind
societățile comerciale, excepție ridicată de Viorel Micula în Dosarul nr. 795/111/C/2009 al Curții de Apel Oradea — Secția
comercială, de contencios administrativ și fiscal.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 683/27.IX.2011

5

CURTEA CONSTITUȚIONALĂ

D E C I Z I A Nr. 978
din 12 iulie 2011

referitoare la excepția de neconstituționalitate a dispozițiilor art. 92 alin. (1) lit. d) și art. 94 alin. (2)
din Legea nr. 19/2000 privind sistemul public de pensii și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 92 și art. 94 din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Maria Pușcașu în Dosarul nr. 3.437/91/2010
al Tribunalului Vrancea — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
dispozițiile legale criticate au fost abrogate prin art. 196 lit. a)
din Legea nr. 263/2010, lege care, însă, a preluat soluția
legislativă criticată. Se apreciază că excepția de
neconstituționalitate este neîntemeiată, invocând în acest sens
Decizia Curții Constituționale nr. 79 din 26 ianuarie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2010, pronunțată în Dosarul
nr. 3.437/91/2010, Tribunalul Vrancea — Secția civilă a
sesizat Curtea Constituțională cu excepția de
neconstituționalitate a dispozițiilor art. 92 și art. 94 din
Legea nr. 19/2000 privind sistemul public de pensii și alte
drepturi de asigurări sociale, excepție ridicată de Maria
Pușcașu într-o cauză având ca obiect soluționarea contestațiilor
formulate împotriva unor decizii emise de o casă județeană de
pensii, decizii ce privesc suspendarea plății pensiei de urmaș și
recuperarea debitului cauzat ca urmare a nerespectării art. 92
alin. (1) lit. d) din Legea nr. 19/2000.
În motivarea excepției de neconstituționalitate se arată
că dispozițiile legale criticate sunt neconstituționale, întrucât
interzic cumulul pensiei de urmaș cu veniturile brute realizate
mai mari de o pătrime din salariul mediu dintr-o activitate
profesională. O astfel de reglementare contravine art. 41, art. 47
teza a doua și art. 115 alin. (6) din Constituție.
Tribunalul Vrancea — Secția civilă apreciază că excepția
de neconstituționalitate este întemeiată, întrucât, prin efectul lor,
se ajunge la o discriminare între persoanele beneficiare ale

pensiei de urmaș care pot cumula venituri brute mai mici de o
pătrime din salariul mediu dintr-o activitate profesională și cele
care, deși beneficiază de o atare pensie, nu pot cumula venituri
brute mai mari de o pătrime din salariul mediu dintr-o activitate
profesională.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
formulată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 92 și art. 94 din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000. În realitate, astfel cum rezultă din motivarea
excepției, autorul acesteia critică numai art. 92 alin. (1) lit. d) și
art. 94 alin. (2) din Legea nr. 19/2000, texte asupra cărora
Curtea, potrivit jurisprudenței sale, urmează să se pronunțe și
care au următorul cuprins:
— Art. 92 alin. (1) lit. d) din Legea nr. 19/2000: ă(1) Plata
pensiei se suspendă începând cu luna următoare celei în care:
[...]
d) beneficiarul unei pensii de urmaș realizează dintr-o
activitate profesională venituri brute lunare mai mari de o
pătrime din salariul mediu brut pe economie, stabilit conform
art. 5 alin. (3)”.
— Art. 94 alin. (2) din Legea nr. 19/2000: ă(2) Beneficiarii
pensiei de urmaș pot cumula pensia cu veniturile realizate
dintr-o activitate profesională, dacă veniturile brute lunare
realizate nu depășesc o pătrime din salariul mediu brut lunar pe
economie, stabilit conform art. 5 alin. (3)”.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 41 privind dreptul la muncă, art. 47 teza a doua privind
nivelul de trai și art. 115 alin. (6) privind domeniile în care nu se
poate reglementa prin ordonanțe de urgență. Totodată, sunt

6

MONITORUL OFICIAL AL ROMÂNIEI, PARTEA I, Nr. 683/27.IX.2011

invocate în susținerea excepției și prevederile art. 1 paragraful 1
din Protocolul adițional la Convenția pentru apărarea drepturilor
omului și a libertăților fundamentale.
Examinând excepția de neconstituționalitate formulată,
Curtea constată următoarele:
I. Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000, a fost abrogată
prin art. 196 lit. a) din Legea nr. 263/2010 privind sistemul unitar
de pensii publice, publicată în Monitorul Oficial al României,
Partea I, nr. 852 din 20 decembrie 2010. Deși soluția legislativă
criticată a fost reluată principial în art. 114 alin. (1) lit. h) și
art. 118 alin. (1) lit. c) și alin. (2) din noua lege, se modifică un
element esențial al acesteia, și anume pragul până la care se
poate cumula pensia de urmaș cu venitul brut realizat dintr-o
activitate profesională, respectiv de la o pătrime din salariul
mediu brut pe economie la 35% din câștigul salarial mediu brut.
Prin Decizia nr. 766 din 15 iunie 2011*), nepublicată încă la
data pronunțării prezentei decizii, a stabilit că sintagma ăîn
vigoare” din cuprinsul dispozițiilor art. 29 alin. (1) și ale art. 31
alin. (1) din Legea nr. 47/1992 privind organizarea și
funcționarea Curții Constituționale, republicată, este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror
efecte juridice continuă să se producă și după ieșirea lor din
vigoare. Astfel, sub aspectul admisibilității excepției de
neconstituționalitate, Curtea observă că dispozițiile legale
criticate continuă să producă efecte juridice din moment ce, prin
deciziile contestate de către autorul excepției, s-a stabilit în
sarcina acestuia un debit tocmai ca urmare a încălcării textului
art. 92 alin. (1) lit. d) din Legea nr. 19/2000. Astfel, prin efectul
textului criticat, decizia de debit poate fi pusă în plată, aceasta
constituind și titlu executoriu.
În consecință, excepția de neconstituționalitate ridicată este
admisibilă și urmează să fie analizată pe fond.
II. Curtea constată că, prin Decizia nr. 79 din 26 ianuarie
2010, publicată în Monitorul Oficial al României, Partea I, nr. 122

din 23 februarie 2010, a statuat că rațiunea instituirii pensiei de
urmaș rezidă în obligația pozitivă a statului de a susține soțul
supraviețuitor sau copiii celui decedat prin acoperirea
cheltuielilor materiale necesare traiului și pentru a suplini astfel
contribuția materială a celui decedat. Pensia de urmaș, întrucât
are natura unui ajutor din partea statului, nu se poate cumula cu
alte venituri dacă beneficiarul acesteia realizează venituri peste
un anumit cuantum, considerat de legiuitor ca fiind suficient
pentru un trai decent. În acest caz, ajutorul nu se mai justifică din
moment ce beneficiarul pensiei de urmaș realizează venituri din
activități profesionale peste un anumit cuantum ce îi permite să
își asigure un trai decent, independent de ajutorul primit din
partea statului sub forma pensiei de urmaș.
Prin urmare, Curtea a constatat că pensia de urmaș are
natura juridică a unui ajutor acordat de stat persoanelor care se
regăsesc în Capitolul IV Secțiunea V din Legea nr. 19/2000, în
scopul suplinirii pe cât posibil a contribuției materiale a celui
decedat.
În aceste condiții, suspendarea plății pensiei de urmaș în
cazul în care beneficiarul acesteia realizează dintr-o activitate
profesională venituri brute lunare mai mari de o pătrime din
salariul mediu brut pe economie nu este decât o aplicare, la
nivelul legii, a rațiunii pentru care a fost instituită pensia de
urmaș. Angajarea unei persoane beneficiare a pensiei de urmaș
reprezintă un act de voință al acesteia în sensul că își poate
asigura traiul fără a mai apela la ajutorul acordat de stat sub
forma pensiei de urmaș; în această situație, plata pensiei de
urmaș se suspendă, putând fi reluată în momentul în care
persoana în cauză nu mai realizează venituri.
Curtea a mai reținut că, în măsura în care beneficiarul unei
pensii de urmaș realizează venituri din activități profesionale (nu
ca angajat, ci ca prestator de servicii, profesii liberale etc.) sub
acest nivel, va putea cumula pensia de urmaș cu venitul realizat.
Întrucât nu au intervenit elemente noi de natură a determina
reconsiderarea jurisprudenței Curții, considerentele și soluția
deciziei menționate își păstrează valabilitatea și în cauza de
față, inclusiv în raport cu art. 94 alin. (2) din Legea nr. 19/2000.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 92 alin. (1) lit. d) și art. 94 alin. (2) din Legea
nr. 19/2000 privind sistemul public de pensii și alte drepturi de asigurări sociale, excepție ridicată de Maria Pușcașu în Dosarul
nr. 3.437/91/2010 al Tribunalului Vrancea – Secția civilă.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

MONITORUL OFICIAL AL ROMÂNIEI, PARTEA I, Nr. 683/27.IX.2011

7

CURTEA CONSTITUȚIONALĂ

D E C I Z I A Nr. 1.041
din 14 iulie 2011

referitoare la excepția de neconstituționalitate a dispozițiilor art. 3741
din Codul de procedură civilă și art. 8 din Ordonanța Guvernului nr. 51/1997
privind operațiunile de leasing și societățile de leasing
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Tribunalul Suceava — Secția comercială, de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

Pe rol se află soluționarea excepției de neconstituționalitate
a dispozițiilor art. 3741 din Codul de procedură civilă și art. 8 din
Ordonanța Guvernului nr. 51/1997 privind operațiunile de
leasing și societățile de leasing, excepție ridicată de Societatea
Comercială ăUniversum Family” — S.R.L. din Suceava în
Dosarul nr. 3.638/314/2009 al Tribunalului Suceava — Secția
comercială, de contencios administrativ și fiscal. Excepția
formează obiectul Dosarului Curții Constituționale nr. 3.683D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2010, pronunțată în Dosarul
nr. 3.638/314/2009, Tribunalul Suceava — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 3741 din Codul de procedură civilă și art. 8
din Ordonanța Guvernului nr. 51/1997 privind operațiunile
de leasing și societățile de leasing, excepție ridicată de
Societatea Comercială ăUniversum Family” — S.R.L. din
Suceava într-o cauză ce are ca obiect judecarea recursului
împotriva unei sentințe pronunțate de Judecătoria Suceava ce
privește contestație la executare.
În motivarea excepției de neconstituționalitate autoarea
acesteia susține, în esență, că textul criticat este
neconstituțional deoarece permite ca înscrisurile cărora legea
le recunoaște caracterul de titlu executoriu să fie puse în
executare fără a se impune învestirea lor cu formulă executorie.
În continuare, face referire la Decizia Curții Constituționale
nr. 458 din 31 martie 2009, publicată în Monitorul Oficial al
României, Partea I, nr. 256 din 17 aprilie 2009, prin care aceasta
a admis excepția de neconstituționalitate și a constatat că
dispozițiile art. 3731 din Codul de procedură civilă, astfel cum
au fost modificate prin art. I pct. 13 din Legea nr. 459/2006, sunt
neconstituționale.

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 3741 din Codul de procedură civilă și art. 8 din
Ordonanța Guvernului nr. 51/1997 privind operațiunile de
leasing și societățile de leasing, republicată în Monitorul Oficial
al României, Partea I, nr. 9 din 12 ianuarie 2000. Dispozițiile
art. 3741 din Codul de procedură civilă au fost introduse prin
art. I pct. 16 din Legea nr. 459/2006 pentru modificarea și
completarea Codului de procedură civilă, publicată în Monitorul
Oficial al României, Partea I, nr. 994 din 13 decembrie 2006.
Textele de lege criticate au următorul conținut:
— Art. 3741 din Codul de procedură civilă: ăÎnscrisurile cărora
legea le recunoaște caracterul de titlu executoriu sunt puse în
executare fără învestirea cu formula executorie.”;
— Art. 8 din Ordonanța Guvernului nr. 51/1997: ăContractele
de leasing, precum și garanțiile reale și personale, constituite în
scopul garantării obligațiilor asumate prin contractul de leasing,
constituie titluri executorii.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 alin. (1) referitoare la egalitatea în drepturi, art. 21
alin. (3) referitoare la accesul liber la justiție, art. 53 referitoare
la restrângerea exercițiului unor drepturi și a unor libertăți și
art. 124 alin. (1) și (2) referitoare la înfăptuirea justiției.
Examinând excepția de neconstituționalitate, Curtea
constată că dispozițiile art. 8 din Ordonanța Guvernului
nr. 51/1997 au acordat, în mod general, calitatea de titluri
executorii contractelor de leasing, precum și garanțiilor reale și
personale constituite în scopul garantării obligațiilor asumate
prin contractul de leasing, fără ca prin aceasta să se instituie
privilegii sau discriminări. (Decizia nr. 1.182 din 6 noiembrie
2008, publicată în Monitorul Oficial al României, Partea I, nr. 838
din 12 decembrie 2008)
Cât privește dispozițiile art. 3741 din Codul de procedură
civilă, Curtea constată că acestea reprezintă norme de
procedură a căror stabilire, potrivit art. 126 alin. (2) din

8

MONITORUL OFICIAL AL ROMÂNIEI, PARTEA I, Nr. 683/27.IX.2011

Constituție, intră în competența exclusivă a legiuitorului. (Decizia
nr. 1.529 din 17 noiembrie 2009, publicată în Monitorul Oficial al
României, Partea I, nr. 85 din 9 februarie 2010)
Totodată, Curtea reține că cele două texte criticate fac
aplicarea principiului consacrat de art. 372 din Codul de
procedură civilă, în sensul că executarea silită se poate face nu
numai pe baza unei hotărâri judecătorești învestite cu formulă
executorie, ci și în virtutea unui titlu executoriu prevăzut de lege.
Prin instituirea acestei proceduri legiuitorul a urmărit să
restrângă posibilitatea de tergiversare a executării silite și să
realizeze un plus de celeritate în realizarea dreptului recunoscut
prin titlul executoriu.
Curtea constată că posibilitatea creditorului contractului de
leasing de a se adresa direct executorului judecătoresc în
vederea executării silite nu înseamnă o încălcare a dreptului
debitorului de a se adresa justiției. Potrivit art. 399 alin. 3 din
Codul de procedură civilă, atunci când executarea silită se face

în temeiul unui titlu executoriu ce nu a fost emis de o instanță de
judecată, se pot invoca, în cadrul contestației la executare,
apărări de fond împotriva acelui titlu, fiind astfel asigurate
exigențele unui proces echitabil.
În ceea ce privește considerentele Deciziei nr. 458 din
31 martie 2009, publicată în Monitorul Oficial al României,
Partea I, nr. 256 din 17 aprilie 2009 prin care Curtea
Constituțională a admis excepția de neconstituționalitate a
dispozițiilor art. 3731 din Codul de procedură civilă, astfel cum au
fost modificate prin art. I pct. 13 din Legea nr. 459/2006, Curtea
constată că acestea nu sunt incidente în prezenta cauză, în care
sunt criticate norme cu caracter derogatoriu de la dreptul comun
în materia începerii executării silite, norme reglementate de
legiuitor în temeiul competenței sale constituționale și care,
pentru motivele arătate, nu încalcă Legea fundamentală.
(Decizia nr. 1.528 din 25 noiembrie 2010, publicată în Monitorul
Oficial al României, Partea I, nr. 52 din 20 ianuarie 2011)

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3741 din Codul de procedură civilă și art. 8
din Ordonanța Guvernului nr. 51/1997 privind operațiunile de leasing și societățile de leasing, excepție ridicată de Societatea
Comercială ăUniversum Family” — S.R.L. din Suceava în Dosarul nr. 3.638/314/2009 al Tribunalului Suceava — Secția comercială,
de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.058
din 14 iulie 2011

referitoare la excepția de neconstituționalitate a dispozițiilor art. 2 alin. (1) și (11),
art. 3 alin. (1) lit. c) și art. 31 din Legea nr. 146/1997 privind taxele judiciare de timbru
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate a
dispozițiilor art. 2 alin. (1) și (11), art. 3 alin. (1) lit. c) și art. 31 din
Legea nr. 146/1997 privind taxele judiciare de timbru, excepție
ridicată de Gheorghe Anghel în Dosarul nr. 2.369/229/2009 al

Judecătoriei Fetești. Excepția formează obiectul Dosarului Curții
Constituționale nr. 3.885D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 13 septembrie 2010, pronunțată în
Dosarul nr. 2.369/299/2009, Judecătoria Fetești a sesizat
Curtea Constituțională cu excepția de neconstituționalitate
a dispozițiilor art. 2 alin. (1) și (11), art. 3 alin. (1) lit. c) și

MONITORUL OFICIAL AL ROMÂNIEI, PARTEA I, Nr. 683/27.IX.2011
art. 31 din Legea nr. 146/1997 privind taxele judiciare de
timbru, excepție ridicată de Gheorghe Anghel într-o cauză
având ca obiect partaj judiciar.
În motivarea excepției de neconstituționalitate se susține
că prin modificările aduse Legii nr. 146/1997 s-a ajuns la o
limitare neconstituțională a accesului liber la justiție, dreptul în
cauză transformându-se într-un drept teoretic și iluzoriu.
Totodată, prin practicarea unor taxe judiciare de timbru impuse
indirect de către camerele notarilor publici, fără cenzura instanței
de judecată se ajunge la o îngrădire a liberului acces la justiție.
Judecătoria Fetești apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 2 alin. (1) și (11), art. 3 alin. (1) lit. c) liniuțele 2—5
și art. 31 din Legea nr. 146/1997 privind taxele judiciare de
timbru, publicată în Monitorul Oficial al României, Partea I, nr. 173
din 29 iulie 1997, cu următorul conținut:
— Art. 2 alin. (1) și (11): ă(1) Acțiunile și cererile evaluabile în
bani, introduse la instanțele judecătorești, se taxează astfel:
a) până la valoarea de 50 lei — 6 lei;
b) între 51 lei și 500 lei — 6 lei + 10% pentru ce depășește
50 lei;
c) între 501 lei și 5.000 lei — 51 lei + 8% pentru ce depășește
500 lei;
d) între 5.001 lei și 25.000 lei — 411 lei + 6% pentru ce
depășește 5.000 lei;
e) între 25.001 lei și 50.000 lei — 1.611 lei + 4% pentru ce
depășește 25.000 lei;
f) între 50.001 lei și 250.000 lei — 2.611 lei + 2% pentru ce
depășește 50.000 lei;
g) peste 250.000 lei — 6.611 lei + 1% pentru ce depășește
250.000 lei.
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, precum și cererilor privind
constatarea existenței sau inexistenței unui drept patrimonial;
cererea privind repunerea părților în situația anterioară este
scutită de taxă de timbru dacă este accesorie cererii privind
declararea nulității, anularea, rezoluțiunea sau rezilierea actului
juridic patrimonial.”
— Art. 3 lit. c): ăAcțiunile și cererile neevaluabile în bani se
taxează astfel:
c) cereri pentru:
— stabilirea calității de moștenitor — 50 lei/moștenitor —
stabilirea masei succesorale — 3% la valoarea masei
succesorale;
— cereri de raport — 3% la valoarea bunurilor a căror
raportare se solicită;

9

— cereri de reducțiune a liberalităților — 3% la valoarea
rezervei care urmează a fi reîntregită prin reducțiunea
liberalităților;
— cereri de partaj — 3% la valoarea masei partajabile.”
Separat de această taxă, dacă părțile contestă bunurile de
împărțit, valoarea acestora sau drepturile ori mărimea drepturilor
coproprietarilor în cadrul cererilor de mai sus, taxa judiciară de
timbru se datorează de titularul cererii la valoarea contestată în
condițiile art. 2 alin. (1).
— Art. 31: ă(1) Cererile introduse la instanțele judecătorești,
prin care se solicită pronunțarea unei hotărâri judecătorești care
ține loc de act autentic de înstrăinare a unor bunuri imobile, se
taxează potrivit prevederilor art. 2 alin. (1), la valoarea imobilului.
(2) Taxarea cererilor prevăzute la alin. (1) se face la valoarea
imobilului declarat de părți. În cazul în care valoarea declarată
de părți este inferioară valorii orientative stabilite prin expertiza
întocmită de camerele notarilor publici, taxarea cererilor se va
face la această din urmă valoare.
(3) Dispozițiile alin. (1) și (2) se aplică în mod corespunzător
și la taxarea cererilor în materie de moștenire.
(4) Instanțele de judecată vor solicita la începutul fiecărui an
camerelor notarilor publici expertizele privind stabilirea valorilor
orientative ale bunurilor imobile din circumscripția teritorială a
instanței.”
În susținerea neconstituționalității acestor dispoziții, autoarea
excepției invocă prevederile constituționale ale art. 21 referitoare
la accesul liber la justiție, art. 47 referitoare la nivelul de trai,
art. 56 referitoare la contribuțiile financiare, art. 124 alin. (3)
referitoare la înfăptuirea justiției și art. 148 referitoare la
integrarea în Uniunea Europeană.
Examinând excepția de neconstituționalitate a dispozițiilor
art. 2 alin. (1) și (11), Curtea constată că prin Decizia nr. 258 din
24 februarie 2009, publicată în Monitorul Oficial al României,
Partea I, nr. 174 din 19 martie 2009, sau Decizia nr. 411 din
13 aprilie 2010, publicată în Monitorul Oficial al României,
Partea I, nr. 406 din 18 iunie 2010, a statuat că nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție. Plata taxelor judiciare de timbru
fiind o condiție legală pentru începerea proceselor civile,
obligația la plata anticipată a acestor taxe (în unele cazuri până
la un termen ulterior, stabilit de instanța judecătorească) este
justificată, ca și sancțiunea anulării acțiunii sau cererii, în caz de
neplată a acestora. De asemenea, la finalul procesului judiciar
sarcina suportării cheltuielilor judiciare, inclusiv a celor constând
în plata taxelor de timbru, revine persoanei care a căzut în
pretenții sau care, în cauzele nelitigioase, a beneficiat de
prestațiile efectuate, în condițiile legii, de organele de justiție.
În ceea ce privește dispozițiile art. 31 din Legea nr. 146/1997,
Curtea a constatat, prin Decizia nr. 765 din 3 iunie 2010,
publicată în Monitorul Oficial al României, Partea I, nr. 582 din
17 august 2010, că rațiunea pentru care a fost adoptată o
asemenea reglementare ține de politica statului de a limita
folosirea procedurilor judiciare de către cetățeni doar pentru a
evita costurile unei proceduri notariale mult mai oneroase și,
astfel, o procedură eminamente necontencioasă să fie
transformată, în mod indirect, în una contencioasă. Pentru
a-și atinge scopul, Legea nr. 276/2009 privind aprobarea
Ordonanței de urgență a Guvernului nr. 212/2008 pentru
modificarea și completarea Legii nr. 146/1997 privind taxele
judiciare de timbru, prin textul criticat, a prevăzut ca taxele
judiciare de timbru aplicabile procedurii judiciare să nu fie mai
mici decât costurile pe care le implică procedura notarială.
Numai în acest fel se pot evita acțiunile judiciare promovate, din
punct de vedere al timbrajului, în frauda legii. Această motivație
care a stat la baza adoptării soluției legislative criticate nu relevă

10

MONITORUL OFICIAL AL ROMÂNIEI, PARTEA I, Nr. 683/27.IX.2011

niciun fine de neconstituționalitate atât timp cât etalonul folosit
pentru stabilirea taxei judiciare de timbru este unul obiectiv. În
speță, legiuitorul a ales ca taxa judiciară de timbru să fie
calculată în funcție de valoarea imobilului, stabilită prin expertiza
întocmită de camerele notarilor publici.
Dispozițiile art. 771 alin. (4) și (5) din Codul fiscal stabilesc
obligația camerelor notarilor publici de a efectua expertize cu
privire la valoarea de circulație a bunurilor imobile și de a le
reactualiza anual. Aceste expertize constituie un criteriu suficient
de obiectiv și precis în funcție de care să fie calculată taxa
judiciară de timbru, având în vedere entitatea care le dispune
(Camera Notarilor Publici) și persoanele care le întocmesc
(experți). Astfel, raportarea la aceste expertize evită declararea
valorii imobilului la cote inferioare valorii sale de circulație în
scopul plății unei taxe judiciare de timbru mult diminuate față de
situația în care s-ar fi stabilit valoarea reală de circulație a
bunului imobil.
În ceea ce privește dispozițiile art. 3 lit. c) din Legea
nr. 146/1997, Curtea a constatat, prin Decizia nr. 948 din 6 iulie
2010, publicată în Monitorul Oficial al României, Partea I, nr. 546
din 4 august 2010, că accesul liber la justiție nu interzice
stabilirea taxelor de timbru în justiție, fiind justificat ca

persoanele care se adresează autorităților judecătorești să
contribuie la acoperirea cheltuielilor prilejuite de realizarea
actului de justiție. În virtutea dispozițiilor constituționale ale
art. 56 alin. (1), potrivit cărora ăCetățenii au obligația să
contribuie, prin impozite și prin taxe, la cheltuielile publice”, plata
taxelor și a impozitelor reprezintă o obligație constituțională a
cetățenilor. Echivalentul taxelor judiciare de timbru este integrat
în valoarea cheltuielilor stabilite de instanța de judecată prin
hotărârea pe care o pronunță în cauză, plata acestora revenind
părții care cade în pretenții. În același sens este, de altfel, și
jurisprudența Curții Europene a Drepturilor Omului, în care s-a
statuat că o caracteristică a principiului liberului acces la justiție
este aceea că nu este un drept absolut (Hotărârea din 28 mai
1985, pronunțată în Cauza Ashingdane împotriva Regatului Unit
al Marii Britanii). Astfel, acest drept, care cere prin însăși natura
sa o reglementare din partea statului, poate fi subiectul unor
limitări atât timp cât nu este atinsă însăși substanța sa.
Neintervenind elemente noi, de natură a determina
reconsiderarea jurisprudenței Curții, argumentele și soluția
deciziilor menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (1) și (11), art. 3 alin. (1) lit. c) și art. 31
din Legea nr. 146/1997 privind taxele judiciare de timbru, excepție ridicată de Gheorghe Anghel în Dosarul nr. 2.369/229/2009 al
Judecătoriei Fetești.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.061
din 14 iulie 2011

referitoare la excepția de neconstituționalitate a dispozițiilor art. 1 alin. (1), art. 6 alin. (1) și (2),
art. 10 alin. (2) și art. 111 alin. (1) din Ordonanța Guvernului nr. 5/2001 privind procedura
somației de plată
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 alin. (1), art. 6 alin. (1) și (2), art. 10 alin. (2)
și art. 111 alin. (1) din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăCrapmar Sercom” — S.R.L. din Brașov în Dosarul

MONITORUL OFICIAL AL ROMÂNIEI, PARTEA I, Nr. 683/27.IX.2011
nr. 11.843/281/2010 al Judecătoriei Ploiești. Excepția formează
obiectul Dosarului Curții Constituționale nr. 3.953D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 21 septembrie 2010, pronunțată în
Dosarul nr. 11.843/281/2010, Judecătoria Ploiești a sesizat
Curtea Constituțională cu excepția de neconstituționalitate
a dispozițiilor art. 1 alin. (1), art. 6 alin. (1) și (2), art. 10 alin. (2)
și art. 111 alin. (1) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăCrapmar Sercom” — S.R.L. din Brașov,
într-o cauză având ca obiect somație de plată.
În motivarea excepției de neconstituționalitate autoarea
acesteia susține că textele de lege criticate exclud posibilitatea
administrării de probe, ceea ce creează premisele încălcării
dreptului la apărare, accesului liber la justiție și dreptului la un
proces echitabil. Totodată, legiuitorul nu precizează semnificația
termenilor ălămuriri” și ăexplicații” din art. 6 alin. (1), determinând
astfel imposibilitate debitorului de a se apăra.
Judecătoria Ploiești apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 1 alin. (1), art. 6 alin. (1) și (2), art. 10 alin. (2) și
art. 111 alin. (1) din Ordonanța Guvernului nr. 5/2001 privind
procedura somației de plată, publicată în Monitorul Oficial al
României, Partea I, nr. 422 din 30 iulie 2001, cu următorul
conținut:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate

11

potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 6 alin. (1) și (2): ă(1) Dacă nu a intervenit închiderea
dosarului în condițiile art. 5, judecătorul va examina cererea pe
baza actelor depuse, precum și a explicațiilor și lămuririlor
părților, ce i-au fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către creditor,
precum și termenul de plată.”;
— Art. 10 alin. (2): ăPrin contestația la executare debitorul
poate invoca apărări de fond împotriva titlului executoriu, cu
excepția cazului în care a formulat, potrivit art. 8, cerere în
anulare împotriva ordonanței de admitere a cererii creditorului.”;
— Art. 111: ă(1) Ordonanța privind somația de plată nu are
autoritate de lucru judecat cu privire la fondul raporturilor juridice
dintre părți.
(2) Prevederile art. 338 din Codul de procedură civilă se
aplică în mod corespunzător.”
În susținerea neconstituționalității acestor dispoziții legale
autorul excepției invocă prevederile constituționale ale art. 16
referitoare la egalitatea în drepturi a cetățenilor, art. 20
referitoare la tratatele internaționale privind drepturile omului,
art. 21 referitoare la accesul liber la justiție, art. 24 referitoare la
dreptul la apărare, art. 53 referitoare la restrângerea exercițiului
unor drepturi și a unor libertăți și art. 124 referitoare la
înfăptuirea justiției.
Examinând excepția de neconstituționalitate, Curtea
constată că s-a mai pronunțat asupra unor excepții de
neconstituționalitate identice atât din perspectiva obiectului
excepției, cât și din cea a criticii de neconstituționalitate. Astfel,
prin Decizia nr. 1.092 din 8 septembrie 2009, publicată în
Monitorul Oficial al României, Partea I, nr. 665 din 6 octombrie
2009, Decizia nr. 139 din 21 februarie 2008, publicată în
Monitorul Oficial al României, Partea I, nr. 211 din 19 martie
2008, Decizia nr. 219 din 21 aprilie 2005, publicată în Monitorul
Oficial al României, Partea I, nr. 468 din 2 iunie 2005, și Decizia
nr. 470 din 4 decembrie 2003, publicată în Monitorul Oficial al
României, Partea I, nr. 89 din 31 ianuarie 2004, Curtea a
constatat că dispozițiile actului normativ criticat nu încalcă
principiul egalității în drepturi, accesul liber la justiție și dreptul la
un proces echitabil, dreptul la apărare și nici obligația exercitării
cu bună-credință a drepturilor și a libertăților. De asemenea,
Curtea a statuat că procedura somației de plată, reglementată
prin Ordonanța Guvernului nr. 5/2001, este o procedură specială
în materia executării creanțelor. Legiuitorul are dreptul exclusiv
de a reglementa procedura de judecată conform atribuțiilor
prevăzute de art. 126 alin. (2) din Constituție, potrivit căruia
ăCompetența instanțelor judecătorești și procedura de judecată
sunt prevăzute numai prin lege”, cu condiția ca nicio normă de
procedură să nu contravină vreunei dispoziții constituționale.
Atât considerentele, cât și soluțiile acestor decizii sunt
valabile și în prezenta cauză, întrucât nu au intervenit elemente
noi, de natură a determina reconsiderarea jurisprudenței Curții
Constituționale.

12

MONITORUL OFICIAL AL ROMÂNIEI, PARTEA I, Nr. 683/27.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1), art. 6 alin. (1) și (2), art. 10 alin. (2)
și art. 111 alin. (1) din Ordonanța Guvernului nr. 5/2001 privind procedura somației de plată, excepție ridicată de Societatea
Comercială ăCrapmar Sercom” — S.R.L. din Brașov în Dosarul nr. 11.843/281/2010 al Judecătoriei Ploiești.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.064
din 14 iulie 2011

referitoare la excepția de neconstituționalitate a dispozițiilor art. 86 din Ordonanța de urgență
a Guvernului nr. 51/1998 privind valorificarea unor active ale statului
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 86 din Ordonanța de urgență a Guvernului
nr. 51/1998 privind valorificarea unor active ale statului, excepție
ridicată de Societatea Comercială ăRomarta” — S.R.L. din
București în Dosarul nr. 30.921/299/2009 al Judecătoriei
Sectorului 1 București. Excepția formează obiectul Dosarului
Curții Constituționale nr. 3.994D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 7 mai 2010, pronunțată în Dosarul
nr. 30.921/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 86 din Ordonanța de
urgență a Guvernului nr. 51/1998 privind valorificarea unor
active ale statului, excepție ridicată de Societatea Comercială

ăRomarta” — S.R.L. din București, într-o cauză ce are ca obiect
contestație la executare.
În motivarea excepției de neconstituționalitate autoarea
acesteia susține că textul de lege criticat contravine prevederilor
constituționale ale art. 44 alin. (1). Prin scutirea A.V.A.S.-ului de
la plata taxelor de timbru, a timbrului judiciar, a cauțiunilor și a
oricăror altor taxe se creează o diferență nejustificată a gradului
de protecție oferit dreptului de proprietate.
Judecătoria Sectorului 1 București apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 86 din Ordonanța de urgență a Guvernului
nr. 51/1998 privind valorificarea unor active ale statului,
republicată în Monitorul Oficial al României, Partea I, nr. 948 din
24 decembrie 2002, cu următorul conținut: ăCererile formulate
de A.V.A.S. și orice alte acte procedurale efectuate de și pentru
aceasta în orice fel de cauze sunt scutite de taxe de timbru,
timbru judiciar, cauțiuni și orice alte taxe.”

MONITORUL OFICIAL AL ROMÂNIEI, PARTEA I, Nr. 683/27.IX.2011
În susținerea neconstituționalității acestor dispoziții legale
autorul excepției invocă prevederile constituționale ale art. 44
alin. (1) referitoare la dreptul de proprietate privată.
Examinând excepția de neconstituționalitate, Curtea
constată că dispozițiile art. 86 din Ordonanța de urgență a
Guvernului nr. 51/1998 au mai fost supuse controlului de
constituționalitate în raport cu aceleași critici și aceleași dispoziții
constituționale. Astfel, prin Decizia nr. 1.137 din 4 decembrie
2007, publicată în Monitorul Oficial al României, Partea I, nr. 31
din 15 ianuarie 2008, Curtea, invocând dispozițiile art. 139
alin. (1) din Constituție, a arătat că este atributul exclusiv al
legiuitorului să prevadă inclusiv scutirea instituțiilor publice

13

implicate în procesul de privatizare de la plata taxelor de timbru
și a celorlalte taxe, având în vedere interesul general pe care-l
prezintă aceste instituții publice. În plus, această scutire își are
justificarea în strânsa legătură cu bugetul de stat (alimentat,
printre altele, și prin încasarea taxelor judiciare) a acțiunilor în
justiție promovate de acestea în interes public.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 86 din Ordonanța de urgență a Guvernului
nr. 51/1998 privind valorificarea unor active ale statului, excepție ridicată de Societatea Comercială ăRomarta” — S.R.L. din
București în Dosarul nr. 30.921/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind declasificarea Hotărârii Guvernului nr. 01365/2002 pentru aprobarea
ăListei cuprinzând categoriile de informații secrete de stat, pe niveluri de secretizare,
elaborate sau deținute de Ministerul Administrației și Internelor”
Având în vedere prevederile art. 19 și 23 din Standardele naționale de protecție a informațiilor clasificate în România,
aprobate prin Hotărârea Guvernului nr. 585/2002, cu modificările și completările ulterioare,
în temeiul art. 108 din Constituția României, republicată, și al art. 24 alin. (4) din Legea nr. 182/2002 privind protecția
informațiilor clasificate, cu modificările și completările ulterioare,
Guvernul României adoptă prezenta hotărâre.
Articol unic. — (1) Se aprobă declasificarea Hotărârii
Guvernului nr. 01365/2002 pentru aprobarea ăListei cuprinzând
categoriile de informații secrete de stat, pe niveluri de
secretizare, elaborate sau deținute de Ministerul Administrației
și Internelor”, clasificată secret de stat, nivelul secret.

(2) Autoritățile și instituțiile publice care au în gestiune
exemplare ale documentului prevăzut la alin. (1) iau măsuri
pentru suprimarea marcajelor de clasificare și scoaterea
prevederilor hotărârii de sub incidența reglementărilor privind
protecția informațiilor clasificate.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
p. Directorul general al Oficiului Registrului Național
al Informațiilor Secrete de Stat,
Mihai Ion
București, 14 septembrie 2011.
Nr. 919.

14

MONITORUL OFICIAL AL ROMÂNIEI, PARTEA I, Nr. 683/27.IX.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a nisipului și pietrișului
din perimetrul Feldioara
Având în vedere:
— Referatul Direcției generale inspecție și supraveghere teritorială a activităților miniere și a operațiunilor petroliere
nr. 2.138 din 3 august 2011;
— prevederile art. 34 lit. a) din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare a nisipului și
pietrișului din perimetrul Feldioara, convenită prin Licența de
concesiune nr. 13.887/2010, încheiată între Agenția Națională
pentru Resurse Minerale, în calitate de concedent, și Societatea

Comercială ăDerivate Energy” — S.R.L. din municipiul Deva, în
calitate de concesionar, încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți

București, 29 august 2011.
Nr. 7.

AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a nisipului și pietrișului
din perimetrul Poiana
Având în vedere:
— Referatul Direcției generale inspecție și supraveghere teritorială a activităților miniere și a operațiunilor petroliere
nr. 402.844 din 8 iulie 2011;
—prevederile art. 34 lit. a) din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare a nisipului și
pietrișului din perimetrul Poiana, convenită prin Licența de
concesiune nr. 13.498/2010, încheiată între Agenția Națională
pentru Resurse Minerale, în calitate de concedent, și Societatea

Comercială BALASTIERA NEDELEA — S.R.L. Românești, în
calitate de concesionar, încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți

București, 29 august 2011.
Nr. 8.

MONITORUL OFICIAL AL ROMÂNIEI, PARTEA I, Nr. 683/27.IX.2011

15

AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a apei geotermale
din perimetrul Seaca
Având în vedere:
— Referatul Direcției generale inspecție și supraveghere teritorială a activităților miniere și a operațiunilor petroliere
nr. 2.231 din 16 august 2011;
— prevederile art. 34 lit. a) din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare a apei
geotermale din perimetrul Seaca, convenită prin Licența de
concesiune nr. 13.941/2010, încheiată între Agenția Națională
pentru Resurse Minerale, în calitate de concedent, și Societatea

Comercială Foradex — S.R.L. din municipiul București, în calitate
de concesionar, încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți

București, 29 august 2011.
Nr. 9.

AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a granitului
din perimetrul Călățele
Având în vedere:
— Referatul Direcției generale inspecție și supraveghere teritorială a activităților miniere și a operațiunilor petroliere
nr. 2.229 din 16 august 2011;
— prevederile art. 34 lit. a) din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare a granitului din
perimetrul Călățele, convenită prin Licența de concesiune
nr. 13.917/2010 încheiată între Agenția Națională pentru Resurse
Minerale, în calitate de concedent, și Societatea Comercială

Holcim (România) — S.R.L. din municipiul București, în calitate
de concesionar, încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți

București, 29 august 2011.
Nr. 10.

16

MONITORUL OFICIAL AL ROMÂNIEI, PARTEA I, Nr. 683/27.IX.2011

RECTIFICĂRI
La Decretul nr. 652/1997 privind conferirea medaliei ăCrucea comemorativă a celui de-al doilea război mondial,
1941—1945”, publicat în Monitorul Oficial al României, Partea I, nr. 14 și 14 bis din 16 ianuarie 1998, se face
următoarea rectificare (care aparține emitentului):
— în anexă, la nr. crt. 5853, în loc de ăLeafu T. Tudor” se va citi: ăLeafu N. Tudor”.

La Ordonanța de urgență a Guvernului nr. 47/2011 privind reglementarea situației juridice a unor săli și grădini
de spectacol cinematografic, precum și a altor imobile, publicată în Monitorul Oficial al României, Partea I, nr. 365 din
25 mai 2011, se face următoarea rectificare (care aparține emitentului):
— în anexa nr. 1, la poziția 133, în coloana 1 ăDenumirea cinematografului sau a grădinii cinematograf”, în loc
de: ăGrădina de vară UNIREA” se va citi: ăGrădina de vară «NICOLAE BĂLCESCU»”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 683/27.IX.2011 conține 16 pagini.

Prețul: 3,20 lei

&JUYDGY|526440]
ISSN 1453—4495

