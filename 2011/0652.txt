Anul 179 (XXIII) — Nr. 652

PARTEA I

LEGI, DECRETE, HOTĂRÂRI ȘI ALTE ACTE

Marți, 13 septembrie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 858 din 23 iunie 2011 referitoare la excepția de
neconstituționalitate a dispozițiilor art. 132 din Legea
nr. 78/2000 pentru prevenirea, descoperirea și
sancționarea faptelor de corupție și a dispozițiilor art. 7
alin. (1) din Legea nr. 39/2003 privind prevenirea și
combaterea criminalității organizate ..........................

2–3

Decizia nr. 918 din 5 iulie 2011 referitoare la excepția de
neconstituționalitate a dispozițiilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

4–5

Decizia nr. 955 din 12 iulie 2011 referitoare la excepția de
neconstituționalitate a prevederilor art. 34 din
Ordonanța Guvernului nr. 2/2001 privind regimul juridic
al contravențiilor ........................................................

6–7

Decizia nr. 981 din 12 iulie 2011 referitoare la excepția de
neconstituționalitate a dispozițiilor art. 5 alin. (1) din
Legea nr. 221/2009 privind condamnările cu caracter
politic și măsurile administrative asimilate acestora,

Pagina
pronunțate în perioada 6 martie 1945—22 decembrie
1989, și a prevederilor art. I pct. 1 și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente ..................................................................

8–10

Decizia nr. 991 din 14 iulie 2011 referitoare la excepția de
neconstituționalitate a dispozițiilor art. 18 alin. (3) din
Legea nr. 571/2003 privind Codul fiscal și ale art. 40
din Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............

10–12

Decizia nr. 1.031 din 14 iulie 2011 referitoare la excepția de
neconstituționalitate a dispozițiilor art. 319 din Codul
de procedură civilă, ale art. 67 și art. 68 din Legea
nr. 128/1997 privind Statutul personalului didactic și
ale art. 89—96 din Legea învățământului nr. 84/1995 ....

13–16

2

MONITORUL OFICIAL AL ROMÂNIEI, PARTEA I, Nr. 652/13.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 858
din 23 iunie 2011

referitoare la excepția de neconstituționalitate a dispozițiilor art. 132 din Legea nr. 78/2000
pentru prevenirea, descoperirea și sancționarea faptelor de corupție și a dispozițiilor art. 7 alin. (1)
din Legea nr. 39/2003 privind prevenirea și combaterea criminalității organizate
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a prevederilor art. 132 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Milorad Cirici, Drenca Cirici și Olivera Jagoda Cirici
în Dosarul nr. 4.807/30/2009 al Tribunalului Timiș — Secția
penală și care formează obiectul Dosarului Curții Constituționale
nr. 4.311D/2010.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul nr. 4.419 D/2010,
având ca obiect excepția de neconstituționalitate a prevederilor
art. 132 din Legea nr. 78/2000 pentru prevenirea, descoperirea
și sancționarea faptelor de corupție și a dispozițiilor art. 7 alin. (1)
din Legea nr. 39/2003 privind prevenirea și combaterea
criminalității organizate, excepție ridicată de Vasile Boca în
Dosarul nr. 2.174/95/2007 al Tribunalului Sibiu — Secția penală.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea parțială de obiect a
cauzelor, în temeiul art. 53 alin. (5) din Legea nr. 47/1992
dispune conexarea Dosarului nr. 4.419D/2010 la Dosarul
nr. 4.311D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 20 octombrie 2010 și 27 octombrie 2010,
pronunțate în dosarele nr. 4.807/30/2009 și nr. 2.174/95/2007,
Tribunalul Timiș — Secția penală și Tribunalul Sibiu —

Secția penală au sesizat Curtea Constituțională cu excepția
de neconstituționalitate a prevederilor art. 132 din Legea
nr. 78/2000 pentru prevenirea, descoperirea și sancționarea
faptelor de corupție și, respectiv, art. 132 din Legea nr. 78/2000
și a dispozițiilor art. 7 alin. (1) din Legea nr. 39/2003 privind
prevenirea și combaterea criminalității organizate.
Excepția a fost ridicată, în dosarele de mai sus, de Milorad
Cirici, Drenca Cirici, Olivera Jagoda Cirici și Vasile Boca, având
ca obiect soluționarea unor cauze penale în care se fac cercetări
cu privire la săvârșirea infracțiunilor reglementate de textele de
lege criticate.
În motivarea excepției de neconstituționalitate autorii
acesteia susțin că dispozițiile art. 132 din Legea nr. 78/2000
contravin prevederilor constituționale ale art. 21 alin. (3)
referitoare la dreptul la un proces echitabil, ale art. 23 alin. (12)
referitoare la legalitatea pedepsei și ale art. 24 alin. (1)
referitoare la garantarea dreptului la apărare, deoarece, pe de o
parte, aceeași faptă poate fi încadrată în mod arbitrar în două
norme de incriminare distincte, cu pedepse și tratamente diferite
și, pe de altă parte, legea nu dă o definiție cu caracter univoc
noțiunii de avantaj patrimonial sau nepatrimonial.
De asemenea, prevederile art. 7 alin. (1) din Legea nr. 39/2003
contravin dispozițiilor constituționale ale art. 21 alin. (3), ale
art. 24 alin. (1) și ale art. 23 alin. (1) și (11) referitoare la
libertatea individuală și la principiul prezumției de nevinovăție,
deoarece generalizează excesiv modul în care poate fi săvârșită
infracțiunea, fapt care nu permite destinatarilor legii să prevadă
într-o măsură normală consecințele penale pe care le poate
atrage un act determinat.
Tribunalul Timiș — Secția penală și Tribunalul Sibiu —
Secția penală opinează că excepția de neconstituționalitate
este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 652/13.IX.2011
Obiectul excepției de neconstituționalitate îl constituie
dispozițiile art. 132 din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
cu modificările și completările ulterioare, precum și dispozițiile
art. 7 alin. (1) din Legea nr. 39/2003 privind prevenirea și
combaterea criminalității organizate, publicată în Monitorul
Oficial al României, Partea I, nr. 50 din 29 ianuarie 2003, care
au următorul conținut:
— Art.132 din Legea nr. 78/2000: ăInfracțiunea de abuz în
serviciu contra intereselor publice, infracțiunea de abuz în
serviciu contra intereselor persoanelor și infracțiunea de abuz
în serviciu prin îngrădirea unor drepturi, dacă funcționarul public
a obținut pentru sine sau pentru altul un avantaj patrimonial sau
nepatrimonial, se pedepsește cu închisoare de la 3 la 15 ani.”;
— Art.7 alin. (1) din Legea nr. 39/2003: ăInițierea sau
constituirea unui grup infracțional organizat ori aderarea sau
sprijinirea sub orice formă a unui astfel de grup se pedepsește
cu închisoare de la 5 la 20 de ani și interzicerea unor drepturi.”
Autorii excepției de neconstituționalitate susțin că prevederile
legale menționate încalcă dispozițiile constituționale ale art. 21
alin. (3) referitoare la dreptul la un proces echitabil, ale art. 23
alin. (1), (11) și (12) referitoare la libertatea individuală, la
principiul prezumției de nevinovăție și la legalitatea pedepsei și
ale art. 24 alin. (1) referitoare la garantarea dreptului la apărare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare.
Astfel, cu prilejul pronunțării Deciziei nr. 1.441 din
4 noiembrie 2010, publicată în Monitorul Oficial al României,
Partea I, nr. 20 din 10 ianuarie 2011, Curtea Constituțională a
respins ca neîntemeiată excepția de neconstituționalitate a
dispozițiilor art. 132 din Legea nr. 78/2000. Cu acel prilej, Curtea
a arătat că principiul legalității incriminării și cel al legalității
pedepsei impun prevederea atât a faptei, cât și a pedepsei. Din
această perspectivă, analizând textul art. 132 din Legea nr.
78/2000, nu se poate ajunge la constatarea că legea nu ar
prevedea fapta sau pedeapsa. Dimpotrivă, potrivit textului legii,
infracțiunea de abuz în serviciu contra intereselor publice,
infracțiunea de abuz în serviciu contra intereselor persoanelor și

3

infracțiunea de abuz în serviciu prin îngrădirea unor drepturi, în
care este implicată o persoană dintre cele prevăzute la art. 1, se
pedepsește cu închisoare de la 3 la 15 ani. Așa fiind, dispozițiile
criticate conțin suficiente repere pentru a se putea considera că
acestea sunt ăprevizibile” și suficient de clare în definirea faptei
și a scopului ilicit al acesteia, în consecință, și sub acest aspect
excepția urmează a fi respinsă.
Totodată, previzibilitatea și predictibilitatea unei norme
presupun că destinatarul acesteia are reprezentarea unei astfel
de calități în virtutea căreia este obligat să-și modeleze conduita.
Prin urmare, faptul că prevederile legale criticate se aplică
tuturor persoanelor care exercită atribuții de control, potrivit legii,
are indubitabil un înțeles univoc, legiuitorul nefiind obligat, pentru
a consfinți caracterul constituțional, să procedeze la o
enumerare exhaustivă a acestora.
Totodată, prin Decizia nr. 132 din 21 februarie 2008,
publicată în Monitorul Oficial al României, Partea I, nr. 222 din
24 martie 2008, Curtea Constituțională a respins ca
neîntemeiată excepția de neconstituționalitate a dispozițiilor art.
7 alin. (1) din Legea nr. 39/2003, statuând că prin textul legal
criticat se incriminează fapta de inițiere sau constituire a unui
grup infracțional ori fapta de a adera sau sprijini un astfel de
grup. Așa fiind, scopul grupului infracțional este acela de a
comite fapte antisociale incriminate ca atare în Codul penal ori
în legi speciale, prin aceasta legiuitorul răspunzând nevoilor
societății și având în acest sens, potrivit art. 73 alin. (3) lit. h) din
Constituție, deplina libertate de reglementare.
Curtea a mai reținut că, prin art. 7 alin. (1) din Legea nr. 39/2003,
legiuitorul a reglementat o specie de infracțiune subordonată
unei categorii infracționale de gen anume determinate, textul
neconținând elemente de natură a crea confuzii de interpretare.
În sfârșit, Curtea a arătat că nu este competentă a pronunța
decizii de interpretare și aplicare a legii, acesta fiind, potrivit
art. 126 alin. (3) din Constituție, atributul exclusiv al Înaltei Curți
de Casație și Justiție.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 132 din Legea nr. 78/2000 pentru prevenirea,
descoperirea și sancționarea faptelor de corupție și a dispozițiilor art. 7 alin. (1) din Legea nr. 39/2003 privind prevenirea și
combaterea criminalității organizate, excepție ridicată de Milorad Cirici, Drenca Cirici și Olivera Jagoda Cirici în Dosarul
nr. 4.807/30/2009 al Tribunalului Timiș — Secția penală și de Vasile Boca în Dosarul nr. 2.174/95/2007 al Tribunalului Sibiu —
Secția penală.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 652/13.IX.2011
CURTEA CONSTITUȚIONALĂ

D E C I Z I A Nr. 918
din 5 iulie 2011

referitoare la excepția de neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Cristina Teodora Pop

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Direcția Generală a
Finanțelor Publice Constanța în Dosarul nr. 2.198/118/2010 al
Tribunalului Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 8 aprilie 2010, pronunțată în Dosarul
nr. 2.198/118/2010, Tribunalul Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 5 alin. (1) din Legea
nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, excepție ridicată
de Direcția Generală a Finanțelor Publice Constanța într-o
cauză având ca obiect acordarea unor despăgubiri potrivit
prevederilor Legii nr. 221/2009.
În motivarea excepției de neconstituționalitate autorul
susține că textele criticate încalcă dispozițiile constituționale ale
art. 16 alin. (1) și (2) referitoare la egalitatea în drepturi, arătând
că acestea creează discriminare, pe de o parte, între persoanele
condamnate politic, care au suferit regimuri de detenție, și cele
supuse unor măsuri administrative asimilate acestora, întrucât
legiuitorul nu face distincția între cele două categorii de victime
ale regimului comunist, iar pe de altă parte, între persoanele
care au obținut o minimă reparație înaintea datei intrării în
vigoare a Legii nr. 221/2009 și cele care obțin astfel de
despăgubiri după această dată.
Se arată, de asemenea, că răspunderea statului trebuie să
respecte principiul proporționalității, iar posibilitatea compensării
prejudiciului moral cu o sumă de bani stabilită cu acest titlu are
drept scop nu atât repunerea victimei într-o situație similară cu
cea avută anterior, cât asigurarea unei satisfacții de ordin moral,
ce implică, totodată, recunoașterea de către stat a caracterului
abuziv al măsurilor în cauză, principiu avut în vedere de legiuitor
atât cu prilejul adoptării Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în

prizonieri și a Ordonanței de urgență a Guvernului nr. 214/1999
privind acordarea calității de luptător în rezistența anticomunistă
persoanelor condamnate pentru infracțiuni săvârșite din motive
politice persoanelor împotriva cărora au fost dispuse, din motive
politice, măsuri administrative abuzive, precum și persoanelor
care au participat la acțiuni de împotrivire cu arme și de
răsturnare prin forță a regimului comunist instaurat în România,
cât și cu ocazia adoptării Legii nr. 221/2009.
În ceea ce privește pretinsa încălcare a dispozițiilor
constituționale ale art. 111 alin. (1) și art. 138 alin. (5), se susține
că impactul financiar al prevederilor criticate asupra bugetului
general consolidat, atât pe termen scurt, cât și pe termen lung,
este defavorabil, implicând majorări ale cheltuielilor bugetare,
ce sunt greu de cuantificat având în vedere că nu se cunoaște
cuantumul despăgubirilor ce pot fi acordate persoanelor
îndreptățite. Se face trimitere în acest sens la Decizia Curții
Constituționale nr. 36 din 2 aprilie 1996, precum și la prevederile
art. 15 din Legea nr. 500/2002 privind finanțele publice. Se arată
astfel că expunerea de motive a Legii nr. 221/2009 nu a fost
însoțită de fișa financiară a actului normativ, singura analiză
financiară fiind cea prevăzută la Secțiunea a 4-a intitulată
ăImpactul financiar asupra bugetului general consolidat, atât pe
termen scurt, pentru anul curent, cât și pe termen lung”, nefiind
respectate dispozițiile art. 111 alin. (1) și art. 138 alin. (5) din
Constituție, iar legea fiind adoptată după 2 ani de la data analizei
în cauză, ce cuprindea modificările cheltuielilor bugetare în anii
2008, 2009, 2010 și 2011.
Dincolo de faptul că analiza financiară din expunerea de
motive devenise caducă prin trecerea celor 2 ani până la
adoptarea legii, această analiză nu satisface, în opinia autorului
excepției de neconstituționalitate, exigențele constituționale și
legale, întrucât are un caracter formal, fără acoperire reală,
estimând că numărul cererilor de acordare a unor prejudicii
morale nu avea să fie mai mare de 10.000, iar valoarea acestor
despăgubiri nu avea să depășească suma de 33.000 lei pentru
fiecare persoană. Or, pe de o parte, până în luna ianuarie 2010,
după 6 luni de aplicare a Legii nr. 221/2009, doar pe rolul
Tribunalului Constanța existau 600 de cauze cu un asemenea
obiect, putându-se estima că numărul acestora va fi de
aproximativ 3.600 la sfârșitul perioadei de 3 ani, iar pe de altă
parte, instanțele judecătorești — în lipsa unor criterii legale de
cuantificare a despăgubirilor — au obligat statul la plata unor
despăgubiri de zeci de ori mai mari decât cele estimate, în
valoare de 600.000 euro.
Cu privire la pretinsa încălcare a dispozițiilor art. 148 alin. (2)
din Constituție, se arată că art. 104 din Tratatul de la Maastricht
impune statelor membre obligația generală de a evita deficitele
publice excesive, raportul dintre datoria publică și produsul
intern brut neputând depăși valorile de referință stabilite,
respectiv 3% pentru raportul dintre deficitul public prevăzut sau
real și produsul intern brut. Or, această proporție va fi depășită
prin acordarea de către stat a despăgubirilor prevăzute de
Legea nr. 221/2009, aceste fonduri neputând fi asigurate prin
alocarea unor sume suplimentare de la Fondul de rezervă
bugetară la dispoziția Guvernului sau prin rectificări bugetare.
Referitor la pretinsa încălcare a dispozițiilor art. 41 din
Convenția pentru apărarea drepturilor omului și a libertăților
fundamentale, se arată că, statuând în echitate, Curtea
Europeană a Drepturilor Omului a adoptat o poziție moderată

MONITORUL OFICIAL AL ROMÂNIEI, PARTEA I, Nr. 652/13.IX.2011
prin acordarea, cu titlu de reparație morală, a unor sume
rezonabile.
Tribunalul Constanța — Secția civilă opinează că excepția
de neconstituționalitate este neîntemeiată.
În ceea ce privește pretinsa încălcare a dispozițiilor
constituționale ale art. 16 alin. (1) și (2), se apreciază că
dispozițiile criticate nu creează discriminări, instanțele
judecătorești având obligația de a aplica prevederile Legii
nr. 221/2009 prin raportare la circumstanțele fiecărei cauze.
Cu privire la pretinsa încălcare a prevederilor art. 111 alin. (1)
coroborate cu cele ale art. 138 alin. (5) din Constituție, se
susține că norma constituțională de la art. 138 alin. (5) a fost
interpretată în sensul obligativității stabilirii, în bugetul național,
a sursei de finanțare, chestiunea acoperirii resurselor financiare
din suma stabilită fiind considerată a ține de atribuția Guvernului,
care procedează la rectificări bugetare sau la suplimentarea
alocațiilor bugetare din fondul de rezervă al statului. În acest
sens, sunt invocate deciziile Curții Constituționale nr. 515 din
24 noiembrie 2004 și nr. 1.056 din 14 noiembrie 2007,
arătându-se, totodată, că impactul executării hotărârilor
judecătorești având ca obiect acordarea unor despăgubiri
conform prevederilor Legii nr. 221/2009 nu a fost estimat, că o
astfel de estimare poate fi făcută numai atunci când există criterii
legale de cuantificare și o limită maximă a despăgubirilor ce pot
fi acordate și că, în lipsa acestora, neexecutarea hotărârilor
judecătorești poate determina condamnarea statului român de
către Curtea Europeană a Drepturilor Omului, fapt ce ar avea
implicații semnificative, inclusiv asupra bugetului de stat.
Referitor la pretinsa încălcare a dispozițiilor art. 148 alin. (2)
din Constituție, se afirmă că autorul excepției se raportează la
calcule pe care instanța nu are competența să le verifice,
acestea fiind relevante doar în faza executării silite a hotărârilor
judecătorești.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

5

Obiectul excepției de neconstituționalitate îl constituie,
potrivit încheierii de sesizare, dispozițiile art. 5 alin. (1) lit. a) din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.
Din analiza dosarului, se observă că, în realitate, autorul
excepției critică numai dispozițiile art. 5 alin. (1) lit. a) teza întâi
din Legea nr. 221/2009, dispoziții asupra cărora Curtea urmează
să se pronunțe prin prezenta decizie.
Potrivit acestora: ă (1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la: [...]”.
În opinia autorului excepției de neconstituționalitate se
susține că textele criticate încalcă dispozițiile constituționale ale
art. 16 alin. (1) și (2) privind egalitatea în drepturi, ale art. 111
alin. (1) privind informarea Parlamentului, ale art. 138 alin. (5)
potrivit căruia ăNicio cheltuială bugetară nu poate fi aprobată
fără stabilirea sursei de finanțare” și ale art. 148 alin. (2) referitor
la integrarea în Uniunea Europeană, precum și prevederile
art. 41 din Convenția pentru apărarea drepturilor omului și a
libertăților fundamentale referitoare la repararea echitabilă a
prejudiciilor suferite ca urmare a încălcării unor drepturi
fundamentale.
Examinând excepția de neconstituționalitate, Curtea
constată următoarele:
Ulterior sesizării sale prin Încheierea din 8 aprilie 2010, prin
deciziile nr. 1.358 din 21 octombrie 2010 și nr. 1.360 din
21 octombrie 2010, publicate în Monitorul Oficial al României,
Partea I, nr. 761 din 15 noiembrie 2010, Curtea a admis excepția
de neconstituționalitate a dispozițiilor art. 5 alin. (1) lit. a) teza
întâi din Legea nr. 221/2009, constatând că acestea sunt
neconstituționale.
Potrivit art. 29 alin. (3) din Legea nr. 47/1992, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de Direcția Generală a Finanțelor Publice Constanța în Dosarul nr. 2.198/118/2009
al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

6

MONITORUL OFICIAL AL ROMÂNIEI, PARTEA I, Nr. 652/13.IX.2011
CURTEA CONSTITUȚIONALĂ

D E C I Z I A Nr. 955
din 12 iulie 2011

referitoare la excepția de neconstituționalitate a prevederilor art. 34 din Ordonanța Guvernului
nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 34 din Ordonanța Guvernului nr. 2/2001
privind regimul juridic al contravențiilor, excepție ridicată de
Georgel Burac în Dosarul nr. 981/235/2010 al Judecătoriei
Gherla.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, invocând cele reținute de Curte prin
Decizia nr. 961 din 25 septembrie 2008.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2010, pronunțată în Dosarul
nr. 981/235/2010, Judecătoria Gherla a sesizat Curtea
Constituțională cu excepția de neconstituționalitate a
dispozițiilor art. 34 din Ordonanța Guvernului nr. 2/2001
privind regimul juridic al contravențiilor, excepție ridicată de
Georgel Burac într-o cauză având ca obiect soluționarea
plângerii formulate împotriva unui proces-verbal de constatare și
sancționare a unei contravenții.
În motivarea excepției de neconstituționalitate autorul
acesteia susține că dispozițiile de lege criticate încalcă principiul
imparțialității instanței care soluționează plângerea împotriva
procesului-verbal, întrucât aceasta este formată numai din
magistrați, funcționari ai statului. Precizează că legislația veche —
exemplificând în acest sens cu prevederi ale Codului de
procedură fiscală din 1942 — asigura imparțialitatea instanțelor
chemate să verifice legalitatea actelor administrative prin
includerea în ăcomisiunile de apel”, pe lângă un magistrat al
tribunalului respectiv, și a unui delegat al fiscului, precum și a
unui delegat al contribuabililor. În opinia sa, imparțialitatea
judecătorilor care soluționează plângerile împotriva proceselorverbale de constatare și sancționare a contravențiilor este
știrbită, de vreme ce aceste plângeri tind să anuleze sancțiuni

pecuniare care reprezintă surse de venit la bugetul consolidat al
statului, buget din care sunt repartizate și cheltuielile cu salariile
magistraților.
Judecătoria Gherla apreciază că excepția de
neconstituționalitate este neîntemeiată. Precizează că amenzile
aplicate prin procesul-verbal de contravenție constituie surse la
bugetele locale și la bugetul de stat, în niciun caz
nereprezentând o sursă din care să fie asigurate salariile
magistraților. Arată că atât Constituția, cât și Legea nr. 303/2004
privind statutul judecătorilor și procurorilor oferă o serie de
garanții care să asigure judecătorului independența și
imparțialitatea.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 34 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, cu modificările
și completările ulterioare. Ulterior sesizării Curții Constituționale,
textul a fost modificat prin art. IX din Legea nr. 202/2010 privind
unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, intrată în vigoare la 25 noiembrie 2010. În
prezent, acesta are următoare redactare:
— Art. 34: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Dacă prin lege nu se prevede altfel, hotărârea
judecătorească prin care s-a soluționat plângerea poate fi

MONITORUL OFICIAL AL ROMÂNIEI, PARTEA I, Nr. 652/13.IX.2011
atacată cu recurs în termen de 15 zile de la comunicare, la
secția contencios administrativ a tribunalului. Motivarea
recursului nu este obligatorie. Motivele de recurs pot fi susținute
și oral în fața instanței. Recursul suspendă executarea hotărârii.”
Față de conținutul pe care textul de lege criticat îl avea la
momentul ridicării excepției, Legea nr. 202/2010 a adăugat în
cuprinsul alin. (2) al art. 2 din ordonanță sintagma ădacă prin
lege nu se prevede altfel”, care, în contextul criticilor formulate,
nu reprezintă o modificare semnificativă, de natură să altereze
conținutul ideatic inițial al textului de lege supus controlului de
constituționalitate.
Dispozițiile din Constituție invocate în susținerea excepției
sunt cele ale art. 21 alin. (3) referitor la accesul liber la justiție și
la dreptul la un proces echitabil, ale art. 124 alin. (2) potrivit
căruia justiția este unică, imparțială și egală pentru toți și ale
art. 126 alin. (5) teza a doua, care prevede că, prin lege
organică, pot fi înființate instanțe specializate în anumite materii,
cu posibilitatea participării, după caz, a unor persoane din afara
magistraturii.
Examinând excepția de neconstituționalitate, Curtea
constată că textul de lege criticat instituie un ansamblu de reguli
procedurale care reglementează soluționarea plângerilor
formulate împotriva proceselor-verbale de constatare și
sancționare a contravențiilor. În jurisprudența sa, Curtea a
reținut că acestea nu sunt de natură să îngrădească accesul
liber la justiție și, totodată, satisfac pe deplin exigențele unui
proces echitabil. În acest sens sunt, de exemplu, Decizia nr. 768
din 24 iunie 2008, publicată în Monitorul Oficial al României,
Partea I, nr. 535 din 16 iulie 2008, Decizia nr. 552 din 29 aprilie
2010, publicată în Monitorul Oficial al României, Partea I, nr. 403
din 17 iunie 2010, sau Decizia nr. 1.350 din 19 octombrie 2010,
publicată în Monitorul Oficial al României, Partea I, nr. 817 din
7 decembrie 2010.
În ceea ce privește critica prin raportare la dispozițiile art. 124
alin. (2) din Constituție, Curtea constată că nu este întemeiată.
Curtea reține, sub acest aspect, că indemnizațiile judecătorilor
nu sunt și nu pot fi influențate de nivelul încasărilor realizate din
aplicarea de amenzi contravenționale. Aceasta, deoarece
cuantumul indemnizațiilor magistraților este fix, fiind stabilit în

7

mod cert și obiectiv prin lege specială. Este evident caracterul
tendențios al susținerii autorului excepției potrivit căreia
imparțialitatea judecătorilor care soluționează plângerile
contravenționale ar fi știrbită ca urmare a faptului că aceștia sunt
tentați să refuze anularea sancțiunilor pecuniare aplicate de
organul constatator, sub pretext că ar constitui surse de venit la
bugetul statului, din care sunt repartizate și cheltuielile cu
salariile acestora. Imparțialitatea judecătorilor reprezintă o
caracteristică intrinsecă a actului de justiție, fiind o noțiune
complexă, care exclude intervenția oricăror elemente de natură
subiectivă și care implică, printre altele, echidistanța absolută a
acestora. Or, dispozițiile art. 34 din Ordonanța Guvernului
nr. 2/2001, care, astfel cum s-a arătat mai sus, reprezintă
normele procedurale aplicabile soluționării plângerilor
contravenționale, nu conțin niciun fel de elemente care să
justifice apariția vreunor suspiciuni legate de imparțialitatea
judecătorului, alegațiile autorului excepției fiind, din această
perspectivă, neîntemeiate.
Curtea constată că nu poate fi primită nici critica prin
raportare la dispozițiile art. 126 alin. (5) teza a doua din
Constituție. În funcție de specificul anumitor tipuri de cauze,
textul constituțional invocat permite legiuitorului să înființeze
instanțe specializate, la care, potrivit Legii fundamentale, pot
participa persoane din afara magistraturii. Așadar, în aplicarea
acestor dispoziții constituționale, legiuitorul urmează să
aprecieze care sunt materiile în care se impune o astfel de
constituire a instanței. Faptul că soluționarea plângerilor
contravenționale nu are loc în fața unei instanțe astfel alcătuite
nu aduce, însă, atingere dreptului la un proces echitabil,
procesul desfășurându-se cu respectarea tuturor garanțiilor
procedurale specifice acestei caracterizări. Textul constituțional
menționat nu impune participarea persoanelor din afara
magistraturii la toate tipurile de cauze, ci oferă legiuitorului
posibilitatea să aprecieze cu privire la necesitatea ca, în anumite
materii, în vederea creșterii calității actului de justiție, să se
apeleze la specialiști care să ajute instanța să pronunțe soluții
corect fundamentate din punct de vedere științific, nu doar
juridic.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 34 din Ordonanța Guvernului nr. 2/2001
privind regimul juridic al contravențiilor, excepție ridicată de Georgel Burac în Dosarul nr. 981/235/2010 al Judecătoriei Gherla.
Definitivă și general obligatorie.
Pronunțată în ședința publică din data de 12 iulie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

8

MONITORUL OFICIAL AL ROMÂNIEI, PARTEA I, Nr. 652/13.IX.2011
CURTEA CONSTITUȚIONALĂ

D E C I Z I A Nr. 981
din 12 iulie 2011

referitoare la excepția de neconstituționalitate a dispozițiilor art. 5 alin. (1) din Legea nr. 221/2009
privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și a prevederilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru suspendarea aplicării unor dispoziții
din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5 alin. (1) și (4) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Maria Varvara Ilieș și
Magdalena David în Dosarul nr. 1.831/108/2009 al Tribunalului
Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 17 noiembrie 2010, pronunțată în Dosarul
nr. 1.831/108/2009, Tribunalul Arad — Secția civilă a sesizat
Curtea Constituțională cu excepția de neconstituționalitate
a prevederilor art. 5 alin. (1) și (4) din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de Maria
Varvara Ilieș și Magdalena David într-o cauză având ca
obiect acordarea unor despăgubiri potrivit prevederilor Legii
nr. 221/2009.
În motivarea excepției de neconstituționalitate se susține
că textele criticate încalcă dispozițiile constituționale ale art. 15
alin. (2) privind neretroactivitatea legii, ale art. 16 referitor la
egalitatea în drepturi și ale art. 21 alin. (2) cu privire la accesul
liber la justiție.
În ceea ce privește pretinsa încălcare prin dispozițiile art. 5
alin. (1) lit. a) din Legea nr. 221/2009 a prevederilor art. 16 din
Constituție, se susține că persoanele care au fost private de

libertate din motive politice sau împotriva cărora au fost luate
măsuri administrative cu caracter politic înaintea datei de
6 martie 1945 sunt discriminate în raport cu cele care au fost
supuse aceleiași categorii de măsuri în perioada reglementată
de lege, respectiv 6 martie 1945—22 decembrie 1989, întrucât
aceste două categorii de persoane se află în situații similare,
dar beneficiază de un tratament juridic diferit în privința vocației
la obținerea unor despăgubiri pentru prejudiciile morale suferite.
Referitor la pretinsa încălcare prin prevederile art. I pct. 1 și
art. II din Ordonanța de urgență a Guvernului nr. 62/2010 a
dispozițiilor constituționale ale art. 15 alin. (2), se arată că textele
criticate se aplică și litigiilor având ca obiect acordarea unor
despăgubiri potrivit prevederilor Legii nr. 221/2009, aflate în curs
de soluționare la data intrării în vigoare a Ordonanței de urgență
a Guvernului nr. 62/2010, dispunând astfel și pentru trecut.
Cu privire la pretinsa încălcare prin dispozițiile art. I pct. 1 și
art. II din Ordonanța de urgență a Guvernului nr. 62/2010 a
prevederilor constituționale ale art. 16, se susține că textele
criticate creează discriminare între persoanele cărora li se dă
dreptul la repararea integrală a prejudiciului moral suferit și cele
ale căror despăgubiri sunt plafonate potrivit acestei ordonanțe.
Tribunalul Arad — Secția civilă arată că dispozițiile legale
criticate contravin prevederilor constituționale ale art. 16, art. 111
alin. (1), art. 138 alin. (5) și art. 148 alin. (2).
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 5 alin. (1) și (4) din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.

MONITORUL OFICIAL AL ROMÂNIEI, PARTEA I, Nr. 652/13.IX.2011
Din analiza dosarului Curtea observă că, în realitate, autorii
excepției critică dispozițiile art. 5 alin. (1) din Legea nr. 221/2009,
în privința limitării perioadei de acordare a despăgubirilor la
intervalul 6 martie 1945—22 decembrie 1989, și prevederile
art. I pct. 1 și art. II din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, cu privire la plafonarea sumelor
ce fac obiectul despăgubirilor morale acordate. Prin urmare,
potrivit prerogativelor sale, Curtea urmează să se pronunțe prin
prezenta decizie asupra dispozițiilor art. 5 alin. (1) din Legea
nr. 221/2009 și asupra prevederilor art. I pct. 1 și art. II din
Ordonanța de urgență a Guvernului nr. 62/2010, care au
următorul cuprins:
— Art. 5 alin. (1) din Legea nr. 221/2009: ă(1) Orice persoană
care a suferit condamnări cu caracter politic în perioada 6 martie
1945—22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la: [...]”;
— Art. I. pct. 1 din Ordonanța de urgență a Guvernului
nr. 62/2010: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;»”;
— Art. II din Ordonanța de urgență a Guvernului nr. 62/2010:
ăDispozițiile Legii nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, astfel cum au
fost modificate și completate prin prezenta ordonanță de
urgență, se aplică proceselor și cererilor pentru a căror
soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
În opinia autorului excepției de neconstituționalitate se
susține că textele criticate încalcă dispozițiile constituționale ale
art. 15 alin. (2) privind neretroactivitatea legii, ale art. 16 referitor
la egalitatea în drepturi și ale art. 21 alin. (2) cu privire la accesul
liber la justiție.
Examinând excepția de neconstituționalitate, Curtea
constată următoarele:
1. Referitor la critica formulată cu privire la
neconstituționalitatea art. 5 alin. (1) din Legea nr. 221/2009,
Curtea a reținut, prin Decizia nr. 402 din 24 martie 2011*),

9

nepublicată încă la data pronunțării prezentei decizii, că
legiuitorul este liber să opteze atât în privința măsurilor
reparatorii, cât și a întinderii și a modalității de acordare a
acestora, în funcție de situația concretă a persoanelor
îndreptățite a beneficia de aceste despăgubiri, fără ca prin
aceasta să se instituie un tratament juridic diferit pentru
categoriile de cetățeni aflate în situații identice.
Criteriul temporal avut în vedere prin această lege
reparatorie pentru a se constata caracterul politic al condamnării
sau al măsurii administrative asimilate acesteia este departe de
a fi unul aleatoriu sau arbitrar. Momentul 6 martie 1945
marchează instaurarea dictaturii comuniste, iar 22 decembrie
1989 vizează sfârșitul acesteia în România. Prin urmare,
perioada 6 martie 1945—22 decembrie 1989 este circumscrisă
în totalitate perioadei dictaturii comuniste, astfel încât opțiunea
legiuitorului de a edicta o lege reparatorie numai în privința
persoanelor aflate în ipoteza art. 1 din lege este una justificată
în mod obiectiv și rațional.
Așadar, este neîntemeiată critica potrivit căreia sintagma
ăreferitoare la perioada 6 martie 1945—22 decembrie 1989”,
regăsită în cuprinsul Legii nr. 221/2009, creează o situație
discriminatorie, întrucât ar exclude din categoria persoanelor
îndreptățite a beneficia de despăgubirile conferite prin legile
speciale, respectiv Decretul-lege nr. 118/1990 privind acordarea
unor drepturi persoanelor persecutate din motive politice de
dictatura instaurată cu începere de la 6 martie 1945, precum și
celor deportate în străinătate ori constituite în prizonieri și
Ordonanța de urgență a Guvernului nr. 214/1999 privind
acordarea calității de luptător în rezistența anticomunistă
persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive
politice, măsuri administrative abuzive, precum și persoanelor
care au participat la acțiuni de împotrivire cu arme și de
răsturnare prin forță a regimului comunist instaurat în România,
pe cele care au fost supuse condamnărilor și măsurilor
administrative cu caracter politic luate înaintea datei de 6 martie
1945, legiuitorul fiind îndreptățit ca pentru situații deosebite să
aplice un tratament juridic diferit.
Neexistând elemente noi, de natură să determine
schimbarea jurisprudenței Curții Constituționale, atât soluția, cât
și considerentele deciziei menționate își păstrează valabilitatea
în cauza de față.
2. Anterior sesizării sale, prin Decizia nr. 1.354 din
20 octombrie 2010, publicată în Monitorul Oficial al României,
Partea I, nr. 761 din 15 noiembrie 2010, Curtea a admis excepția
de neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, constatând că acestea sunt neconstituționale.
Potrivit dispozițiilor art. 29 alin. (3) din Legea nr. 47/1992, ăNu
pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit anterior
momentului sesizării Curții Constituționale, aceasta urmează să
fie respinsă ca inadmisibilă.

*) Decizia nr. 402 din 24 martie 2011 a fost publicată în Monitorul Oficial al României, Partea I, nr. 574 din 12 august 2011.

10

MONITORUL OFICIAL AL ROMÂNIEI, PARTEA I, Nr. 652/13.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a prevederilor art. 5 alin. (1) din Legea nr. 221/2009 privind
condamnările cu caracter politic și măsurile administrative asimilate acestora, pronunțate în perioada 6 martie 1945—22 decembrie
1989, excepție ridicată de Maria Varvara Ilieș și Magdalena David în Dosarul nr. 1.831/108/2009 al Tribunalului Arad — Secția civilă.
2. Respinge, ca inadmisibilă, excepția de neconstituționalitate a prevederilor art. I pct. 1 și art. II din Ordonanța de urgență
a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri adiacente,
excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 991
din 14 iulie 2011

referitoare la excepția de neconstituționalitate a dispozițiilor art. 18 alin. (3) din Legea nr. 571/2003
privind Codul fiscal și ale art. 40 din Ordonanța de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri financiar-fiscale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 32 pct. 1 alin. (3) și art. 40 din Ordonanța de
urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiarfiscale, precum și ale art. 18 din Legea nr. 571/2003 privind
Codul fiscal, excepție ridicată de Societatea Comercială
ăZ-Agrobeea” — S.R.L. din comuna Săcălaz, județul Timiș, în
Dosarul nr. 26.637/325/2009 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 15 septembrie 2010, pronunțată în
Dosarul nr. 26.637/325/2009, Judecătoria Timișoara a sesizat
Curtea Constituțională cu excepția de neconstituționalitate
a dispozițiilor art. 32 pct. 1 alin. (3) și art. 40 din Ordonanța
de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor
măsuri financiar-fiscale, precum și ale art. 18 din Legea
nr. 571/2003 privind Codul fiscal.
Excepția a fost invocată de Societatea Comercială
ăZ-Agrobeea” — S.R.L. din comuna Săcălaz, județul Timiș,
într-un dosar având ca obiect validarea unei popriri.
În motivarea excepției de neconstituționalitate autorul
acesteia susține că dispozițiile legale criticate au caracter
retroactiv, întrucât stabilesc grile de impozitare în funcție de
veniturile pe care contribuabilii le-au avut la data de
31 decembrie 2008.
Dispozițiile art. 40 din Ordonanța de urgență a Guvernului
nr. 34/2009 sunt nelegale, fiind în contradicție cu prevederile
art. 4 alin. (2) din Legea nr. 571/2003 privind Codul fiscal, care
prevăd că orice modificare a acestui act normativ va intra în

11

MONITORUL OFICIAL AL ROMÂNIEI, PARTEA I, Nr. 652/13.IX.2011
vigoare numai în prima zi a anului următor celui în care a fost
adoptată prin lege. Ordonanța de urgență a Guvernului
nr. 34/2009 afectează îndatorirea cetățenilor de a contribui prin
taxe și impozite la cheltuielile publice (art. 56 din Constituție) și,
în consecință, domeniul fiscalității nu poate face obiectul
reglementării prin astfel de norme juridice, raportat și la
prevederile art. 139 din Constituție. Această reglementare
impune, în opinia autorului, fără dubiu, ca impozitele să fie
stabilite numai prin lege.
Așadar, autorul excepției de neconstituționalitate susține
faptul că impozitul pe profitul minim trebuia reglementat prin
lege, nu prin ordonanță de urgență, deoarece abilitarea
Guvernului pentru a emite ordonanțe este limitată.
Judecătoria Timișoara apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 32 pct. 1 alin. (3) și ale art. 40 din Ordonanța de
urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiarfiscale, publicată în Monitorul Oficial al României, Partea I,
nr. 249 din 14 aprilie 2009, aprobată prin Legea nr. 227/2009,
publicată în Monitorul Oficial al României, Partea I, nr. 402 din
12 iunie 2009, precum și prevederile art. 18 din Legea
nr. 571/2003 privind Codul fiscal, publicată în Monitorul Oficial
al României, Partea I, nr. 927 din 23 decembrie 2003. Analizând
motivele invocate în susținerea excepției de neconstituționalitate,
Curtea constată că, în realitate, obiectul acesteia îl constituie
doar prevederile art. 40 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, precum și
prevederile art. 18 alin. (3) din Legea nr. 571/2003 privind Codul
fiscal, astfel cum au fost modificate prin art. 32 pct. 1 din
Ordonanța de urgență a Guvernului nr. 34/2009, care aveau
următorul conținut:
— Art. 40 din Ordonanța de urgență a Guvernului nr. 34/2009:
ăPrevederile art. 32—34 intră în vigoare la data de 1 mai 2009.”;
— Art. 18 alin. (3) din Legea nr. 571/2003: ăPentru aplicarea
prevederilor alin. (2), sumele corespunzătoare impozitului
minim, stabilite în funcție de veniturile totale înregistrate la data
de 31 decembrie a anului precedent, sunt următoarele:

Venituri totale anuale
(lei)

Impozit minim anual
(lei)

0 — 52.000

2.200

52.001 — 215.000

4.300

215.001 — 430.000

6.500

430.001 — 4.300.000

8.600

4.300.001 — 21.500.000

11.000

21.500.001 — 129.000.000

22.000

Peste 129.000.001

43.000”

Examinând excepția de neconstituționalitate, Curtea observă
că, ulterior sesizării sale, prevederile art. 18 alin. (3) din Legea
nr. 571/2003 privind Codul fiscal au fost abrogate prin art. I pct. 1
din Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal, publicată în Monitorul Oficial al României, Partea I, nr. 669
din 30 septembrie 2010.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 1 alin. (4) — Statul român, art. 15 alin. (2) —
Universalitatea, art. 115 alin. (4)—(6) — Delegarea legislativă și
art. 139 — Impozite, taxe și alte contribuții.
Curtea reține că prin Decizia nr. 766 din 15 iunie 2011*),
nepublicată la data pronunțării prezentei decizii, Curtea
Constituțională și-a reconsiderat jurisprudența cu privire la
sintagma ăîn vigoare” din cuprinsul dispozițiilor art. 29 alin. (1) și
ale art. 31 alin. (1) din Legea nr. 47/1992 privind organizarea și
funcționarea Curții Constituționale, republicată, constatând că
aceasta este constituțională în măsura în care se interpretează
în sensul că sunt supuse controlului de constituționalitate și
legile sau ordonanțele ori dispozițiile din legi sau din ordonanțe
ale căror efecte juridice continuă să se producă și după ieșirea
lor din vigoare.
Astfel, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și
suficientă.”
Curtea a mai constatat că ăprin aplicarea rigidă a condiției ca
legea sau ordonanța să fie «în vigoare» la data ridicării
excepției, ca și la data soluționării acesteia de Curtea
Constituțională, se înlătură de la controlul de constituționalitate
dispozițiile legale determinante în soluționarea cauzei”.
În aceste condiții, Curtea va analiza constituționalitatea
dispozițiilor art. 18 alin. (3) din Legea nr. 571/2003, întrucât și-au
produs efectele față de autorul excepției de neconstituționalitate,
potrivit principiului tempus regit actum, și au legătură cu
soluționarea cauzei.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

12

MONITORUL OFICIAL AL ROMÂNIEI, PARTEA I, Nr. 652/13.IX.2011

În ceea ce privește dispozițiile art. 18 alin. (3) din Legea
nr. 571/2003, precum și reglementarea prin Ordonanța de
urgență a Guvernului nr. 34/2009 a unor măsuri în domeniul
politicii fiscale, Curtea a statuat prin Decizia nr. 786 din 13 mai
2009, publicată în Monitorul Oficial al României, Partea I, nr. 400
din 12 iunie 2009, că, referitor la încălcarea art. 115 alin. (6) din
Constituție prin raportare la art. 56 din Constituție, critica nu
poate fi primită, deoarece, pe de o parte, prevederea
constituțională nu este aplicabilă persoanelor juridice, iar în ceea
ce privește persoanele fizice autorizate, asimilabile întrucâtva
persoanelor juridice, Curtea a reținut că textul criticat nu
reglementează drepturile, libertățile și îndatoririle fundamentale
ale persoanelor fizice derivând din statutul lor de cetățeni, ci
obligații fiscale ce rezultă din desfășurarea unei activități
economice generatoare de venituri impozabile.
Astfel fiind, nu se poate susține că, făcând trimitere la art. 56
din Constituție, ordonanța de urgență ar viza chiar îndatoririle
ce revin persoanelor fizice în calitate de cetățeni.
Mai mult, în momentul adoptării Ordonanței de urgență a
Guvernului nr. 34/2009, Guvernul s-a aflat într-o situație
extraordinară, care impune măsuri urgente menite tocmai să
consolideze situația economică a țării și să mențină în
efectivitate bugetul public național.
Referitor la critica potrivit căreia Ordonanța de urgență a
Guvernului nr. 34/2009 încalcă și prevederile art. 139 din
Constituție, Curtea a constatat că și aceasta este neîntemeiată.
Astfel, Curtea a reținut că termenul ănumai” folosit de prevederile
alin. (1) al art. 139 din Constituție are semnificația de a interzice
posibilitatea stabilirii de impozite și taxe pentru bugetul de stat
prin acte normative inferioare ca forță juridică legii. În această
categorie nu intră ordonanțele emise de Guvern, ci hotărârile
Guvernului, care se emit pentru organizarea executării legilor,
ordinele miniștrilor etc. A spune că expresia ănumai” exclude
posibilitatea adoptării de ordonanțe, fiind un domeniu rezervat
legii organice, înseamnă a adăuga la Constituție.

Curtea a mai constatat și că art. 40 din Ordonanța de urgență
a Guvernului nr. 34/2009 adoptă drept bază de calcul veniturile
realizate la 31 decembrie 2008, ceea ce nu este de natură să
conducă la concluzia că s-ar încălca principiul neretroactivității
legii civile prevăzut de art. 15 alin. (2) din Constituția României.
Dispozițiile art. 18 alin. (3) din Legea nr. 571/2003 privind
Codul fiscal iau în considerare veniturile totale anuale care se
încadrează între anumite marje și doar aplicarea impozitării
urmează să se facă începând cu data de 1 mai 2009, respectiv
de la o dată ulterioară publicării în Monitorul Oficial al României,
Partea I, a Ordonanței de urgență a Guvernului nr. 34/2009, în
conformitate cu art. 78 din Constituția României.
Având în vedere considerentele expuse mai sus, Curtea nu
poate reține nici încălcarea prevederilor art. 1 alin. (4) și nici a
art. 115 alin. (2) din Constituție.
Examinând excepția de neconstituționalitate a prevederilor
art. 40 din Ordonanța de urgență a Guvernului nr. 34/2009,
Curtea constată că s-a mai pronunțat asupra lor, prin raportare
la critici similare, constatând că sunt constituționale. Astfel, prin
Decizia nr. 123 din 1 februarie 2011, publicată în Monitorul
Oficial al României, Partea I, nr. 280 din 21 aprilie 2011, Curtea
a reținut, în ceea ce privește critica potrivit căreia se realizează
o neconcordanță între prevederile art. 4 din Legea nr. 571/2003
și cele ale art. 40 din Ordonanța de urgență a Guvernului
nr. 34/2009, că aceasta nu poate fi primită. Astfel, în
jurisprudența sa constantă, instanța de contencios constituțional
a statuat că examinarea constituționalității unui text de lege are
în vedere compatibilitatea acestui text cu dispozițiile
constituționale pretins violate, iar nu compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 18 alin. (3) din Legea nr. 571/2003 privind
Codul fiscal, precum și ale art. 40 din Ordonanța de urgență a Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale, excepție ridicată de Societatea Comercială ăZ-Agrobeea” — S.R.L. din comuna
Săcălaz, județul Timiș, în Dosarul nr. 26.637/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN

Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 652/13.IX.2011

13

CURTEA CONSTITUȚIONALĂ

D E C I Z I A Nr. 1.031
din 14 iulie 2011

referitoare la excepția de neconstituționalitate a dispozițiilor art. 319 din Codul de procedură civilă,
ale art. 67 și art. 68 din Legea nr. 128/1997 privind Statutul personalului didactic și ale art. 89—96
din Legea învățământului nr. 84/1995
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 319 din Codul de procedură civilă, ale art. 67
și art. 68 din Legea nr. 128/1997 privind Statutul personalului
didactic și ale art. 89—96 din Legea învățământului nr. 84/1995,
excepție ridicată de Uniunea ăFundația Augusta” din Timișoara
în Dosarul nr. 1.448/59/2009 al Curții de Apel Timișoara —
Secția contencios administrativ și fiscal și care constituie
obiectul Dosarului Curții Constituționale nr. 3.330D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate a
dispozițiilor art. 67 și art. 68 din Legea nr. 128/1997 și ale
art. 89—96 din Legea nr. 84/1995 ca devenită inadmisibilă,
întrucât aceste texte de lege au fost abrogate prin Legea
nr. 1/2011, lege care nu a preluat soluția legislativă criticată. În
ceea ce privește dispozițiile art. 319 din Codul de procedură
civilă, pune concluzii de respingere a excepției de
neconstituționalitate ca neîntemeiată, sens în care invocă
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2010, pronunțată în Dosarul
nr. 1.448/59/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 319 din Codul de procedură civilă, ale
art. 67 și art. 68 din Legea nr. 128/1997 privind Statutul
personalului didactic și ale art. 89—96 din Legea
învățământului nr. 84/1995.
Excepția a fost ridicată de Uniunea ăFundația Augusta” din
Timișoara cu prilejul soluționării unei contestații în anulare.
În motivarea excepției de neconstituționalitate autorul
acesteia susține, în esență, că dispozițiile art. 319 din Codul de

procedură civilă, care reglementează procedura de contestare
a hotărârilor judecătorești întemeiate pe greșeli materiale sau
omisiuni, aduc atingere dreptului la un proces echitabil, întrucât
prevăd judecarea contestației chiar de către instanța care a
pronunțat hotărârea atacată, iar nu de o instanță ierarhic
superioară. În ceea ce privește dispozițiile art. 67 și art. 68 din
Legea nr. 128/1997 și ale art. 89—96 din Legea nr. 84/1995,
arată că acestea stabilesc puteri suverane pentru senatul
universității, cu efectul negării dreptului de proprietate al
fondatorului universității.
Curtea de Apel Timișoara — Secția contencios
administrativ și fiscal consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 319 din Codul de procedură civilă, dispoziții
potrivit cărora: ăContestația se introduce la instanța a cărei
hotărâre se atacă.
Contestația se poate face oricând înainte de începutul
executării silite, iar în timpul ei, până la împlinirea termenului
stabilit la art. 401 alin. 1 lit. b) sau c). Împotriva hotărârilor
irevocabile care nu se aduc la îndeplinire pe cale de executare
silită, contestația poate fi introdusă în termen de 15 zile de la
data când contestatorul a luat cunoștință de hotărâre, dar nu
mai târziu de un an de la data când hotărârea a rămas
irevocabilă.”
De asemenea, obiect al excepției îl constituie și dispozițiile
art. 67 și art. 68 din Legea nr. 128/1997 privind Statutul

14

MONITORUL OFICIAL AL ROMÂNIEI, PARTEA I, Nr. 652/13.IX.2011

personalului didactic, publicată în Monitorul Oficial al României,
Partea I, nr. 158 din 16 iulie 1997, dispoziții potrivit cărora:
— Art. 67: ăStructurile de conducere în instituția de învățământ
superior sunt: senatul universitar, consiliul facultății, consiliul
colegiului, consiliul departamentului și biroul catedrei. Prin Carta
universitară se pot înființa și alte organisme colective
specializate.”;
— Art. 68: ă(1) Instituția de învățământ superior este condusă
de senatul universitar, prezidat de rector. Fiecare facultate din
structura instituției desemnează reprezentanți în senatul
universitar, cadre didactice, cercetători și studenți, potrivit legii și
Cartei universitare. Decanii facultăților, directorii de
departamente și de colegii, direct subordonate instituției de
învățământ superior, fac parte de drept din senatul universitar.
La ședințele senatului universitar pot participa, ca invitați ai
biroului acestuia, reprezentanți ai sindicatelor din instituția
respectivă, precum și orice altă persoană din instituție sau din
afara acesteia.
(2) Conducerea operativă a instituției de învățământ superior
este asigurată de biroul senatului universitar, alcătuit din rector,
în calitate de președinte, prorector/prorectori, secretar științific,
director general administrativ și dintr-un reprezentant al
studenților sau al organizațiilor studențești legal constituite la
nivel de institut, membru al senatului. Membrii biroului senatului
universitar, cu excepția directorului general administrativ, sunt
aleși pe funcții de senatul universitar. Rectorul poate invita la
ședința biroului decani, reprezentanți ai sindicatelor și ai
asociațiilor studențești sau orice altă persoană din instituție sau
din afara acesteia. Prin Carta universitară, senatul universitar
poate include în biroul său decani sau directori de departamente
ori de colegii.”
Obiect al excepției de neconstituționalitate îl constituie și
dispozițiile art. 89—96 din Legea învățământului nr. 84/1995,
republicată în Monitorul Oficial al României, Partea I, nr. 606 din
10 decembrie 1999, dispoziții potrivit cărora:
— Art. 89: ă(1) Autonomia universitară constă în dreptul
comunității universitare de a se conduce, de a-și exercita
libertățile academice fără niciun fel de ingerințe ideologice,
politice sau religioase, de a-și asuma un ansamblu de
competențe și obligații în concordanță cu opțiunile și orientările
strategice naționale ale dezvoltării învățământului superior,
stabilite prin lege.
(2) Autonomia universitară se corelează cu principiul
răspunderii personale și publice pentru calitatea întregii activități
didactice și de cercetare științifică pe care o desfășoară instituția
respectivă de învățământ superior.”;
— Art. 90: ă(1) Comunitatea universitară este constituită din
personal didactic, personal didactic auxiliar, personal de
cercetare științifică, de proiectare, precum și din cei care
studiază în instituția respectivă.
(2) Comunitatea universitară folosește în activitatea sa
personal administrativ.”;
— Art. 91: ă(1) Spațiul universitar este constituit din totalitatea
edificiilor, terenurilor, campusurilor universitare, dotărilor de orice
fel și cu orice destinație, folosite de instituția de învățământ
superior, indiferent de titlul juridic sub care aceasta este
îndreptățită să le utilizeze.
(2) Fac excepție de la prevederile alin. (1) spațiile și dotările
aferente care aparțin Ministerului Sănătății și ministerelor cu

rețea sanitară proprie, în care se desfășoară învățământul
medical superior de stat.”;
— Art. 92: ă(1) Ansamblul de drepturi și obligații, precum și
normele care reglementează viața comunității universitare în
spațiul universitar propriu sunt cuprinse în Carta universitară a
instituției de învățământ superior, adoptată de senatul
universitar, în condițiile legii.
(2) Autonomia universitară vizează domeniile conducerii,
structurării și funcționării instituției, ale activității didactice și de
cercetare științifică, ale administrării și ale finanțării.
(3) Autonomia universitară se realizează, în principal, prin:
a) stabilirea structurii interne a instituției de învățământ
superior, conform legii;
b) programarea, organizarea, desfășurarea și perfecționarea
procesului de învățământ; stabilirea planurilor de învățământ și
a programelor analitice în acord cu strategiile și cu standardele
naționale ale dezvoltării învățământului superior; organizarea
admiterii candidaților la studii și definirea criteriilor de evaluare
a performanțelor academice și profesionale ale studenților;
c) proiectarea, organizarea și stabilirea formelor de
învățământ postuniversitar, confirmate prin acreditarea
programelor de studiu; stabilirea, împreună cu Ministerul
Educației Naționale și cu alte autorități publice, agenți
economici, organizații profesionale și patronale recunoscute la
nivel național, a domeniilor în care se utilizează diplomele și
certificatele proprii emise;
d) selectarea și promovarea personalului didactic ori ale
celorlalte categorii de personal angajat, precum și stabilirea
criteriilor de apreciere a activității didactice și științifice;
acordarea titlurilor didactice, științifice și onorifice, în condițiile
legii;
e) organizarea cercetării științifice și a documentării;
organizarea activităților de editare și de tipărire; organizarea
activităților audiovizuale; stabilirea programelor de cooperare cu
alte instituții de învățământ superior și de cercetare, din țară și
din străinătate;
f) eligibilitatea tuturor organismelor de conducere prin vot
secret;
g) stabilirea necesității financiare și materiale; folosirea
fondurilor și gestionarea lor, cu respectarea prevederilor legale;
găsirea și stabilirea surselor suplimentare de venituri;
organizarea și controlul serviciilor economico-gospodărești;
h) soluționarea problemelor sociale ale comunităților
universitare; acordarea burselor de studiu și de cercetare,
inclusiv a celor provenite din fonduri proprii;
i) organizarea de manifestări și activități științifice, culturale și
sportive;
j) înființarea de fundații, conform legii; stabilirea și folosirea
unor însemne și simboluri proprii;
k) asigurarea ordinii și disciplinei în spațiul universitar.
(4) În plan financiar autonomia universitară se realizează ca
drept de gestionare, potrivit legii și răspunderii personale, a
fondurilor alocate de la bugetul public național sau provenite din
alte surse, inclusiv a veniturilor realizate din taxele în valută de
la studenți și cursanți străini, potrivit criteriilor stabilite de comun
acord cu Ministerul Educației Naționale.”;
— Art. 93: ă(1) Membrii comunității universitare au dreptul de
a lua parte la conducerea treburilor universitare; organismele de
conducere se aleg prin vot secret, potrivit Cartei universitare,
pentru perioade de 4 ani.

MONITORUL OFICIAL AL ROMÂNIEI, PARTEA I, Nr. 652/13.IX.2011
(2) Organele alese, cu excepția rectorului, se confirmă de
către senatul universitar. Rectorul se alege de către senat și se
confirmă prin ordin al ministrului educației, cercetării și
tineretului. O persoană nu poate ocupa funcția de decan sau de
rector mai mult de două mandate succesive complete. Rectorul
poate fi revocat din funcție de către senatul universitar prin
aceeași procedură folosită la numire.
(3) Ministrul educației naționale îl poate suspenda din funcție,
din motive justificate, pe rectorul unei instituții de învățământ
superior, de stat sau particular, acreditată. Hotărârea de
revocare sau de menținere în funcție a rectorului se ia de către
senatul universitar, în cel mult 30 de zile de la data comunicării
ordinului de suspendare.”;
— Art. 94: ă(1) În senatele universitare și în consiliile
facultăților studenții sunt reprezentați în proporție de o pătrime
din numărul membrilor acestor consilii și senate, în condițiile
stabilite de Carta universitară.
(2) Protecția membrilor comunității universitare în activitatea
profesională și în spațiul universitar este înscrisă în Carta
universitară. Abaterile de la deontologia universitară se
analizează și se soluționează la nivelul consiliilor facultăților și al
senatului.
(3) Membrii comunității universitare sunt obligați să respecte
regulamentele interne ale instituției de învățământ superior,
stabilite în conformitate cu Carta universitară.”;
— Art. 95: ăSpațiul universitar este inviolabil. Accesul în
spațiul universitar este permis numai în condițiile stabilite prin
lege sau prin Carta universitară.”;
— Art. 96: ăLa nivel național autonomia universitară se
manifestă prin relația directă a rectorului instituției de învățământ
superior cu Ministerul Educației Naționale și prin alegerea
reprezentanților instituției în organismele profesionale, conform
legii.”
Autorul excepției consideră că aceste texte de lege contravin
următoarelor dispoziții din Constituție: art. 21 alin. (3) referitor la
dreptul la un proces echitabil, art. 40 privind dreptul la asociere
și art. 44 privind dreptul de proprietate privată.
Curtea constată că, ulterior sesizării sale cu excepția de
neconstituționalitate, Legea nr. 128/1997 și Legea nr. 84/1995
au fost abrogate prin dispozițiile art. 361 alin. (2) din Legea
educației naționale nr. 1/2011, publicată în Monitorul Oficial al
României, Partea I, nr. 18 din 10 ianuarie 2011.
Potrivit celor statuate însă prin Decizia nr. 766 din 15 iunie
2011, aflată în curs de publicare, dispozițiile de lege supuse
controlului de constituționalitate și care sunt aplicabile litigiului în
care s-a invocat excepția de neconstituționalitate în virtutea
principiului tempus regit actum pot constitui obiect al excepției
de neconstituționalitate, chiar dacă acestea au fost abrogate sau
și-au încetat aplicarea.
Prin urmare, Curtea urmează să se pronunțe asupra
constituționalității dispozițiilor de lege cu care a fost sesizată,
dispoziții care reglementau calea de atac care formează obiectul
litigiului în care s-a ridicat excepția de neconstituționalitate și
care au constituit temeiul acțiunii în contencios administrativ
formulate de către Uniunea ăFundația Augusta” din Timișoara.
Examinând prevederile de lege criticate, Curtea constată că
prevederile art. 319 din Codul de procedură civilă au mai
constituit obiect al excepției de neconstituționalitate în raport cu

15

același text din Constituție și aceleași critici ca și cele invocate
în prezenta cauză. Astfel, prin Decizia nr. 990 din 6 noiembrie
2007, publicată în Monitorul Oficial al României, Partea I,
nr. 6 din 4 ianuarie 2008, respingând excepția de
neconstituționalitate, Curtea a reținut că, în calea extraordinară
de atac a contestației în anulare, în principiu, nu se realizează
un control judiciar asupra unei judecăți anterioare, ci se trece la
soluționarea din nou a aceleiași pricini, ca urmare a introducerii
unei cereri prin care se tinde la retractarea hotărârii pronunțate
anterior, ceea ce și explică nereglementarea în art. 24 din Codul
de procedură civilă, ca situație de incompatibilitate, a cazului în
care judecătorul participă la soluționarea aceleiași pricini în
contestația în anulare. Chiar dacă aceeași instanță urmează să
soluționeze o cale de atac împotriva propriei sale hotărâri,
soluția legislativă nu relevă niciun fine de neconstituționalitate.
Astfel, soluționarea aparține unor complete cu o compunere
diferită, iar părțile beneficiază de toate drepturile și garanțiile
procesuale menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil. S-a mai reținut că art. 319 alin. 1 din Codul de
procedură civilă nu aduce nicio atingere principiului imparțialității
instanțelor judecătorești, în contextul dreptului la un proces
echitabil prevăzut de art. 21 din Legea fundamentală și de
art. 6 din Convenția pentru apărarea drepturilor omului și a
libertăților fundamentale. Cât privește criticile referitoare la
soluționarea contestației în anulare de către instanța la care este
introdusă cererea, Curtea, analizând dispozițiile Codului de
procedură civilă, a observat că, de fiecare dată când legiuitorul
a înțeles să dea în competență judecarea unei căi de atac unei
alte instanțe decât celei la care se depune sau introduce calea
de atac, a prevăzut expres acest lucru. În acest sens, Curtea,
făcând referire la prevederile art. 288 alin. 2, art. 302, art. 282
alin. 1 și ale art. 299 alin. 2 din Codul de procedură civilă, a
statuat că instanța, soluționând contestația în anulare, face o
interpretare sistematică a dispozițiilor procesuale civile,
exercitându-și competența atribuită de legiuitor.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.
În ceea ce privește dispozițiile art. 67 și art. 68 din Legea
nr. 128/1997 și ale art. 89—96 din Legea nr. 84/1995, Curtea
constată că textele de lege criticate stabileau structurile de
conducere în instituția de învățământ superior și conținutul
autonomiei universitare. Autorul excepției este nemulțumit că
aceste texte nu prevedeau implicarea fondatorului universității în
conducerea universității, precum și că autonomia universitară
avea inclusiv semnificația unei autonomii față de fondatorul
însuși. Astfel, în opinia sa, dreptul său de proprietate asupra
patrimoniului universității era lipsit de conținut.
Cu privire la această critică, Curtea reține că universitățile se
bucurau, potrivit legii, de autonomie universitară, indiferent dacă
erau de stat ori particulare. O astfel de reglementare nu făcea
decât să dea expresie dispozițiilor constituționale ale art. 32
alin. (6), care, consacrând principiul autonomiei universitare, nu
prevede un regim distinct pentru universitățile private. În acest
sens, Curtea, prin Decizia nr. 731 din 7 mai 2009, publicată în
Monitorul Oficial al României, Partea I, nr. 395 din 11 iunie 2009,
arăta că, ăfără a nega fundamentul economic al universităților

16

MONITORUL OFICIAL AL ROMÂNIEI, PARTEA I, Nr. 652/13.IX.2011

particulare, proprietatea privată a acestora, înființate prin lege,
fără scop patrimonial și cu afectațiune specială, [...] acest
fundament nu poate constitui și fundamentul instituirii unei forme
de autonomie diferite de cea consacrată de art. 32 alin. (6) din
Constituție [...]. Curtea constată că principiul constituțional al
autonomiei universitare trebuie să își găsească reflectarea, în
egală măsură, asupra organizării și funcționării procesului de
învățământ, a statutului cadrelor didactice, a promovării în
funcție a acestora, a normei didactice etc.”
Prin urmare, principiul autonomiei universitare nu putea
dobândi o semnificație diferită în funcție de patrimoniul pe care
se întemeia universitatea.
Curtea apreciază că această împrejurare nu era de natură a
aduce atingere dreptului de proprietate. Astfel, așa cum s-a
precizat în mod constant în jurisprudența Curții Constituționale,
exercițiul prerogativelor dreptului de proprietate nu trebuie
absolutizat făcând abstracție de prevederile art. 44 alin. (1) teza
a doua din Constituție, potrivit cărora ăConținutul și limitele

dreptului de proprietate sunt stabilite de lege”, precum și de cele
ale art. 136 alin. (5), care consacră caracterul inviolabil al
proprietății private, în condițiile stabilite de legea organică. În
lumina acestor prevederi constituționale, legiuitorul este
competent să stabilească cadrul juridic pentru exercitarea
atributelor dreptului de proprietate, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, instituind astfel limitări
rezonabile în valorificarea acestuia, ca drept subiectiv garantat.
Astfel, existența unor interese protejate deopotrivă de
normele constituționale, așa cum este autonomia universitară,
poate determina o reglementare specifică a exercițiului dreptului
de proprietate.
În ceea ce privește critica raportată la dispozițiile Legii
fundamentale privind dreptul la asociere, Curtea constată că
acestea nu sunt incidente în cauză, constituirea structurilor de
conducere a universităților nefiind o expresie a acestui drept
constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 319 din Codul de procedură civilă, ale
art. 67 și art. 68 din Legea nr. 128/1997 privind Statutul personalului didactic și ale art. 89—96 din Legea învățământului
nr. 84/1995, excepție ridicată de Uniunea ăFundația Augusta” din Timișoara în Dosarul nr. 1.448/59/2009 al Curții de Apel Timișoara —
Secția contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 652/13.IX.2011 conține 16 pagini.

Prețul: 3,20 lei

&JUYDGY|526136]
ISSN 1453—4495

