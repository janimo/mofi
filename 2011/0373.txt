PARTEA I

Anul 179 (XXIII) — Nr. 373

Vineri, 27 mai 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECRETE

512.

— Decret privind conferirea unor decorații................

2

517.

— Hotărâre pentru modificarea și completarea
Hotărârii Guvernului nr. 1.029/2008 privind condițiile
introducerii pe piață a mașinilor..................................

3–4

518.

— Hotărâre pentru aprobarea bugetului propriu de
venituri și cheltuieli al Ministerului Transporturilor și
Infrastructurii privind activitatea de privatizare pe anul
2011............................................................................

5–7

— Hotărâre privind transmiterea unor părți de imobile
aflate în domeniul public al statului din administrarea
Ministerului Justiției — Tribunalul Sălaj în
administrarea Ministerului Public — Parchetul de pe
lângă Tribunalul Sălaj ................................................

8

524.

— Hotărâre privind aprobarea bugetului de venituri și
cheltuieli pe anul 2011 pentru Societatea Comercială
EUROTEST — S.A., aflată sub autoritatea Ministerului
Economiei, Comerțului și Mediului de Afaceri ............

9–13

527.

— Hotărâre privind reorganizarea unor unități sanitare
publice din județul Mureș............................................

14

HOTĂRÂRI ALE GUVERNULUI ROMÂNIEI

520.

ACTE ALE COMISIEI DE SUPRAVEGHERE
A ASIGURĂRILOR
344.

— Decizie privind sancționarea Societății Comerciale
ăSenior Broker de Asigurare” — S.R.L. cu interzicerea
temporară a exercitării activității ................................

15–16

ACTE ALE AUTORITĂȚII ELECTORALE
PERMANENTE
10. — Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile locale parțiale din data de
22 mai 2011 care au depus raportul detaliat al
veniturilor și cheltuielilor electorale, conform art. 38
alin. (2) din Legea nr. 334/2006 privind finanțarea
activității partidelor politice și a campaniilor electorale,
republicată, pentru alegerile locale parțiale
desfășurate conform Hotărârii Guvernului nr. 379/2011
privind stabilirea datei alegerilor locale parțiale pentru
primarul comunei Tulnici, județul Vrancea..................

16

2

MONITORUL OFICIAL AL ROMÂNIEI, PARTEA I, Nr. 373/27.V.2011

DECRETE
PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A, ale art. 7 lit. A și ale art. 11 din Legea
nr. 29/2000 privind sistemul național de decorații al României, cu modificările și
completările ulterioare,
având în vedere propunerea ministrului culturii și patrimoniului național,
în semn de înaltă apreciere pentru talentul și dăruirea de care au dat dovadă
în întreaga lor carieră de promovare a culturii,
Președintele României d e c r e t e a z ă:
Art. 1. — Se conferă Ordinul Național Steaua României în grad de Cavaler
domnului Ioan Haiduc, actor de teatru și film.
Art. 2. — Se conferă Ordinul Meritul Cultural în grad de Ofițer, categoria B
ăMuzică”, domnului prof. univ. dr. Grigore Constantinescu, președintele Uniunii
Criticilor Muzicali, director general al Corului Național de Cameră ăMadrigal”.
Art. 3. — Se conferă Ordinul Meritul Cultural în grad de Ofițer, categoria F
ăPromovarea culturii”, doamnei Smaranda Oțeanu-Bunea, compozitor și critic
muzical, director al Operei Comice pentru Copii.
Art. 4. –— Se conferă Ordinul Meritul Cultural în grad de Cavaler, categoria B
ăMuzică”:
— domnului Ioan Bojin, flautist, director al Filarmonicii de Stat din Sibiu;
— doamnei Dana Borșan, pianistă, solistă a Orchestrei Naționale Radio și
prorector al Universității Naționale de Muzică din București;
— domnului Rudolf Ștefan Fatyol, violonist, director general al Filarmonicii
ăDinu Lipatti” din Satu Mare;
— doamnei Bianca Luigia Manoleanu, soprană, decan al Facultății de
Interpretare Muzicală, Universitatea Națională de Muzică din București;
— domnului Ion Bogdan Ștefănescu, flautist;
— domnului prof. Radu-Anghel Vasilescu, director general al Palatului
Național al Copiilor.
Art. 5. — Se conferă Ordinul Meritul Cultural în grad de Cavaler, categoria F
ăPromovarea culturii”, domnului Szekeres Attila István, membru al Comisiei
Naționale de Heraldică, Genealogie și Sigilografie a Academiei Române.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 25 mai 2011.
Nr. 512.

MONITORUL OFICIAL AL ROMÂNIEI, PARTEA I, Nr. 373/27.V.2011

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.029/2008
privind condițiile introducerii pe piață a mașinilor
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.029/2008 privind
condițiile introducerii pe piață a mașinilor, publicată în Monitorul
Oficial al României, Partea I, nr. 674 din 30 septembrie 2008,
se modifică și se completează după cum urmează:
1. La articolul 3 alineatul (2), după punctul 12 se
introduce un nou punct, punctul 13, cu următorul cuprins:
ă13. cerințe esențiale de securitate și sănătate — dispoziții
obligatorii referitoare la proiectarea și fabricarea produselor care
fac obiectul prezentei hotărâri, menite să asigure un nivel ridicat
de securitate și protecție a sănătății persoanelor și, după caz, a
animalelor domestice și a bunurilor și, atunci când este cazul, a
mediului.
Cerințele esențiale de securitate și sănătate sunt prevăzute
în anexa nr. 1. Cerințele esențiale de securitate și sănătate
destinate să asigure protecția mediului se aplică numai mașinilor
prevăzute la pct. 2.4 din anexa nr. 1.”
2. La articolul 5, alineatul (1) se modifică și va avea
următorul cuprins:
ăArt. 5. — (1) Ministerul Muncii, Familiei și Protecției Sociale,
în calitate de autoritate competentă, adoptă măsurile necesare
pentru ca mașinile să fie introduse pe piață și/sau puse în
funcțiune numai dacă acestea îndeplinesc condițiile prevăzute
de prezenta hotărâre și nu pun în pericol securitatea și
sănătatea persoanelor și, după caz, a animalelor domestice și a
bunurilor și, atunci când este cazul, a mediului, atunci când ele
sunt instalate și întreținute corespunzător și utilizate potrivit
destinației lor sau în condiții rezonabil previzibile.”
3. La articolul 10, alineatul (2) se modifică și va avea
următorul cuprins:
ă(2) Ministerul Muncii, Familiei și Protecției Sociale adoptă
măsurile indicate de către Comisie ca urmare a solicitării
prevăzute la alin. (1), în scopul asigurării, la nivel comunitar, a
unui nivel ridicat de securitate și protecție a sănătății persoanelor
și, după caz, a animalelor domestice și a bunurilor și, atunci
când este cazul, a mediului.”
4. La articolul 12, alineatul (1) se modifică și va avea
următorul cuprins:
ăArt. 12. — (1) În cazul în care Inspecția Muncii constată că
o mașină care intră sub incidența prevederilor prezentei hotărâri,
poartă marcajul CE, este însoțită de declarația CE de
conformitate și este utilizată potrivit destinației sale sau în
condiții rezonabil previzibile poate pune în pericol securitatea
sau sănătatea persoanelor și, după caz, a animalelor domestice
și a bunurilor și, atunci când este cazul, a mediului, aceasta ia
măsuri corespunzătoare pentru retragerea de pe piață,
interzicerea introducerii pe piață și/sau punerii în funcțiune a
respectivei mașini ori restrângerea liberei circulații a acesteia.”
5. La articolul 15, alineatul (10) se modifică și va avea
următorul cuprins:
ă(10) Prin ordin al ministrului muncii, familiei și protecției
sociale se constituie grupul de coordonare tehnică în domeniul
mașinilor, format din reprezentanți ai autorităților competente pe
domeniul de aplicare al prezentei hotărâri, ai organismelor
notificate de Ministerul Muncii, Familiei și Protecției Sociale și ai
organizațiilor cu responsabilități în aplicarea prevederilor
acesteia, grup care își desfășoară activitatea în baza unui
regulament propriu.”

6. La anexa nr. 1 ăCerințe esențiale de sănătate și
securitate referitoare la proiectarea și construcția
mașinilor”, la ăPrincipii generale”, punctul 4 se modifică și
va avea următorul cuprins:
ă4. Prezenta anexă este structurată în mai multe părți. Prima
parte conține principii generale, care se aplică tuturor tipurilor
de mașini. Celelalte părți se referă la anumite tipuri de pericole
specifice. Cu toate acestea, este absolut necesară examinarea
întregului conținut al anexei, pentru a exista certitudinea
îndeplinirii tuturor cerințelor esențiale aplicabile. La proiectarea
mașinii trebuie luate în considerare atât cerințele din partea
generală, cât și cerințele din una sau mai multe dintre celelalte
părți, în funcție de rezultatele evaluării riscurilor, efectuată în
conformitate cu pct. 1 din prezentele principii generale. Cerințele
esențiale de securitate și sănătate destinate să asigure protecția
mediului se aplică numai mașinilor specificate la punctul 2.4.”
7. La anexa nr. 1, la partea a doua ăCerințe esențiale de
sănătate și securitate suplimentare pentru anumite
categorii de mașini”, partea introductivă se modifică și va
avea următorul cuprins:
ăMașinile destinate industriei alimentare, mașinile destinate
industriei cosmetice sau farmaceutice, mașinile portabile ținute
în mână și/sau dirijate cu mâna, echipamentele portabile
prevăzute cu cartușe de fixare a încărcăturii explozive și alte
mașini de impact, inclusiv mașinile pentru prelucrarea lemnului
și a materialelor cu caracteristici fizice similare, precum și
mașinile pentru aplicarea pesticidelor trebuie să îndeplinească
toate cerințele esențiale de securitate și sănătate stabilite în
prezenta parte (a se vedea «Principii generale» — pct. 4).”
8. La anexa nr. 1, la partea a doua, după punctul 2.3 se
introduce un nou punct, punctul 2.4, cu următorul cuprins:
ă2.4. Mașini pentru aplicarea pesticidelor
2.4.1. Definiție
Mașini pentru aplicarea pesticidelor — mașini special
destinate aplicării produselor fitosanitare, prevăzute la art. 2
alin. (1) din Regulamentul (CE) nr. 1.107/2009 al Parlamentului
European și al Consiliului din 21 octombrie 2009 privind
introducerea pe piață a produselor fitosanitare și de abrogare a
directivelor 79/117/CEE și 91/414/CEE ale Consiliului, publicat
în Jurnalul Oficial al Uniunii Europene, seria L, nr. 309 din
24 noiembrie 2009.
2.4.2. Observații generale
Producătorul de mașini pentru aplicarea pesticidelor sau
reprezentantul său autorizat trebuie să asigure efectuarea unei
evaluări a riscurilor de expunere neintenționată a mediului la
pesticide, în conformitate cu procesul de evaluare a riscurilor și
de reducere a riscurilor, menționat la «Principii generale» — pct. 1.
Mașinile pentru aplicarea pesticidelor trebuie proiectate și
construite luându-se în considerare rezultatele evaluării riscurilor
prevăzute în paragraful anterior, astfel încât acestea să poată fi
acționate, reglate și întreținute fără a expune în mod neintenționat
mediul la pesticide.
Scurgerile trebuie să fie întotdeauna prevenite.
2.4.3. Control și monitorizare
Aplicarea pesticidelor trebuie să poată fi controlată și
monitorizată ușor și cu precizie și să poată fi oprită imediat, din
postul de lucru.

4

MONITORUL OFICIAL AL ROMÂNIEI, PARTEA I, Nr. 373/27.V.2011

2.4.4. Umplere și golire
Mașina trebuie să fie proiectată și construită astfel încât să
permită umplerea cu precizie cu cantitatea necesară de pesticid
și să asigure golirea ușoară și completă a acesteia, prevenind în
același timp pierderile de pesticid prin scurgere și evitând
contaminarea sursei de apă în timpul acestor operațiuni.
2.4.5. Aplicarea pesticidelor
2.4.5.1. Rata de aplicare
Mașina trebuie să fie prevăzută cu mijloace pentru reglarea
ușoară, precisă și sigură a ratei de aplicare.
2.4.5.2. Distribuirea, depunerea și împrăștierea pesticidelor
Mașina trebuie proiectată și construită astfel încât să asigure
ca pesticidele să fie depuse în zonele-țintă, să reducă la
minimum pierderile în alte zone și să prevină scurgerea
pesticidelor în mediu. Dacă este cazul, trebuie să fie asigurată
o distribuție egală și o depunere omogenă.
2.4.5.3. Încercări
Pentru a verifica dacă părțile componente ale mașinii satisfac
cerințele prevăzute la pct. 2.4.5.1 și 2.4.5.2, producătorul sau
reprezentantul său autorizat trebuie să efectueze încercări
corespunzătoare ori să asigure efectuarea unor astfel de
încercări pentru fiecare dintre tipurile de mașini în cauză.
2.4.5.4. Pierderi în timpul opririlor
Mașina trebuie să fie proiectată și construită astfel încât să
prevină pierderi când funcția de aplicare a pesticidelor este
oprită.
2.4.6. Întreținere
2.4.6.1. Curățare
Mașina trebuie proiectată și construită astfel încât să permită
curățarea ușoară și deplină a acesteia, fără contaminarea
mediului.
2.4.6.2. Revizie
Mașina trebuie proiectată și construită astfel încât înlocuirea
părților uzate să poată fi făcută fără contaminarea mediului.
2.4.7. Inspecții
Trebuie să fie posibilă conectarea cu ușurință la mașină a
instrumentelor de măsură necesare pentru a verifica
funcționarea corectă a acesteia.
2.4.8. Marcarea duzelor, sitelor și filtrelor
Duzele, sitele și filtrele trebuie să fie marcate astfel încât tipul
și dimensiunea lor să poată fi clar identificate.
2.4.9. Indicarea pesticidului utilizat
Dacă este cazul, mașina trebuie să fie dotată cu un suport
special, pe care operatorul să poată afișa numele pesticidului
care este utilizat.
2.4.10. Instrucțiuni
Instrucțiunile trebuie să furnizeze următoarele informații:
a) măsurile de prevenire care trebuie să fie luate în timpul
amestecării, încărcării, aplicării, golirii, curățării, reviziei și
operațiunilor de transport pentru a se evita contaminarea
mediului;
b) condițiile detaliate de utilizare pentru diferitele medii de
operare avute în vedere, inclusiv pregătirea corespunzătoare și

reglajele necesare pentru a se asigura depunerea pesticidelor în
zonele-țintă cu reducerea la minimum a pierderilor în alte zone,
pentru a se preveni scurgerea pesticidelor în mediu și, dacă este
cazul, pentru a se asigura o distribuire egală și o depunere
omogenă a pesticidelor;
c) gama de tipuri și dimensiuni ale duzelor, sitelor și filtrelor
care pot fi utilizate cu mașina;
d) frecvența verificărilor, criteriile și metoda pentru înlocuirea
componentelor, precum duze, site și filtre, supuse uzurii, care
afectează funcționarea corectă a mașinii;
e) specificarea calibrării, întreținerii zilnice, pregătirii pentru
iarnă și a altor verificări necesare pentru a se asigura
funcționarea corectă a mașinii;
f) tipurile de pesticide care pot provoca funcționarea
incorectă a mașinii;
g) indicarea faptului că operatorul trebuie să actualizeze
numele pesticidului utilizat pe suportul special prevăzut la
pct. 2.4.9;
h) conectarea și utilizarea oricăror echipamente sau
accesorii speciale, precum și măsurile de prevenire necesare
care trebuie să fie luate;
i) indicarea faptului că mașina poate fi supusă unor cerințe
naționale pentru inspecția periodică de către organisme
desemnate, astfel cum este prevăzut în Directiva 2009/128/CE
a Parlamentului European și a Consiliului din 21 octombrie 2009
de stabilire a unui cadru de acțiune comunitară în vederea
utilizării durabile a pesticidelor, publicată în Jurnalul Oficial al
Uniunii Europene, seria L, nr. 309 din 24 noiembrie 2009;
j) caracteristicile mașinii care trebuie să fie inspectate pentru
a se asigura funcționarea ei corectă;
k) instrucțiunile pentru conectarea instrumentelor de măsură
necesare.”
Art. II. — În cuprinsul Hotărârii Guvernului nr. 1.029/2008,
sintagmele ăMinisterul Muncii, Familiei și Egalității de Șanse” și
ăcerințe esențiale de sănătate și securitate” se înlocuiesc cu
sintagmele ăMinisterul Muncii, Familiei și Protecției Sociale” și,
respectiv, ăcerințe esențiale de securitate și sănătate”.
Art. III. — Ordinul ministrului muncii familiei și protecției
sociale prevăzut la art. 15 alin. (10) din Hotărârea Guvernului
nr. 1.029/2008, astfel cum a fost modificată și completată prin
prezenta hotărâre, se emite în termen de 90 de zile de la data
intrării în vigoare a prezentei hotărâri.
Art. IV. — Prezenta hotărâre intră în vigoare la data de
15 decembrie 2011.
*
Prezenta hotărâre transpune Directiva 2009/127/CE a
Parlamentului European și a Consiliului din 21 octombrie 2009
de modificare a Directivei 2006/42/CE în ceea ce privește
echipamentele tehnice de aplicare a pesticidelor, publicată în
Jurnalul Oficial al Uniunii Europene, seria L, nr. 310 din
25 noiembrie 2009.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
interimar,
Emil Boc
Ministrul economiei, comerțului și mediului de afaceri,
Ion Ariton
Ministrul agriculturii și dezvoltării rurale,
Valeriu Tabără
Șeful Departamentului pentru Afaceri Europene,
Bogdan Mănoiu
București, 18 mai 2011.
Nr. 517.

MONITORUL OFICIAL AL ROMÂNIEI, PARTEA I, Nr. 373/27.V.2011
GUVERNUL ROMÂNIEI

HOTĂRÂRE
pentru aprobarea bugetului propriu de venituri și cheltuieli
al Ministerului Transporturilor și Infrastructurii
privind activitatea de privatizare pe anul 2011
În temeiul art. 108 din Constituția României, republicată, al art. 9 alin. (1) din
Ordonanța de urgență a Guvernului nr. 88/1997 privind privatizarea societăților
comerciale, aprobată prin Legea nr. 44/1998, cu modificările și completările
ulterioare, al art. 51 din Legea nr. 137/2002 privind unele măsuri pentru
accelerarea privatizării, cu modificările și completările ulterioare, al art. 15 alin. (3)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
în conformitate cu dispozițiile Ordonanței de urgență a Guvernului
nr. 148/2002 pentru asigurarea condițiilor de finanțare a organizării și desfășurării
activităților legate de procesul de privatizare derulate prin Ministerul Transporturilor
și Infrastructurii, aprobată cu modificări prin Legea nr. 57/2003,
Guvernul României adoptă prezenta hotărâre.
Art. 1. — Se aprobă bugetul propriu de venituri și cheltuieli al Ministerului
Transporturilor și Infrastructurii privind activitatea de privatizare pe anul 2011,
prevăzut în anexa care face parte integrantă din prezenta hotărâre.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli al Ministerului Transporturilor și Infrastructurii reprezintă limite
maxime, care nu pot fi depășite decât în cazuri justificate și numai cu aprobarea
Guvernului.
(2) În cazul în care în execuția bugetului de venituri și cheltuieli se
înregistrează nerealizări ale veniturilor totale aprobate, Ministerul Transporturilor și
Infrastructurii va efectua cheltuieli totale proporțional cu gradul de realizare a
veniturilor totale.
Art. 3. — În scopul desfășurării corespunzătoare a activității sale, Ministerul
Transporturilor și Infrastructurii reține la dispoziția sa, din veniturile încasate în
cursul anului 2011, o sumă reprezentând jumătate din cuantumul cheltuielilor
prevăzute în bugetul său de venituri și cheltuieli aferent activității de privatizare pe
anul 2011.
Art. 4. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
(3) Contravenția se constată de către organele de control financiar ale
statului, împuternicite potrivit legii, și amenda se aplică persoanelor vinovate de
nerespectarea prevederilor prezentei hotărâri.
PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu

București, 18 mai 2011.
Nr. 518.

5

6

MONITORUL OFICIAL AL ROMÂNIEI, PARTEA I, Nr. 373/27.V.2011
ANEXĂ*)

B U G E T U L P R O P R I U D E V E N I T U R I Ș I C H E LT U I E L I

al Ministerului Transporturilor și Infrastructurii privind activitatea de privatizare pe anul 2011

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 373/27.V.2011

7

8

MONITORUL OFICIAL AL ROMÂNIEI, PARTEA I, Nr. 373/27.V.2011
GUVERNUL ROMÂNIEI

HOTĂRÂRE
privind transmiterea unor părți de imobile aflate
în domeniul public al statului din administrarea Ministerului
Justiției — Tribunalul Sălaj în administrarea Ministerului
Public — Parchetul de pe lângă Tribunalul Sălaj
În temeiul art. 108 din Constituția României, republicată, și al art. 12 alin. (1)
și (2) din Legea nr. 213/1998 privind proprietatea publică și regimul juridic al
acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor părți de imobile, aflate în domeniul
public al statului, având datele de identificare prevăzute în anexa care face parte
integrantă din prezenta hotărâre, din administrarea Ministerului Justiției —
Tribunalul Sălaj în administrarea Ministerului Public — Parchetul de pe lângă
Tribunalul Sălaj.
Art. 2. — Predarea-preluarea părților de imobil prevăzute la art. 1 se
efectuează pe bază de protocol încheiat între părțile interesate, în termen de
30 de zile de la data intrării în vigoare a prezentei hotărâri.
Art. 3. — Ministerul Justiției și Ministerul Public vor opera concomitent
modificările corespunzătoare anexei nr. 11, respectiv anexei nr. 14 la Hotărârea
Guvernului nr. 1.705/2006 pentru aprobarea inventarului centralizat al bunurilor
din domeniul public al statului, cu modificările și completările ulterioare.
PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
Ministrul finanțelor publice,
Gheorghe Ialomițianu
București, 18 mai 2011.
Nr. 520.
ANEXĂ

D AT E L E D E I D E N T I F I C A R E

a părților de imobile aflate în domeniul public al statului care se transmit din administrarea Ministerului Justiției —
Tribunalul Sălaj în administrarea Ministerului Public — Parchetul de pe lângă Tribunalul Sălaj
Nr.
crt.

Locul unde este situat
imobilul din care se transmite
o parte

Persoana juridică de la care
se transmite partea de imobil

Persoana juridică la care
se transmite partea de imobil

Caracteristicile tehnice
ale părții de imobil care
se transmite

1.

România, județul Sălaj, Ministerul Justiției
municipiul
Zalău,
str. T. Vladimirescu
nr. 12

Ministerul Public

Parte din imobilul cu numărul de inventar
M.F.P. 39.867
Teren în suprafață de 1.065,4 m2

2.

România, județul Sălaj, Ministerul Justiției
municipiul
Zalău,
str. T. Vladimirescu
nr. 12

Ministerul Public

Parte din imobilul cu numărul de inventar
M.F.P. 39.868
(clădire și teren)
Clădire în regim de înălțime S + P + 2E
Suprafața terenului: 269,7 m2
Suprafața utilă: 1.077,8 m2

MONITORUL OFICIAL AL ROMÂNIEI, PARTEA I, Nr. 373/27.V.2011
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 pentru Societatea Comercială EUROTEST — S.A.,
aflată sub autoritatea Ministerului Economiei,
Comerțului și Mediului de Afaceri
Având în vedere prevederile art. 15 alin. (1) din Ordonanța de urgență a
Guvernului nr. 37/2008 privind reglementarea unor măsuri financiare în domeniul
bugetar, aprobată cu modificări prin Legea nr. 275/2008, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 pentru
Societatea Comercială EUROTEST — S.A., aflată sub autoritatea Ministerului
Economiei, Comerțului și Mediului de Afaceri, prevăzut în anexa care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
Ministerul Economiei, Comerțului și Mediului de Afaceri în termen de 60 de zile.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli reprezintă limită maximă și nu pot fi depășite decât în cazuri
justificate, cu aprobarea Guvernului, la propunerea Ministerului Economiei,
Comerțului și Mediului de Afaceri, cu avizul Ministerului Finanțelor Publice și al
Ministerului Muncii, Familiei și Protecției Sociale.
(2) În cazul în care în execuție se înregistrează nerealizări ale veniturilor
aprobate, Societatea Comercială EUROTEST — S.A. poate efectua cheltuieli în
funcție de realizarea veniturilor, cu încadrarea în indicatorii de eficiență aprobați.
(3) Cheltuielile cu salariile brute se vor efectua numai cu respectarea
corelației dintre creșterea câștigului mediu lunar brut și cea a productivității muncii.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenția se constată de către organele de control financiar ale
statului, împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Ion Ariton
Ministrul muncii, familiei și protecției
sociale, interimar,
Emil Boc
Ministrul finanțelor publice,
Gheorghe Ialomițianu

București, 18 mai 2011.
Nr. 524.

9

10

MONITORUL OFICIAL AL ROMÂNIEI, PARTEA I, Nr. 373/27.V.2011
ANEXĂ*)

MINISTERUL ECONOMIEI, COMERȚULUI ȘI MEDIULUI DE AFACERI

Societatea Comercială EUROTEST — S.A.
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 373/27.V.2011

11

12

MONITORUL OFICIAL AL ROMÂNIEI, PARTEA I, Nr. 373/27.V.2011

MONITORUL OFICIAL AL ROMÂNIEI, PARTEA I, Nr. 373/27.V.2011

13

14

MONITORUL OFICIAL AL ROMÂNIEI, PARTEA I, Nr. 373/27.V.2011
GUVERNUL ROMÂNIEI

HOTĂRÂRE
privind reorganizarea unor unități sanitare publice din județul Mureș
În temeiul art. 108 din Constituția României, republicată, și al art. 174 alin. (3) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă desființarea Preventoriului TBC de
Copii Gornești, unitate sanitară publică cu personalitate juridică,
cu sediul în localitatea Gornești, Str. Principală nr. 479, județul
Mureș, al cărui management a fost preluat de către Consiliul
Județean Mureș.
(2) Unitatea sanitară prevăzută la alin. (1) se desființează în
urma reorganizării ca structură fără personalitate juridică în
cadrul Spitalului Clinic Județean Mureș, cu sediul în municipiul
Târgu Mureș, str. Bernady Gyorgy nr. 6, județul Mureș, aflat în
rețeaua sanitară a Consiliului Județean Mureș.
Art. 2. — Reorganizarea prevăzută la art. 1 alin. (2) și
structura organizatorică rezultată în urma acestei reorganizări
se aprobă prin act administrativ al președintelui Consiliului
Județean Mureș, cu avizul Ministerului Sănătății, în condițiile
art. 174 alin. (5) din Legea nr. 95/2006 privind reforma în
domeniul sănătății, cu modificările și completările ulterioare, în
termen de 30 de zile de la data intrării în vigoare a prezentei
hotărâri.
Art. 3. — (1) Personalul de specialitate medico-sanitar și
auxiliar sanitar care își desfășoară activitatea în cadrul
Preventoriului TBC de Copii Gornești se preia de către Spitalul
Clinic Județean Mureș.
(2) Personalul tehnico-economic-administrativ și de
întreținere care își desfășoară activitatea în cadrul Preventoriului
TBC de Copii Gornești se preia de către Spitalul Clinic Județean

Mureș, cu respectarea normativelor de personal, sau, după caz,
se redistribuie la alte unități sanitare.
Art. 4. — Patrimoniul Preventoriului TBC de Copii Gornești,
stabilit pe baza bilanțului contabil de încheiere la data predăriipreluării, însoțit de balanța de verificare sintetică, contul de
rezultat patrimonial, situația fluxurilor de trezorerie, conturile de
execuție întocmite pe fiecare sursă de finanțare și celelalte
anexe, inclusiv cele care se întocmesc la finele anului, potrivit
normelor în vigoare, se preiau de către Spitalul Clinic Județean
Mureș prin protocolul de predare-preluare, încheiat în termen
de 30 de zile de la data intrării în vigoare a prezentei hotărâri.
Art. 5. — La data expirării termenului prevăzut la art. 2 se
abrogă poziția 238 de la rubrica ăJudețul Mureș” din anexa nr. 1
la Hotărârea Guvernului nr. 529/2010 pentru aprobarea
menținerii managementului asistenței medicale la autoritățile
administrației publice locale care au desfășurat faze-pilot,
precum și a Listei unităților sanitare publice cu paturi pentru care
se menține managementul asistenței medicale la autoritățile
administrației publice locale și la Primăria Municipiului București
și a Listei unităților sanitare publice cu paturi pentru care se
transferă managementul asistenței medicale către autoritățile
administrației publice locale și către Primăria Municipiului
București, publicată în Monitorul Oficial al României, Partea I,
nr. 385 din 10 iunie 2010, cu modificările ulterioare.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu

București, 18 mai 2011.
Nr. 527.

MONITORUL OFICIAL AL ROMÂNIEI, PARTEA I, Nr. 373/27.V.2011

15

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale ăSenior Broker de Asigurare” — S.R.L.
cu interzicerea temporară a exercitării activității
Comisia de Supraveghere a Asigurărilor, cu sediul în str. Amiral Constantin Bălescu nr. 18, sectorul 1, municipiul București,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al
art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările
ulterioare,
în baza Hotărârii Consiliului Comisiei de Supraveghere a Asigurărilor, consemnată în extrasul ședinței din data de
29 martie 2011, ca urmare a nerespectării de către Societatea Comercială ăSenior Broker de Asigurare” — S.R.L., cu sediul social
în str. Segarcea nr. 7, bl. B13, sc. 3, et. 4, ap. 34, sectorul 6, municipiul București, J40/7032/28.05.2003, CUI 15462946, RBK171/14.07.2003, a măsurilor dispuse prin Decizia nr. 860 din 25 octombrie 2010,
a constatat următoarele:
Prin Decizia nr. 860 din 25 octombrie 2010, emisă în baza Hotărârii Consiliului Comisiei de Supraveghere a Asigurărilor
din data de 5 octombrie 2010, ca urmare a analizării Notei nr. 1.412 din 4 octombrie 2010 privind controlul inopinat efectuat la
Societatea Comercială ăSenior Broker de Asigurare” — S.R.L., a fost stabilită în sarcina societății obligația ca în termen de 15 zile
de la data primirii deciziei să transmită Comisiei de Supraveghere a Asigurărilor, prin reprezentantul său legal, domnul Barsa
Dragoș Gabriel, balanța de verificare analitică aferentă lunii august 2010, întocmită în conformitate cu prevederile reglementărilor
contabile conforme cu directivele europene specifice domeniului asigurărilor, aprobate prin Ordinul președintelui Comisiei de
Supraveghere a Asigurărilor nr. 3.129/2005, cu modificările și completările ulterioare, precum și punctaje efectuate cu societățile
de asigurare privind obligațiile reciproce, decurgând din derularea contractelor de intermediere încheiate cu acestea.
Ca urmare a faptului că până la termenul la care avea obligația să transmită documentele și informațiile necesare
(15 noiembrie 2010) Societatea Comercială ăSenior Broker de Asigurare” — S.R.L. nu a îndeplinit măsurile stabilite prin Decizia
nr. 860 din 25 octombrie 2010, Comisia de Supraveghere a Asigurărilor a notificat societatea în conformitate cu prevederile art. 381
alin. (6) din Legea nr. 32/2000, cu modificările și completările ulterioare, prin Adresa nr. X 2.246 din 26 ianuarie 2011. Adresa a
fost ridicată în data de 14 februarie 2011 de către delegatul societății, anterior corespondența fiind returnată după avizări repetate.
Societatea Comercială ăSenior Broker de Asigurare” — S.R.L. avea obligația ca în termen de 7 zile de la primirea notificării să remită
un răspuns, prin care să explice motivele încălcării deciziei.
Până la data prezentei societatea nu a răspuns la notificarea transmisă de Comisia de Supraveghere a Asigurărilor prin
Adresa cu nr. X 2.246 din 26 ianuarie 2011.
Ca urmare, Societatea Comercială ăSenior Broker de Asigurare” — S.R.L. nu a dus la îndeplinire măsurile dispuse prin
Decizia nr. 860 din 25 octombrie 2010 și nu a răspuns la notificarea Comisiei de Supraveghere a Asigurărilor. Astfel au fost încălcate
prevederile art. 351 din Legea nr. 32/2000, cu modificările și completările ulterioare. Fapta constituie contravenție conform
prevederilor art. 39 alin. (2) lit. a), c) și m3) din Legea nr. 32/2000, cu modificările și completările ulterioare.
Societatea Comercială ăSenior Broker de Asigurare” — S.R.L. nu a depus la asigurători sumele încasate cu titlu de prime
de asigurare. Fapta constituie contravenție conform prevederilor art. 63 alin. 1 lit. c) din Legea nr. 136/1995 privind asigurările și
reasigurările în România, cu modificările și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România, în ședința din data de 29 martie 2011, Consiliul Comisiei de Supraveghere a Asigurărilor a hotărât
sancționarea Societății Comerciale ăSenior Broker de Asigurare” — S.R.L. cu interzicerea temporară a exercitării activității, până
la data prezentării documentelor menționate în Decizia nr. 860 din 25 octombrie 2010 și a efectuării plăților sumelor încasate cu
titlu de primă de asigurare către asigurători, precum și până la aprobarea de către Comisia de Supraveghere a Asigurărilor a
conducătorului executiv care să îndeplinească condițiile prevăzute în Normele privind autorizarea brokerilor de asigurare și/sau
de reasigurare, precum și condițiile de menținere a acesteia, puse în aplicare prin Ordinul președintelui Comisiei de Supraveghere
a Asigurărilor nr. 15/2010, în conformitate cu prevederile art. 39 alin. (3) lit. d) din Legea nr. 32/2000, cu modificările și completările
ulterioare, coroborate cu art. 63 alin. 2 lit. d) din Legea nr. 136/1995, cu modificările și completările ulterioare,
drept care d e c i d e:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, coroborate cu art. 63 alin. 2 lit. d) din Legea
nr. 136/1995 privind asigurările și reasigurările în România, cu
modificările și completările ulterioare, se sancționează
Societatea Comercială ăSenior Broker de Asigurare” — S.R.L.,
cu sediul social în str. Segarcea nr. 7, bl. B13, sc. 3, et. 4, ap. 34,
sectorul 6, municipiul București, J40/7032/28.05.2003, CUI
15462946, RBK-171/14.07.2003, cu interzicerea temporară a
exercitării activității, până la data prezentării documentelor
menționate în Decizia nr. 860 din 25 octombrie 2010 și a
efectuării plăților sumelor încasate cu titlu de primă de asigurare
către asigurători, precum și până la aprobarea de către Comisia
de Supraveghere a Asigurărilor a conducătorului executiv care
să îndeplinească condițiile prevăzute în Normele privind

autorizarea brokerilor de asigurare și/sau de reasigurare,
precum și condițiile de menținere a acesteia, puse în aplicare
prin Ordinul președintelui Comisiei de Supraveghere a
Asigurărilor nr. 15/2010.
Art. 2. — Pe toată perioada de interzicere a activității de
broker de asigurare prevăzută la art. 1, brokerului de asigurare
i se interzic desfășurarea activității de negociere și încheierea de
noi contracte de asigurare pentru persoanele fizice sau juridice,
acordarea de asistență pe durata derulării contractelor în curs ori
în legătură cu regularizarea daunelor, precum și desfășurarea
oricăror operațiuni specifice brokerilor de asigurare, astfel cum
sunt definite în Legea nr. 32/2000, cu modificările și completările
ulterioare.
Art. 3. — Societatea Comercială ăSenior Broker de
Asigurare” — S.R.L. are obligația să își notifice clienții, în
vederea efectuării plății ratelor scadente la contractele în curs de

16

MONITORUL OFICIAL AL ROMÂNIEI, PARTEA I, Nr. 373/27.V.2011

derulare direct la asigurători, rămânând direct răspunzătoare
pentru îndeplinirea obligațiilor asumate prin contractele în
vigoare.
Art. 4. — Reluarea activității Societății Comerciale ăSenior
Broker de Asigurare” — S.R.L. se va dispune prin decizie
motivată a Comisiei de Supraveghere a Asigurărilor.
Art. 5. — (1) Împotriva prezentei decizii Societatea
Comercială ăSenior Broker de Asigurare” — S.R.L. poate face
plângere la Curtea de Apel București, în termen de 30 de zile de
la comunicarea acesteia, în conformitate cu prevederile art. 40

alin. (1) din Legea nr. 32/2000, cu modificările și completările
ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatoare, în conformitate cu prevederile art. 40 alin. (2)
din Legea nr. 32/2000, cu modificările și completările ulterioare.
Art. 6. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 17 mai 2011.
Nr. 344.

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți
la alegerile locale parțiale din data de 22 mai 2011
care au depus raportul detaliat al veniturilor și cheltuielilor
electorale, conform art. 38 alin. (2) din Legea nr. 334/2006
privind finanțarea activității partidelor politice și a campaniilor
electorale, republicată, pentru alegerile locale parțiale
desfășurate conform Hotărârii Guvernului nr. 379/2011
privind stabilirea datei alegerilor locale parțiale
pentru primarul comunei Tulnici, județul Vrancea
Comuna Tulnici, județul Vrancea
— Candidat independent — Bîznă Valentin
— Uniunea Social Liberală
București, 26 mai 2011.
Nr. 10.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 373/27.V.2011 conține 16 pagini.

Prețul: 3,20 lei

&JUYDGY|523340]
ISSN 1453—4495

