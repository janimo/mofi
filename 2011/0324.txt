Anul 179 (XXIII) — Nr. 324

PARTEA I

Miercuri, 11 mai 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 227 din 15 februarie 2011 referitoare la excepția de
neconstituționalitate a dispozițiilor art. 61 alin. 1 și
art. 63 alin. 2 din Codul de procedură civilă ..............
Decizia nr. 257 din 22 februarie 2011 referitoare la excepția de
neconstituționalitate a dispozițiilor art. IV din
Ordonanța de urgență a Guvernului nr. 114/2009
privind unele măsuri financiar-bugetare și ale art. 16
alin. (1) din Legea bugetului asigurărilor sociale de stat
pe anul 2010 nr. 12/2010............................................
Decizia nr. 319 din 3 martie 2011 referitoare la excepția de
neconstituționalitate a prevederilor art. 34 alin. (2) și
(4) din Legea nr. 67/2004 pentru alegerea autorităților
administrației publice locale ......................................

Pagina
Decizia nr. 362 din 22 martie 2011 referitoare la excepția de
neconstituționalitate a dispozițiilor art. 109 alin. (3) din

2–3

Ordonanța de urgență a Guvernului nr. 195/2002
privind circulația pe drumurile publice ........................

11–12

Decizia nr. 373 din 22 martie 2011 referitoare la excepția de
neconstituționalitate a dispozițiilor art. 73 pct. 22
din Ordonanța
3–5

Guvernului

nr.

99/2000

privind

comercializarea produselor și serviciilor de piață ......

12–13

Decizia nr. 390 din 24 martie 2011 referitoare la excepția de
neconstituționalitate a dispozițiilor art. 58 alin. (1) din
6–8

Ordonanța de urgență a Guvernului nr. 59/2000 privind
Statutul personalului silvic ..........................................

Decizia nr. 358 din 22 martie 2011 referitoare la excepția de
neconstituționalitate a dispozițiilor art. 274 alin. 3 din
Codul de procedură civilă ..........................................

8–9

Decizia nr. 359 din 22 martie 2011 referitoare la excepția de
neconstituționalitate a dispozițiilor art. 304 pct. 9 și
art. 3041 din Codul de procedură civilă ......................

9–11

14–15

Decizia nr. 417 din 7 aprilie 2011 referitoare la excepția de
neconstituționalitate a dispozițiilor art. 6 alin. (4) și
art. 9 alin. (1) din Ordonanța Guvernului nr. 5/2001
privind procedura somației de plată ..........................

15–16

2

MONITORUL OFICIAL AL ROMÂNIEI, PARTEA I, Nr. 324/11.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 227
din 15 februarie 2011

referitoare la excepția de neconstituționalitate a dispozițiilor art. 61 alin. 1 și art. 63 alin. 2 din Codul
de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 61 alin. 1 și art. 63 alin. 2 din Codul de
procedură civilă, excepție ridicată de Szilacyi Ladislau Iosif și
Szilacyi Iuliana în Dosarul nr. 2.772/3/2009 al Tribunalului
București — Secția a III-a civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar
prin care autorii excepției de neconstituționalitate solicită
acordarea unui nou termen de judecată.
Reprezentantul Ministerului Public solicită respingerea cererii
de amânare.
Curtea, deliberând, respinge cererea de amânare depusă de
autorii excepției.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 mai 2010, pronunțată în Dosarul
nr. 2.772/3/2009, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a dispozițiilor art. 61 alin. 1 și art. 63
alin. 2 din Codul de procedură civilă, excepție ridicată de
Szilacyi Ladislau Iosif și Szilacyi Iuliana.
În motivarea excepției de neconstituționalitate autorii
acesteia susțin că textele de lege criticate contravin dispozițiilor
art. 21 din Legea fundamentală prin aceea că împiedică accesul
liber la justiție. Prin disjungerea cauzei se încalcă dreptul părților
la un proces echitabil și la soluționarea cauzei într-un termen
rezonabil.
Tribunalul București — Secția a III-a civilă arată că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 61 alin. 1 și art. 63 alin. 2 din Codul de procedură
civilă, cu următorul conținut:
— Art. 61 alin. 1: ăCererea va fi făcută în condițiile de formă
pentru cererea de chemare în judecată. Cererea făcută de pârât
se va depune o dată cu întâmpinarea; când întâmpinarea nu
este obligatorie, cererea se va depune cel mai târziu la prima zi
de înfățișare.”;
— Art. 63 alin. 2: ăCând judecarea cererii principale ar fi
întârziată prin chemarea în garanție, instanța poate dispune
despărțirea ei spre a fi judecate deosebit.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 referitoare la accesul liber la justiție și art. 24
referitoare la dreptul la apărare.
Examinând excepția de neconstituționalitate, Curtea
constată că, prin Decizia nr. 209 din 28 februarie 2008, publicată
în Monitorul Oficial al României, Partea I, nr. 349 din 6 mai 2008,
a statuat, referitor la dispozițiile art. 61 din Codul de procedură
civilă, că stabilirea regulilor de desfășurare a procesului în fața
instanțelor judecătorești este de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Sub acest aspect,
principiul liberului acces la justiție presupune posibilitatea
neîngrădită a celor interesați de a le utiliza, în formele și în
modalitățile instituite de lege. În consecință, prin reglementările
cuprinse în art. 61 din Codul de procedură civilă, referitoare la
termenele până la care reclamantul, respectiv pârâtul, poate
depune cererea de chemare în garanție, legiuitorul nu a înțeles
să stabilească un tratament discriminatoriu, ci un regim legal
diferit, impus de existența unor situații procesuale diferite. În
aceste condiții, părților interesate nu li se încalcă nici accesul
liber la justiție atâta vreme cât pot sesiza instanțele
judecătorești, în termenul legal, cu cererea de chemare în
garanție. Mai mult, obligația părților de a-și exercita drepturile
procesuale în cadrul termenelor stabilite de lege reprezintă
expresia aplicării principiului privind dreptul persoanei la
judecarea procesului său în mod echitabil și într-un termen
rezonabil, instituirea unor termene procesuale servind unei mai
bune administrări a justiției, precum și necesității aplicării și
respectării drepturilor și garanțiilor procesuale ale părților.
În ceea ce privește critica referitoare la dispozițiile art. 63
alin. 2 din Codul de procedură civilă, Curtea constată că prin
Decizia nr. 913 din 18 octombrie 2007, publicată în Monitorul
Oficial al României, Partea I, nr. 809 din 27 noiembrie 2007, a
reținut că aceste dispoziții au în vedere soluționarea procesului

MONITORUL OFICIAL AL ROMÂNIEI, PARTEA I, Nr. 324/11.V.2011
cu celeritate, în absența lor cererea de chemare în garanție
putând întârzia în mod nejustificat judecarea cererii principale,
împrejurare care ar fi fost de natură a contraveni prevederilor
art. 21 alin. (3) din Constituție.
De asemenea, prin Decizia nr. 1.189 din 13 decembrie 2007,
publicată în Monitorul Oficial al României, Partea I, nr. 39 din
17 ianuarie 2008, Curtea a statuat că instituirea, prin textul de
lege criticat, a regulii potrivit căreia, în situația în care chemarea
în garanție determină întârzierea judecății, instanța poate
dispune disjungerea celor două cereri spre a fi judecate separat,

3

are drept scop soluționarea cauzei într-un termen rezonabil, în
deplin acord cu exigențele impuse de dreptul la un proces
echitabil. Reglementarea criticată nu îngrădește sub niciun
aspect posibilitatea părților de a formula apărările pe care le
consideră necesare, astfel încât nu sunt încălcate nici
prevederile art. 24 din Legea fundamentală.
Cele statuate prin deciziile menționate își păstrează
valabilitatea, în cauza de față neintervenind elemente noi, de
natură să determine reconsiderarea jurisprudenței Curții în
această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 61 alin. 1 și art. 63 alin. 2 din Codul de
procedură civilă, excepție ridicată de Szilacyi Ladislau Iosif și Szilacyi Iuliana în Dosarul nr. 2.772/3/2009 al Tribunalului București —
Secția a III-a civilă.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 257
din 22 februarie 2011

referitoare la excepția de neconstituționalitate a dispozițiilor art. IV din Ordonanța de urgență a
Guvernului nr. 114/2009 privind unele măsuri financiar-bugetare și ale art. 16 alin. (1)
din Legea bugetului asigurărilor sociale de stat pe anul 2010 nr. 12/2010
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare și ale
art. 16 alin. (1) din Legea bugetului asigurărilor sociale de stat
pe anul 2010 nr. 12/2010, excepție ridicată de Sindicatul Liber al
Pensionarilor Vaslui în Dosarul nr. 487/89/2010 și care constituie
obiectul Dosarului Curții Constituționale nr. 1.346D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 1.427D/2010, nr. 1.574D/2010, nr. 1.704D/2010,
nr. 1.736D/2010, nr. 1.853D/2010, nr. 1.942D/2010,

nr. 2.000D/2010, nr. 3.552D/2010, nr. 3.826D/2010,
nr. 4.101D/2010 și nr. 4.437D/2010, având ca obiect excepții de
neconstituționalitate a acelorași dispoziții de lege, excepții
ridicate de Asociația Județeană a Sindicatului Liber al
Pensionarilor Vrancea, în numele și pentru părțile Ștefan I.
Cazan și alții în Dosarul nr. 779/91/2010 al Tribunalului Vrancea —
Secția civilă, de Maria Ghicică și alții în Dosarul nr. 994/87/2010
al Tribunalului Teleorman — Secția conflicte de muncă, asigurări
sociale și contencios administrativ fiscal, de Sindicatul Județean
al Pensionarilor Botoșani, în calitate de reprezentant al
membrilor săi în Dosarul nr. 1.450/40/2010 al Tribunalului
Botoșani — Secția civilă, de Sindicatul Județean al Pensionarilor
Alba, în calitate de reprezentant al membrilor săi în Dosarul
nr. 2.488/107/2010 al Tribunalului Alba — Secția civilă, de
Sindicatul Liber al Pensionarilor Brașov, în calitate de
reprezentant al membrilor săi în Dosarul nr. 2.233/62/2010 al
Tribunalului Brașov — Secția civilă, de Uniunea Județeană
Harghita a Sindicatelor Pensionarilor Miercurea-Ciuc, în calitate
de reprezentant al membrilor săi în Dosarul nr. 450/96/2010 al
Tribunalului Harghita — Secția civilă, de Sindicatul Județean al
Pensionarilor Mehedinți, în calitate de reprezentant al membrilor
săi în Dosarul nr. 1.133/101/2010 al Tribunalului Mehedinți —
Secția conflicte de muncă și asigurări sociale, de Liga

4

MONITORUL OFICIAL AL ROMÂNIEI, PARTEA I, Nr. 324/11.V.2011

Județeană ăSolidaritatea” a Pensionarilor, în calitate de
reprezentant al membrilor săi în Dosarul nr. 1.678/90/2010 al
Tribunalului Vâlcea — Secția civilă, de Sindicatul Pensionarilor
Iași, în calitate de reprezentant al membrilor săi în Dosarul
nr. 1.483/99/2010 al Tribunalului Iași — Secția civilă, litigii de
muncă, de Sindicatul Ligii Județene a Pensionarilor, în calitate
de reprezentant al membrilor săi în Dosarul nr. 5.665/111/2010
al Tribunalului Bihor — Secția civilă și de Asociația Pensionarilor
din București, în calitate de reprezentant al membrilor săi în
Dosarul nr. 9.894/3/2010 al Tribunalului București — Secția
a VIII-a conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele 1.346D/2010,
nr. 1.427D/2010, nr. 1.574D/2010, nr. 1.704D/2010,
nr. 1.736D/2010, nr. 1.853D/2010, nr. 1.942D/2010,
nr. 2.000D/2010, nr. 3.552D/2010, nr. 3.826D/2010,
nr. 4.101D/2010 și nr. 4.437D/2010, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.427D/2010, nr. 1.574D/2010,
nr. 1.704D/2010, nr. 1.736D/2010, nr. 1.853D/2010,
nr. 1.942D/2010, nr. 2.000D/2010, nr. 3.552D/2010,
nr. 3.826D/2010, nr. 4.101D/2010 și nr. 4.437D/2010 la Dosarul
nr. 1.346D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, sens în care arată că dispozițiile de lege criticate au
fost abrogate, iar noua reglementare în domeniul pensiilor,
Legea nr. 263/2010 privind sistemul unitar de pensii publice, nu
mai preia soluția legislativă criticată.
C U R T E A,

având în vedere actele și lucrările dosarelor, constată
următoarele:
Prin Încheierea din 29 aprilie 2010, pronunțată de Tribunalul
Vaslui — Secția civilă în Dosarul nr. 487/89/2010, prin
Încheierea din 13 aprilie 2010, pronunțată de Tribunalul
Vrancea — Secția civilă în Dosarul nr. 779/91/2010, prin
Încheierea din 24 martie 2010, pronunțată de Tribunalul
Teleorman — Secția conflicte de muncă, asigurări sociale și
contencios administrativ fiscal în Dosarul nr. 994/87/2010,
prin Încheierea din 18 mai 2010, pronunțată de Tribunalul
Botoșani — Secția civilă în Dosarul nr. 1.450/40/2010, prin
Încheierea din 22 aprilie 2010, pronunțată de Tribunalul Alba —
Secția civilă în Dosarul nr. 2.488/107/2010, prin Încheierea din
10 iunie 2010, pronunțată de Tribunalul Brașov — Secția
civilă în Dosarul nr. 2.233/62/2010, prin Încheierea din 8 aprilie
2010, pronunțată de Tribunalul Harghita — Secția civilă în
Dosarul nr. 450/96/2010, prin Încheierea din 15 aprilie 2010,
pronunțată de Tribunalul Mehedinți — Secția conflicte de
muncă și asigurări sociale în Dosarul nr. 1.133/101/2010, prin
Încheierea din 25 iunie 2010, pronunțată de Tribunalul Vâlcea —
Secția civilă în Dosarul nr. 1.678/90/2010, prin Încheierea din
8 septembrie 2010, pronunțată de Tribunalul Iași — Secția
civilă, litigii de muncă în Dosarul nr. 1.483/99/2010, prin
Încheierea din 22 septembrie 2010, pronunțată de Tribunalul
Bihor — Secția civilă în Dosarul nr. 5.665/111/2010 și prin
Încheierea din 14 octombrie 2010, pronunțată de Tribunalul
București — Secția a VIII-a conflicte de muncă și asigurări
sociale în Dosarul nr. 9.894/3/2010, Curtea Constituțională a

fost sesizată cu excepția de neconstituționalitate a
dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare și ale
art. 16 alin. (1) din Legea bugetului asigurărilor sociale de
stat pe anul 2010 nr. 12/2010.
Excepția a fost ridicată de Sindicatului Liber al Pensionarilor
Vaslui, de Asociația Județeană a Sindicatului Liber al
Pensionarilor Vrancea, în numele și pentru părțile Ștefan I.
Cazan și alții, de Maria Ghicică și alții, de Sindicatul Județean al
Pensionarilor Botoșani, în calitate de reprezentant al membrilor
săi, de Sindicatul Județean al Pensionarilor Alba, în calitate de
reprezentant al membrilor săi, de Sindicatul Liber al
Pensionarilor Brașov, în calitate de reprezentant al membrilor
săi, de Uniunea Județeană Harghita a Sindicatelor Pensionarilor
Miercurea-Ciuc, în calitate de reprezentant al membrilor săi, de
Sindicatul Județean al Pensionarilor Mehedinți, în calitate de
reprezentant al membrilor săi, de Liga Județeană ăSolidaritatea”
a Pensionarilor, în calitate de reprezentant al membrilor săi, de
Sindicatul Pensionarilor Iași, în calitate de reprezentant al
membrilor săi, de Sindicatul Ligii Județene a Pensionarilor, în
calitate de reprezentant al membrilor săi, și de Asociația
Pensionarilor din București, în calitate de reprezentant al
membrilor săi, cu prilejul soluționării unor acțiuni civile având ca
obiect recalcularea pensiilor.
În motivarea excepției de neconstituționalitate autorii
acesteia susțin, în esență, că dispozițiile legale criticate,
necorelând valoarea punctului de pensie cu nivelul salariul
mediu brut pentru anul 2010, au determinat reducerea valorii
punctului de pensie. Astfel, dacă valoarea punctului de pensie în
perioada octombrie 2008—martie 2009 reprezenta 45% din
salariul mediu brut, în anul 2010 acesta a reprezentat doar
39,9%. Se arată că o atare măsură duce la desființarea unui
drept câștigat și echivalează cu o expropriere, încălcându-se,
astfel, prevederile art. 47 alin. (1), dar și cele ale art. 44 alin. (3)
din Constituție.
Cu referire la art. IV din Ordonanța de urgență a Guvernului
nr. 114/2009, susțin că acesta contravine, alături de textele din
Constituție deja amintite, și art. 115 alin. (6).
De asemenea, critică modul în care statul a administrat
excedentele bugetelor de asigurări sociale, arătându-se că
efectele proastei administrări a acestor fonduri nu trebuie să fie
suportate de pensionari.
În continuare, autorii excepției susțin că este încălcată și
obligația statului de creștere a calității vieții.
În final, arată că prin Legea bugetului asigurărilor sociale —
lege ordinară — nu se poate modifica Legea nr. 19/2000 privind
sistemul public de pensii și alte drepturi de asigurări sociale, lege
organică.
Tribunalul Vaslui — Secția civilă, Tribunalul Vrancea —
Secția civilă, Tribunalul Brașov — Secția civilă, Tribunalul
Vâlcea — Secția civilă și Tribunalul Bihor — Secția civilă
consideră că excepția de neconstituționalitate este întemeiată.
Tribunalul Teleorman — Secția conflicte de muncă,
asigurări sociale și contencios administrativ fiscal,
Tribunalul Botoșani — Secția civilă, Tribunalul Harghita —
Secția civilă, Tribunalul Alba — Secția civilă, Tribunalul
Mehedinți — Secția conflicte de muncă și asigurări sociale,
Tribunalul Iași – Secția civilă, litigii de muncă și Tribunalul
București — Secția a VIII-a conflicte de muncă și asigurări
sociale consideră că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 324/11.V.2011
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. IV din Ordonanța de urgență a Guvernului
nr. 114/2009 privind unele măsuri financiar-bugetare, publicată
în Monitorul Oficial al României, Partea I, nr. 919 din
29 decembrie 2009, precum și ale art. 16 alin. (1) din Legea
bugetului asigurărilor sociale de stat pe anul 2010 nr. 12/2010,
publicată în Monitorul Oficial al României, Partea I, nr. 61 din
27 ianuarie 2010, care au următorul cuprins:
— Art. IV din Ordonanța de urgență a Guvernului
nr. 114/2009: ăPrevederile art. 80 alin. (1) și (3) din Legea
nr. 19/2000 privind sistemul public de pensii și alte drepturi de
asigurări sociale, publicată în Monitorul Oficial al României,

5

Partea I, nr. 140 din 1 aprilie 2000, cu modificările și completările
ulterioare, nu se aplică în anul 2010.”
— Art. 16 alin. (1) din Legea nr. 12/2010: ăValoarea punctului
de pensie este de 732,8 lei și se aplică începând cu data de
1 ianuarie 2010.”
Autorii excepției susțin că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi, art. 47 alin. (1) privind nivelul de trai, art. 115 alin. (6)
privind domeniile în care Guvernul nu poate adopta ordonanțe
de urgență, art. 44 alin. (1) și (3) privind dreptul de proprietate
privată și ale art. 135 alin. (2) lit. f) privind obligația statului de a
crea condițiile necesare pentru creșterea calității vieții. Totodată,
sunt invocate în susținerea excepției și prevederile art. 1
paragraful 1 din Protocolul adițional la Convenția pentru
apărarea drepturilor omului și a libertăților fundamentale privind
protecția proprietății.
Examinând excepția de neconstituționalitate, Curtea observă
că textele legale criticate au avut o aplicare limitată în timp, și
anume doar pentru anul 2010.
Noua reglementare în domeniul pensiilor, respectiv Legea
nr. 263/2010 privind sistemul unitar de pensii publice, publicată
în Monitorul Oficial al României, Partea I, nr. 852 din
20 decembrie 2010, nu a mai preluat modalitatea de calcul și
actualizare a punctului de pensie în funcție de salariul mediu
brut, prevăzută de art. 80 din Legea nr. 19/2000 — în prezent
abrogată. Prin urmare, nici soluția legislativă criticată nu a mai
fost preluată de noua reglementare legală în materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. IV din Ordonanța de urgență a
Guvernului nr. 114/2009 privind unele măsuri financiar-bugetare și ale art. 16 alin. (1) din Legea bugetului asigurărilor sociale de
stat pe anul 2010 nr. 12/2010, excepție ridicată de Sindicatul Liber al Pensionarilor Vaslui în Dosarul nr. 487/89/2010, de Asociația
Județeană a Sindicatului Liber al Pensionarilor Vrancea, în numele și pentru părțile Ștefan I. Cazan și alții în Dosarul nr. 779/91/2010
al Tribunalului Vrancea — Secția civilă, de Maria Ghicică și alții în Dosarul nr. 994/87/2010 al Tribunalului Teleorman — Secția
conflicte de muncă, asigurări sociale și contencios administrativ fiscal, de Sindicatul Județean al Pensionarilor Botoșani, în calitate
de reprezentant al membrilor săi în Dosarul nr. 1.450/40/2010 al Tribunalului Botoșani — Secția civilă, de Sindicatul Județean al
Pensionarilor Alba, în calitate de reprezentant al membrilor săi în Dosarul nr. 2.488/107/2010 al Tribunalului Alba — Secția civilă,
de Sindicatul Liber al Pensionarilor Brașov, în calitate de reprezentant al membrilor săi în Dosarul nr. 2.233/62/2010 al Tribunalului
Brașov — Secția civilă, de Uniunea Județeană Harghita a Sindicatelor Pensionarilor Miercurea-Ciuc, în calitate de reprezentant
al membrilor săi în Dosarul nr. 450/96/2010 al Tribunalului Harghita — Secția civilă, de Sindicatul Județean al Pensionarilor
Mehedinți, în calitate de reprezentant al membrilor săi în Dosarul nr. 1.133/101/2010 al Tribunalului Mehedinți — Secția conflicte
de muncă și asigurări sociale, de Liga Județeană ăSolidaritatea” a Pensionarilor, în calitate de reprezentant al membrilor săi în
Dosarul nr. 1.678/90/2010 al Tribunalului Vâlcea — Secția civilă, de Sindicatul Pensionarilor Iași, în calitate de reprezentant al
membrilor săi în Dosarul nr. 1.483/99/2010 al Tribunalului Iași — Secția civilă, litigii de muncă, de Sindicatul Ligii Județene a
Pensionarilor, în calitate de reprezentant al membrilor săi în Dosarul nr. 5.665/111/2010 al Tribunalului Bihor — Secția civilă și de
Asociația Pensionarilor din București, în calitate de reprezentant al membrilor săi în Dosarul nr. 9.894/3/2010 al Tribunalului
București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

6

MONITORUL OFICIAL AL ROMÂNIEI, PARTEA I, Nr. 324/11.V.2011
CURTEA CONSTITUȚIONALĂ

D E C I Z I A Nr. 319
din 3 martie 2011

referitoare la excepția de neconstituționalitate a prevederilor art. 34 alin. (2) și (4)
din Legea nr. 67/2004 pentru alegerea autorităților administrației publice locale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 34 alin. (2) și (4) din Legea nr. 67/2004 pentru
alegerea autorităților administrației publice locale, excepție
ridicată de Partidul Verde în Dosarul nr. 1.425/90/2010 al
Tribunalul Vâlcea — Secția comercială și de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
apreciind că textele de lege criticate nu nesocotesc dispozițiile
constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2010, pronunțată în Dosarul
nr. 1.425/90/2010, Tribunalul Vâlcea — Secția comercială și
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 34 alin. (2) și (4) din Legea nr. 67/2004
pentru alegerea autorităților administrației publice locale,
excepție ridicată de Partidul Verde într-o cauză civilă având ca
obiect soluționarea unei contestații depuse împotriva unei decizii
a Biroului Electoral de Circumscripție nr. 1 Râmnicu Vâlcea.
În motivarea excepției de neconstituționalitate autorul
acesteia susține că, prin modificările aduse Legii nr. 67/2004,
partidelor neparlamentare li se anulează dreptul de a avea
reprezentanți în secțiile de votare cu prilejul alegerilor pentru
primăriile locale. Acest lucru afectează procesul electoral,
anulând posibilitatea partidelor neparlamentare care au
candidați de a verifica corectitudinea procesului electoral,
inclusiv numărarea voturilor. Prin faptul că acei candidați care
provin de la partidele neparlamentare nu au reprezentanți în
secțiile de votare, drepturile lor electorale sunt afectate odată
cu întregul proces electoral, asupra căruia pot plana suspiciuni.
Textele de lege criticate aduc o gravă atingere egalității
partidelor și avantajează în mod arbitrar și nedemocratic
partidele parlamentare. În acest sens, arată că scrutinul pentru
alegerea reprezentanților în administrația locală este de un alt tip
decât cel pentru alegerile parlamentare și vizează o cu totul altă
parte a administrației publice. De aceea, a stabili cadrul de
desfășurare a alegerilor locale în funcție de rezultatele alegerilor
parlamentare reprezintă un abuz de natură să avantajeze în
mod nejustificat partidele parlamentare. În opinia sa, prevederea
legală care anulează partidelor neparlamentare dreptul de a

avea reprezentanți în secțiile de votare are un evident caracter
discriminatoriu pe motiv de opinii politice. Totodată, această
prevedere anulează principiul organizării unor alegeri libere și
îngrădește posibilitatea cetățenilor cu drept de vot de a-și
exprima voința cu privire la alegerea corpului legislativ. În fine,
susține că textele de lege criticate nesocotesc și dreptul de a fi
ales, deoarece nu se mai poate garanta corectitudinea
procesului electoral și numărarea corectă a voturilor dacă nu
există reprezentanți în secțiile de votare.
Tribunalul Vâlcea — Secția comercială și de contencios
administrativ și fiscal consideră că excepția de
neconstituționalitate este neîntemeiată. Apreciază că textele de
lege criticate nu afectează procesul electoral, dreptul de a alege
și de a fi ales și nici nu reprezintă o discriminare, neafectând
egalitatea în drepturi a partidelor politice. Acestea au dreptul să
propună fiecare candidatul său cu prilejul alegerilor locale
parțiale pentru funcția de primar, când, potrivit art. 34 alin. (4)
din Legea nr. 67/2004, birourile electorale ale secțiilor de votare
se completează cu reprezentanții partidelor parlamentare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale. Arată că stabilirea condițiilor de
reprezentativitate pentru exercitarea anumitor activități, în
condițiile legii, nu înseamnă o încălcare a egalității în drepturi,
fiecare cetățean având vocația și șansa de a exercita aceste
activități, fără discriminări sau privilegii, dacă îndeplinește
condițiile prevăzute de lege. Învederează cele reținute de Curtea
Constituțională în Decizia Curții Constituționale nr. 179 din
22 aprilie 2004, publicată în Monitorul Oficial al României,
Partea I, nr. 499 din 3 iunie 2004, în sensul că nu se poate
accepta ca din birourile electorale să facă parte reprezentanți ai
tuturor partidelor politice existente în țară, întrucât acestea ar
deveni nefuncționale, iar activitatea electorală ar risca să se
blocheze.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 34 alin. (2) și (4) din Legea nr. 67/2004 pentru
alegerea autorităților administrației publice locale, republicată în
Monitorul Oficial al României, Partea I, nr. 333 din 17 mai 2007,
modificate prin Ordonanța de urgență a Guvernului nr. 32/2008
privind modificarea Legii nr. 67/2004 pentru alegerea autorităților

MONITORUL OFICIAL AL ROMÂNIEI, PARTEA I, Nr. 324/11.V.2011
administrației publice locale și pentru modificarea și completarea
Legii nr. 334/2006 privind finanțarea activității partidelor politice
și a campaniilor electorale, publicată în Monitorul Oficial al
României, Partea I, nr. 217 din 21 martie 2008. Textul de lege
criticat are următorul conținut:
— Art. 34 alin. (2) și (4): ă(2) Birourile electorale de
circumscripție se completează cu reprezentanți propuși de
organizațiile județene, respectiv de organizația municipiului
București, ale partidelor politice parlamentare, care depun
candidat la funcția de primar, primar general, respectiv de
președinte al consiliului județean, ca membri, în limitele
prevăzute la art. 24 alin. (2), (3) și (4). Completarea se face de
președintele biroului electoral de circumscripție, în termen de
24 de ore de la desemnarea acestuia. Completarea se face în
ordinea descrescătoare a numărului cumulat de senatori și
deputați ai fiecărui partid. (...)
(4) Birourile electorale ale secțiilor de votare se completează
cu reprezentanți propuși de organizațiile județene, respectiv de
organizația municipiului București, ale partidelor politice
parlamentare, care depun candidat la funcția de primar, primar
general, respectiv de președinte al consiliului județean, ca
membri, în limitele prevăzute la art. 28 alin. (1). Completarea se
face de președintele biroului electoral al secției de votare, în
termen de 24 de ore de la desemnarea acestuia, în ordinea
descrescătoare a numărului cumulat de senatori și deputați ai
fiecărui partid. Prevederile alin. (3) se aplică în mod
corespunzător.”
În opinia autorului excepției de neconstituționalitate, textele
de lege criticate contravin următoarelor dispoziții din Legea
fundamentală: art. 16 — ăEgalitatea în drepturi”, art. 37 —
ăDreptul de a fi ales” și art. 115 alin. (6) care prevede că prin
ordonanțe de urgență nu pot fi afectate drepturile electorale.
Invocă, de asemenea, și prevederile art. 14 — ăInterzicerea
discriminării” din Convenția pentru apărarea drepturilor omului și
a libertăților fundamentale, cele ale art. 3 — ăDreptul la alegeri
libere” din Primul Protocol adițional la aceeași convenție,
precum și următoarele prevederi din Pactul internațional cu
privire la drepturile civile și politice: art. 25 care statuează că
orice cetățean are dreptul de a lua parte la conducerea treburilor
publice, fie direct, fie prin intermediul unor reprezentanți liber
aleși, de a alege și de a fi ales, în cadrul unor alegeri periodice,
oneste, cu sufragiu universal și egal și cu scrutin secret,
asigurând exprimarea liberă a voinței alegătorilor și de a avea
acces, în condiții generale de egalitate, la funcțiile publice din
țara sa; art. 26 referitor la egalitatea în fața legii, interzicerea
discriminării și protecția împotriva discriminării.
Examinând excepția de neconstituționalitate, Curtea observă
că, prin Decizia nr. 179 din 22 aprilie 2004, publicată în Monitorul
Oficial al României, Partea I, nr. 499 din 3 iunie 2004, s-a
pronunțat asupra unor probleme similare, ridicate, însă, în
legătură cu dispozițiile din Legea nr. 3/2000 privind organizarea
și desfășurarea referendumului, care nu prevăd participarea în
Biroul Electoral Central, în birourile electorale de circumscripție
și în cele ale secțiilor de votare a reprezentanților partidelor care
nu sunt reprezentate în Parlament, în cazul referendumului
național, sau în consiliul local ori județean, în cazul
referendumului local.
Cu acel prilej, Curtea a reținut că dispozițiile legale criticate,
care reglementează componența Biroului Electoral Central, a
birourilor electorale de circumscripție și a birourilor electorale
ale secțiilor de votare, stabilind că numai partidele care au
reprezentare parlamentară, în cazul referendumului național,
sau care sunt reprezentate în consiliul local sau județean, în
cazul referendumului local, pot desemna delegați în organismele
electorale respective, au la bază un criteriu rațional și obiectiv și
în niciun caz nu se putea accepta ca din aceste birouri electorale
să facă parte reprezentanți ai tuturor partidelor politice existente

7

în țară, întrucât astfel aceste organisme ar fi devenit
nefuncționale, iar activitatea electorală ar fi riscat să se
blocheze.
Cele statuate prin decizia menționată sunt valabile, mutatis
mutandis, și în cauza de față.
Autorii prezentei excepții au mai susținut și încălcarea
dispozițiilor din Constituție cuprinse la art. 115 alin. (6) care
prevede că prin ordonanțe de urgență nu pot fi afectate
drepturile electorale. Pronunțându-se, prin Decizia nr. 1.189 din
6 noiembrie 2008, publicată în Monitorul Oficial al României,
Partea I, nr. 787 din 25 noiembrie 2008, asupra excepției de
neconstituționalitate a dispozițiilor art. 32 alin. (1) și (2) din
Legea nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, Curtea a statuat, cu privire la
invocarea art. 115 alin. (6) din Constituție, că ăinterdicția
adoptării de ordonanțe de urgență este totală și necondiționată
atunci când menționează că «nu pot fi adoptate în domeniul
legilor constituționale» și că «nu pot viza măsuri de trecere silită
a unor bunuri în proprietate publică». În celelalte domenii
prevăzute de text, ordonanțele de urgență nu pot fi adoptate
dacă «afectează», dacă au consecințe negative, dar, în schimb,
pot fi adoptate dacă, prin reglementările pe care le conțin, au
consecințe pozitive în domeniile în care intervin.”
Prin aceeași decizie, Curtea s-a referit și asupra conținutului
noțiunii de ădrepturi electorale”, astfel cum aceasta este cuprinsă
în art. 115 alin. (6) din Constituție, reținând că ăDrepturile
electorale formează o categorie distinctă între drepturile și
libertățile cetățenilor. Deși drepturile electorale sunt cuprinse în
sfera drepturilor și libertăților prevăzute de Constituție, legiuitorul
constituant a inserat distinct, alături de acestea, în cuprinsul
alin. (6) al art. 115 din Legea fundamentală, categoria drepturilor
electorale, pentru a sublinia că acestea se referă și la drepturile
electorale menționate de legislația infraconstituțională. [ ]
Alături de drepturile electorale fundamentale consacrate de
Constituție se regăsesc și alte drepturi electorale reglementate
prin lege (dreptul alegătorilor de a face întâmpinări împotriva
omisiunilor, a înscrierilor greșite sau a oricăror erori din Registrul
electoral; dreptul alegătorilor de a verifica înscrierea în listele
electorale, de a face întâmpinări împotriva omisiunilor, a
înscrierilor greșite și a oricăror erori; dreptul alegătorilor de a
face contestație cu privire la listele electorale; dreptul alegătorilor
de a obține cartea de alegător; dreptul de contestare a
candidaturilor; dreptul candidaților de a contesta operațiunile
electorale; dreptul candidaților de a avea acces la mijloacele de
informare în masă). Aceste drepturi sunt drepturi electorale
procedurale ce țin de exercitarea drepturilor electorale
fundamentale ale cetățenilor (dreptul de vot, dreptul de a fi ales,
dreptul de a alege).”
În ceea ce privește interdicția cuprinsă la art. 115 alin. (6) din
Constituție, referitoare la ăafectarea” drepturilor electorale pe
calea ordonanțelor de urgență, Curtea a reținut, prin aceeași
decizie, că această noțiune ătrebuie examinată cu anumite
nuanțări, în special în ce privește acele drepturi care sunt legate
de organizarea și desfășurarea procesului electoral, ținând
seama și de anumite realități practice”. Cu privire la categoria
drepturilor electorale, Curtea, a reținut, de asemenea, numai
sensul juridic al noțiunii ăa afecta”, sub diferite nuanțe, cum ar fi:
ăa suprima”, ăa aduce atingere”, ăa prejudicia”, ăa vătăma”, ăa
leza”, ăa antrena consecințe negative”.
În lumina celor statuate prin decizia menționată, Curtea
constată că, în cauza de față, dispozițiile de lege criticate nu
sunt de natură a afecta, a aduce prejudicii exercitării drepturilor
electorale, întrucât acestea conțin doar norme tehnice privind
completarea birourilor electorale de circumscripție.

8

MONITORUL OFICIAL AL ROMÂNIEI, PARTEA I, Nr. 324/11.V.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 34 alin. (2) și (4) din Legea nr. 67/2004
pentru alegerea autorităților administrației publice locale, excepție ridicată de Partidul Verde în Dosarul nr. 1.425/90/2010 al
Tribunalul Vâlcea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 358
din 22 martie 2011

referitoare la excepția de neconstituționalitate a dispozițiilor art. 274 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 274 alin. 3 din Codul de procedură civilă,
excepție ridicată de Silviu Șerban și Cornelia Șerban în Dosarul
nr. 32.200/211/2009 al Judecătoriei Cluj-Napoca — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef, referând asupra cauzei, arată că
părțile Simion Alexandru David și Mircea Diculescu au depus la
dosar note scrise prin care solicită respingerea criticii de
neconstituționalitate și judecarea în lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.

a sesizat Curtea Constituțională cu excepția de
neconstituționalitate a dispozițiilor art. 274 din Codul de
procedură civilă.
Excepția a fost ridicată de Silviu Șerban și Cornelia Șerban,
contestatori într-o cauză având ca obiect o contestație la
executare.
În motivarea excepției de neconstituționalitate autorii
acesteia susțin că dispozițiile de lege criticate contravin
prevederilor constituționale ale art. 15 alin. (1), art. 16 alin. (1),
art. 21 alin. (1) și (3), art. 24, art. 44 și art. 45. În acest sens,
arată că art. 274 din Codul de procedură civilă ălimitează dreptul
de apărare al părților, acestea fiind constrânse să își aleagă
avocatul nu în funcție de pregătirea profesională, ci în funcție
de onorariu”. De asemenea, acest text de lege ăcreează o
discriminare între două categorii de liber profesioniști, și anume
experții, pe de o parte, și avocații, pe de altă parte”. Autorii
excepției fac referire și la Decizia Curții Constituționale nr. 458
din 31 martie 2009.
Judecătoria Cluj-Napoca — Secția civilă apreciază că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 25 mai 2010, pronunțată în Dosarul
nr. 32.200/211/2009, Judecătoria Cluj-Napoca — Secția civilă

C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile

MONITORUL OFICIAL AL ROMÂNIEI, PARTEA I, Nr. 324/11.V.2011
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie dispozițiile art. 274 din
Codul de procedură civilă. Din motivarea excepției de
neconstituționalitate rezultă însă că, în realitate, autorii excepției
critică doar alin. 3 al art. 274 din Codul de procedură civilă, care
are următorul cuprins: ăJudecătorii au însă dreptul să mărească
sau să micșoreze onorariile avocaților, potrivit cu cele prevăzute
în tabloul onorariilor minimale, ori de câte ori vor constata
motivat că sunt nepotrivite de mici sau de mari, față de valoarea
pricinii sau munca îndeplinită de avocat.”
Autorii criticii susțin că acest text de lege contravine
prevederilor constituționale ale art. 15 alin. (1) privind
universalitatea, art. 16 alin. (1) privind egalitatea în drepturi,
art. 21 alin. (1) și (3) privind accesul liber la justiție și dreptul la
un proces echitabil, art. 24 privind dreptul la apărare, art. 44
privind dreptul de proprietate privată și art. 45 privind libertatea
economică.
Examinând excepția de neconstituționalitate, Curtea reține
că dispozițiile art. 274 alin. 3 din Codul de procedură civilă au
mai fost supuse controlului de constituționalitate în raport cu
aceleași prevederi constituționale și cu motivare similară. Astfel,
Curtea, prin Decizia nr. 493 din 29 mai 2007, publicată în
Monitorul Oficial al României, Partea I, nr. 456 din 5 iulie 2007,
a stabilit că nu se poate pune semn de egalitate între modul de

9

fixare a onorariului expertului și cel al avocatului, tratamentul
diferit aplicat fiind justificat, iar judecătorii au dreptul să
mărească sau să micșoreze onorariile avocaților, potrivit cu cele
prevăzute în tabloul onorariilor minimale, ori de câte ori vor
constata motivat că sunt nepotrivit de mici sau de mari față de
valoarea pricinii ori munca îndeplinită de avocat.
În legătură cu acest aspect, prin Decizia nr. 401 din 14 iulie
2005, publicată în Monitorul Oficial al României, Partea I, nr. 848
din 20 septembrie 2005, Curtea a reținut că prerogativa instanței
de a cenzura, cu prilejul stabilirii cheltuielilor de judecată,
cuantumul onorariului avocațial convenit, prin prisma
proporționalității sale cu amplitudinea și complexitatea activității
depuse, este cu atât mai necesară cu cât respectivul onorariu,
convertit în cheltuieli de judecată, urmează a fi suportat de
partea potrivnică, dacă a căzut în pretenții, ceea ce presupune
în mod necesar ca acesta să îi fie opozabil. Or, opozabilitatea sa
față de partea potrivnică, care este terț în raport cu convenția
de prestare a serviciilor avocațiale, este consecința însușirii sale
de instanță prin hotărârea judecătorească prin al cărei efect
creanța dobândește caracter cert, lichid și exigibil.
Întrucât nu au intervenit elemente noi, care să conducă la
reconsiderarea
jurisprudenței
Curții
Constituționale,
considerentele și soluția din deciziile menționate își păstrează
valabilitatea și în cauza de față.
Curtea constată că, întrucât nu este încălcat niciun drept sau
nicio libertate fundamentală a acestuia, dispozițiile art. 15
alin. (1) din Constituție, invocate în susținerea excepției, nu au
incidență în cauză. De asemenea, Curtea nu poate reține ca
semnificative pentru soluționarea criticii celelalte prevederi
constituționale invocate în cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 274 alin. 3 din Codul de procedură civilă,
excepție ridicată de Silviu Șerban și Cornelia Șerban în Dosarul nr. 32.200/211/2009 al Judecătoriei Cluj-Napoca — Secția civilă.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 359
din 22 martie 2011

referitoare la excepția de neconstituționalitate a dispozițiilor art. 304 pct. 9 și art. 3041
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Doina Suliman

— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

10

MONITORUL OFICIAL AL ROMÂNIEI, PARTEA I, Nr. 324/11.V.2011

Pe rol se află soluționarea excepției de neconstituționalitate
a dispozițiilor art. 304 pct. 9 și art. 3041 din Codul de procedură
civilă, excepție ridicată de Nicolae Asaftei în Dosarul
nr. 438/250/2009 al Tribunalului Arad — Secția contencios
administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 8 iunie 2010, pronunțată în Dosarul
nr. 438/250/2009, Tribunalul Arad — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 304
pct. 9 și art. 3041 din Codul de procedură civilă.
Excepția a fost ridicată de Nicolae Asaftei cu ocazia
soluționării recursului declarat împotriva Sentinței civile nr. 1131
din 23 decembrie 2009, pronunțată de Judecătoria Lipova, în
contradictoriu cu Inspectoratul de Poliție al Județului Arad.
În motivarea excepției de neconstituționalitate autorul
acesteia susține că dispozițiile de lege criticate încalcă
prevederile constituționale ale art. 16 alin. (1) și art. 21 alin. (3),
deoarece ăse creează o diferență între cei ale căror litigii au și
calea de atac a apelului și cei ale căror litigii prevăd doar calea
de atac a recursului”. De aceea, apreciază că ăîn această
situație nu se poate vorbi de o egalitate a tuturor cetățenilor în
fața legii și nici de existența unui proces echitabil”.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 304 pct. 9 și art. 3041 din Codul de procedură
civilă, care au următorul cuprins:
— Art. 304 pct. 9: ăModificarea sau casarea unor hotărâri se
poate cere în următoarele situații, numai pentru motive de
nelegalitate: [... ]
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii.”;

— Art. 3041: ăRecursul declarat împotriva unei hotărâri care,
potrivit legii, nu poate fi atacată cu apel, nu este limitat la
motivele de casare prevăzute în art. 304, instanța putând să
examineze cauza sub toate aspectele.”
Autorul excepției susține că textele legale criticate încalcă
prevederile constituționale ale art. 16 alin. (1) privind egalitatea
în drepturi și ale art. 21 alin. (3) privind dreptul la un proces
echitabil.
Analizând critica referitoare la art. 304 pct. 9 din Codul de
procedură civilă, Curtea reține că s-a mai pronunțat asupra
acestor dispoziții de lege în raport cu aceleași prevederi
constituționale. Astfel, prin Decizia nr. 909 din 18 octombrie
2007, publicată în Monitorul Oficial al României, Partea I, nr. 790
din 21 noiembrie 2007, Curtea a stabilit că dispozițiile de lege
criticate ăconstituie norme de procedură ce au fost adoptate de
legiuitor în cadrul competenței sale constituționale, astfel cum
este consacrată prin art. 126 alin. (2) din Constituție, potrivit
cărora «Competența instanțelor judecătorești și procedura de
judecată sunt prevăzute numai prin lege».
Soluția legislativă adoptată de legiuitor nu relevă niciun fine
de neconstituționalitate, reglementarea criticată constituind
tocmai temeiul de drept al controlului judiciar exercitat pe calea
recursului, fără a se încălca prevederile constituționale invocate
de autorul excepției”.
De asemenea, Curtea, prin mai multe decizii, a analizat
constituționalitatea dispozițiilor art. 3041 din Codul de procedură
civilă. Spre exemplu, prin Decizia nr. 1.004 din 7 octombrie
2008, publicată în Monitorul Oficial al României, Partea I, nr. 753
din 7 noiembrie 2008, Curtea, constatând constituționalitatea
textului supus controlului său, a statuat că ărecursul constituie în
această ipoteză o cale de atac cu caracter devolutiv, în care, ca
și în cazul apelului, instanța de recurs judecă însăși cauza, atât
sub aspectul legalității, cât și sub acela al temeiniciei,
nelimitându-se să examineze doar hotărârea pronunțată de
prima instanță, exclusiv pentru motivele de casare prevăzute în
art. 304 din Codul de procedură civilă, ceea ce este în deplină
concordanță cu prevederile Constituției”.
În legătură cu acest aspect, prin Decizia nr. 351 din 2 mai
2006, publicată în Monitorul Oficial al României, Partea I, nr. 455
din 25 mai 2006, Curtea a statuat că justificarea acestei
reglementări derogatorii de la regula generală a caracterului
nedevolutiv al recursului ține de deosebirile esențiale existente
între cele două situații avute în vedere de legiuitor. Astfel, în
situația în care s-a putut exercita calea de atac a apelului, cauza
a fost, integral și sub toate aspectele legalității și temeiniciei
soluției pronunțate de prima instanță, examinată de o instanță
de control judiciar, la un grad de jurisdicție superior, iar recursul
va putea fi exercitat pentru motive concret și limitativ
determinate, care vizează legalitatea deciziei pronunțate în apel.
În situația în care părților nu le este deschisă calea de atac a
apelului, apare firesc ca instanța să poată cerceta sub toate
aspectele cauza dedusă judecății. Această posibilitate este
menită să asigure părților o judecată echitabilă și să conducă
instanța la cercetarea și aprecierea tuturor aspectelor relevante
pentru pronunțarea unei soluții.
Întrucât nu au intervenit elemente noi, de natură a
reconsidera jurisprudența Curții Constituționale, soluțiile și
considerentele deciziilor menționate își mențin valabilitatea și în
prezenta cauză.

MONITORUL OFICIAL AL ROMÂNIEI, PARTEA I, Nr. 324/11.V.2011

11

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 304 pct. 9 și art. 3041 din Codul de procedură
civilă, excepție ridicată de Nicolae Asaftei în Dosarul nr. 438/250/2009 al Tribunalului Arad — Secția contencios administrativ și fiscal.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 362
din 22 martie 2011

referitoare la excepția de neconstituționalitate a dispozițiilor art. 109 alin. (3)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Doina Suliman
— magistrat-asistent-şef
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 109 alin. (3) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Liviu Nicolicea în Dosarul
nr. 8.528/288/2008 al Tribunalului Vâlcea — Secția comercială
și contencios administrativ fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 15 februarie 2010, pronunțată în Dosarul
nr. 8.528/288/2008, Tribunalul Vâlcea — Secția comercială și
contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 109 alin. (3) din Ordonanța de urgență a
Guvernului nr. 195/2002 privind circulația pe drumurile
publice.
Excepția de neconstituționalitate a fost ridicată de Liviu
Nicolicea cu ocazia soluționării recursului formulat împotriva
Sentinței civile nr. 3.086 din 8 aprilie 2009, pronunțată de
Judecătoria Râmnicu Vâlcea.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 alin. (1) și art. 24. În acest
sens arată că în cazul constatării faptei cu ajutorul unor mijloace
tehnice certificate sau mijloace tehnice omologate și verificate
metrologic prevăd o procedură administrativă de constatare a
contravențiilor și de încheiere a procesului-verbal diferită față de

situația constatării faptei direct și nemijlocit de către polițistul
rutier în lipsa unor mijloace tehnice. În cazul reglementat de
textul de lege criticat este înlăturat dreptul contravenientului de
a formula obiecțiuni cu privire la conținutul procesului-verbal de
constatare, pe când în cazul celorlalte contravenții agentul
constatator este obligat să aducă la cunoștința contravenientului
dreptul de a face obiecțiuni cu privire la conținutul actului de
constatare. Contravenientul nu beneficiază de prezumția de
nevinovăție în timpul etapei administrative în care i se aplică o
sancțiune de către polițist, iar actul de constatare se întocmește
în lipsa acestuia, astfel că nu are posibilitatea de a formula
obiecțiuni cu privire la starea de fapt reținută de agentul
constatator. De asemenea, în motivarea excepției este invocată
și jurisprudența Curții Europene a Drepturilor Omului, de
exemplu, Cauza Öztürk contra Germaniei și Cauza Anghel
contra României.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 109 alin. (3) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare,
dispoziții care au următorul conținut:

12

MONITORUL OFICIAL AL ROMÂNIEI, PARTEA I, Nr. 324/11.V.2011

ăÎn cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în
procesul-verbal, fără a fi necesară confirmarea faptelor de către
martori.”
Alin. (2) al art. 109, la care face referire textul de lege criticat,
prevede că se poate face constatarea contravențiilor și cu
ajutorul unor mijloace tehnice certificate sau mijloace tehnice
omologate și verificate metrologic, consemnându-se aceasta în
procesul-verbal de constatare a contravenției.
În opinia autorului excepției de neconstituționalitate, textul de
lege criticat contravine prevederilor constituționale ale art. 16
alin. (1) care consacră principiul egalității cetățenilor în fața legii
și a autorităților publice și ale art. 24 care garantează dreptul la
apărare. De asemenea, este invocată și jurisprudența Curții
Europene a Drepturilor Omului, de exemplu Cauza Öztürk
contra Germaniei și Cauza Anghel contra României.
Examinând excepția de neconstituționalitate, Curtea reține
că dispozițiile de lege criticate nu încalcă prevederile
constituționale invocate. Astfel, normele criticate se aplică
tuturor persoanelor prevăzute în ipoteza acestora, fără nicio
discriminare pe considerente arbitrare, și nu încalcă dreptul la
apărare. Persoana contravenientă nemulțumită de sancțiunea
aplicată prin procesul-verbal de contravenție, indiferent dacă
procesul-verbal de contravenție a fost încheiat în prezența sau
în lipsa acesteia, are deschisă calea plângerii la instanța de
judecată, în conformitate cu art. 118 alin. (1) din Ordonanța de
urgență a Guvernului nr. 195/2002, potrivit căruia ăÎmpotriva
procesului-verbal de constatare a contravențiilor se poate
depune plângere, în termen de 15 zile de la comunicare, la
judecătoria în a cărei rază de competență a fost constatată
fapta”, cadru în care, beneficiind de toate garanțiile dreptului la
un proces echitabil, poate formula apărările pe care le consideră
necesare. Curtea a subliniat, în acest sens, în jurisprudența sa
referitoare la dispoziții ale Ordonanței Guvernului nr. 2/2001

privind regimul juridic al contravențiilor, legea-cadru în materie
contravențională, că, chiar dacă procesul-verbal de constatare
și sancționare a contravenției se bucură de prezumția de
legalitate, atunci când este formulată plângere împotriva
acestuia este contestată chiar prezumția de care se bucură. În
acest caz, instanța de judecată competentă va administra
probele prevăzute de lege, necesare în vederea verificării
legalității și temeiniciei procesului-verbal. Cel care a formulat
plângerea nu trebuie să își demonstreze propria nevinovăție,
revenind instanței de judecată obligația de a administra tot
probatoriul necesar stabilirii și aflării adevărului, așadar și de a
examina probele care stau la baza aplicării sancțiunii
contravenționale, obținute cu ajutorul unor mijloace tehnice
certificate sau mijloace tehnice omologate și verificate
metrologic, la care face referire autorul prezentei excepții, în
motivarea acesteia. În acest sens, art. 34 alin. (1) din Ordonanța
Guvernului nr. 2/2001 stabilește că ăInstanța competentă să
soluționeze plângerea, după ce verifică dacă aceasta a fost
introdusă în termen, ascultă pe cel care a făcut-o și pe celelalte
persoane citate, dacă aceștia s-au prezentat, administrează
orice alte probe prevăzute de lege, necesare în vederea
verificării legalității și temeiniciei procesului-verbal, și hotărăște
asupra sancțiunii, despăgubirii stabilite, precum și asupra
măsurii confiscării”. Așadar, instanțele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale.
În acest sens s-a pronunțat Curtea Constituțională prin
Decizia nr. 606 din 6 mai 2010, publicată în Monitorul Oficial al
României, Partea I, nr. 398 din 16 iunie 2010, când a respins ca
neîntemeiată excepția de neconstituționalitate.
Întrucât nu au intervenit elemente noi, care să determine
modificarea soluției pronunțate cu acel prilej, atât aceasta, cât și
argumentele pe care s-a bazat își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 109 alin. (3) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Liviu Nicolicea în Dosarul nr. 8.528/288/2008
al Tribunalului Vâlcea — Secția comercială și contencios administrativ fiscal.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 373
din 22 martie 2011

referitoare la excepția de neconstituționalitate a dispozițiilor art. 73 pct. 22
din Ordonanța Guvernului nr. 99/2000 privind comercializarea produselor și serviciilor de piață
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
— judecător
Marieta Safta
— prim-magistrat-asistent
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 73 pct. 22 din Ordonanța Guvernului
nr. 99/2000 privind comercializarea produselor și serviciilor de

MONITORUL OFICIAL AL ROMÂNIEI, PARTEA I, Nr. 324/11.V.2011
piață, excepție invocată de Societatea Comercială ăFalcon
Impex” — S.R.L. din Ciumani, județul Harghita, în Dosarul
nr. 160/305/2010 al Judecătoriei Sfântu Gheorghe.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 29 martie 2010, pronunțată în Dosarul
nr. 160/305/2010, Judecătoria Sfântu Gheorghe a sesizat
Curtea Constituțională cu excepția de neconstituționalitate
a dispozițiilor art. 73 pct. 22 din Ordonanța Guvernului
nr. 99/2000 privind comercializarea produselor și serviciilor
de piață, excepție invocată de Societatea Comercială ăFalcon
Impex” — S.R.L. din Ciumani, județul Harghita.
În motivarea excepției de neconstituționalitate se susține,
în esență, că dreptul organului de control de a interzice una
dintre cele două activități prevăzute în textul de lege criticat,
dacă este interpretat în sensul că se poate interzice oricare
dintre activitățile menționate, la alegere, apare ca discreționar
în raport cu dispozițiile constituționale invocate. Se arată în
acest sens că ădoar comerciantul poate decide care dintre cele
două activități este mai rentabil a fi continuată”.
Judecătoria Sfântu Gheorghe consideră că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 73 pct. 22 din Ordonanța Guvernului nr. 99/2000
privind comercializarea produselor și serviciilor de piață,

13

republicată în Monitorul Oficial al României, Partea I, nr. 603 din
31 august 2007, având următorul cuprins:
— Art. 73 pct. 22: ăConstituie contravenții, dacă nu au fost
săvârșite în astfel de condiții încât, potrivit legii penale, să
constituie infracțiuni, și se sancționează după cum urmează: [...]
22. exercitarea de activități de comerț cu ridicata și comerț cu
amănuntul în aceeași structură de vânzare, respectiv suprafață
de vânzare, cu amendă de la 2.000 lei la 10.000 lei și cu
interzicerea uneia dintre cele două activități.”
Autorul excepției de neconstituționalitate consideră că
dispozițiile de lege criticate contravin prevederilor constituționale
ale art. 45 privind Libertatea economică și ale art. 135 privind
Economia.
Examinând excepția de neconstituționalitate astfel cum a fost
formulată, se constată că aceasta este neîntemeiată și urmează
a fi respinsă.
Curtea reține că, potrivit art. 45 din Constituție, ăAccesul liber
al persoanei la activitatea economică, libera inițiativă și
exercitarea acestora în condițiile legii sunt garantate”. În deplină
concordanță cu aceste dispoziții constituționale, textul de lege
criticat reglementează condițiile de exercitare a unor activități
economice, în considerarea scopului Ordonanței Guvernului
nr. 99/2000, așa cum acesta este stabilit de art. 1, și anume:
ădezvoltarea rețelei de distribuție a produselor și serviciilor de
piață, cu respectarea principiilor liberei concurențe, protecției
vieții, sănătății, securității și intereselor economice ale
consumatorilor, precum și a mediului”. Astfel, definind comerțul
cu ridicata ca fiind ăactivitatea desfășurată de comercianții care
cumpără produse în cantități mari în scopul revânzării acestora
în cantități mai mici altor comercianți sau utilizatori profesionali
și colectivi” și comerțul cu amănuntul ca fiind ăactivitatea
desfășurată de comercianții care vând produse, de regulă, direct
consumatorilor pentru uzul personal al acestora”, legiuitorul a
prevăzut sancțiuni pentru exercitarea acestor activități în
aceeași structură de vânzare, respectiv suprafață de vânzare, în
scopul asigurării unei concurențe loiale.
Așa fiind, contrar susținerilor autorului excepției, prevederile
legale criticate dau expresie dispozițiilor constituționale
referitoare la libertatea economică. Stabilirea unei contravenții și
sancționarea acesteia cu amendă reprezintă o opțiune legitimă
a legiuitorului, care, cu referire la prevederile din ordonanța
criticată, exprimă preocuparea statului pentru a asigura
libertatea comerțului și respectarea principiilor liberei
concurențe. De altfel, Curtea Constituțională s-a mai pronunțat
în acest sens în jurisprudența sa, de exemplu, prin Decizia
nr. 530 din 25 noiembrie 2004, publicată în Monitorul Oficial al
României, Partea I, nr. 1 din 3 ianuarie 2005, în care a statuat
că art. 80 pct. 22 din Ordonanța Guvernului nr. 99/2000 [devenit,
după republicarea ordonanței de urgență, art. 73 pct. 22] este în
deplină concordanță cu prevederile art. 135 alin. (2) lit. a) din
Constituție, potrivit cărora: ăStatul trebuie să asigure: a) libertatea
comerțului, protecția concurenței loiale, crearea cadrului
favorabil pentru valorificarea tuturor factorilor de producție.”

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 73 pct. 22 din Ordonanța Guvernului
nr. 99/2000 privind comercializarea produselor și serviciilor de piață, excepție invocată de Societatea Comercială ăFalcon Impex” —
S.R.L. din Ciumani, județul Harghita, în Dosarul nr. 160/305/2010 al Judecătoriei Sfântu Gheorghe.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

14

MONITORUL OFICIAL AL ROMÂNIEI, PARTEA I, Nr. 324/11.V.2011
CURTEA CONSTITUȚIONALĂ

D E C I Z I A Nr. 390
din 24 martie 2011

referitoare la excepția de neconstituționalitate a dispozițiilor art. 58 alin. (1)
din Ordonanța de urgență a Guvernului nr. 59/2000 privind Statutul personalului silvic
Augustin Zegrean
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 58 alin. (1) din Ordonanța de urgență a
Guvernului nr. 59/2000 privind Statutul personalului silvic,
excepție ridicată de Iulian Bercea în Dosarul nr. 12.451/63/2009
al Curții de Apel Craiova — Secția contencios administrativ și
fiscal și în Dosarul nr. 333/63/2010 al Tribunalului Dolj — Secția
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 2.130D/2010 și
nr. 2.379D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 2.379D/2010 la Dosarul
nr. 2.130D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarelor, reține următoarele:
Prin Încheierea din 10 mai 2010, pronunțată în Dosarul
nr. 12.451/63/2009, Curtea de Apel Craiova — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 58 alin. (1) din Ordonanța de urgență a
Guvernului nr. 59/2000 privind Statutul personalului silvic.
Excepția a fost ridicată de Iulian Bercea cu ocazia soluționării
recursului formulat împotriva Sentinței nr. 221 din 27 ianuarie
2010, pronunțată de Tribunalul Dolj în contradictoriu cu Direcția
Silvică Dolj.
Prin Încheierea din 12 mai 2010, pronunțată în Dosarul
nr. 333/63/2010, Tribunalul Dolj — Secția contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 58
alin. (1) din Ordonanța de urgență a Guvernului nr. 59/2000
privind Statutul personalului silvic.
Excepția de neconstituționalitate a fost ridicată de
reclamantul Iulian Bercea într-o cauză de contencios
administrativ având ca obiect soluționarea cererii de anulare a
deciziei de sancționare disciplinară emise de Direcția Silvică
Dolj.
În motivarea excepției de neconstituționalitate autorul
acesteia susține că, ăfiind vătămat într-un drept printr-un act
nelegal și nul de drept,” dispozițiile de lege criticate contravin
prevederilor art. 52 din Constituție și celor ale art. 6 din

Convenția pentru apărarea drepturilor omului și a libertăților
fundamentale. De asemenea, consideră că dispozițiile de lege
criticate sunt neconstituționale deoarece nu fac distincție între
personalul silvic care face parte din autoritatea publică centrală
care răspunde de silvicultură și structurile teritoriale ale acesteia
și personalul silvic angajat cu contract individual de muncă în
baza unui contract colectiv de muncă încheiat la nivelul Regiei
Naționale a Pădurilor — Romsilva cu Federația Sindicatelor din
Silvicultură ăSilva”. Astfel, potrivit dispozițiilor art. 8, art. 11
alin. (1) și art. 51 alin. (3) din Codul silvic, ale Regulamentului de
organizare și funcționare a Regiei Naționale a Pădurilor —
Romsilva și ale Hotărârii Guvernului nr. 229/2009, personalul
silvic din structurile Regiei Naționale a Pădurilor — Romsilva nu
se încadrează în prevederile art. 109 din Legea nr. 188/1999,
întrucât este angajat prin contract individual de muncă în baza
unui contract colectiv de muncă, nu este numit ca un funcționar
public, nu are raportul de serviciu al unui funcționare public și,
prin urmare, orice litigiu privind raporturile de muncă se
soluționează conform dispozițiilor Codului muncii. În consecință,
având în vedere și deciziile Curții Constituționale nr. 1.257/2009
și nr. 1.629/2009, toate deciziile emise de către directorul
coordonator sunt lovite de nulitate absolută, întrucât acesta a
fost numit în baza Ordonanței de urgență a Guvernului
nr. 37/2009 și, prin urmare, decizia de sancționare disciplinară
a cărei anulare se solicită prin acțiunea în cadrul căreia a fost
invocată excepția de neconstituționalitate este nulă.
Instanțele de judecată apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 58 alin. (1) din Ordonanța de urgență a
Guvernului nr. 59/2000 privind Statutul personalului silvic,
publicată în Monitorul Oficial al României, Partea I, nr. 238 din
30 mai 2000, aprobată cu modificări și completări prin Legea
nr. 427/2001, publicată în Monitorul Oficial al României, Partea I,
nr. 406 din 23 iulie 2001, dispoziții care au următorul cuprins:
ăPersonalului silvic i se aplică dispozițiile Legii nr. 188/1999
privind Statutul funcționarilor publici, în măsura în care prezenta
ordonanță de urgență nu dispune altfel.”
Autorul criticii invocă în susținerea excepției prevederile
art. 52 referitoare la dreptul persoanei vătămate de o autoritate
publică și cele ale art. 6 din Convenția pentru apărarea

MONITORUL OFICIAL AL ROMÂNIEI, PARTEA I, Nr. 324/11.V.2011
drepturilor omului și a libertăților fundamentale referitoare la
dreptul la un proces echitabil.
Examinând excepția de neconstituționalitate, Curtea reține
că reglementarea criticată reprezintă opțiunea legiuitorului, iar
faptul că dispozițiile de lege criticate fac trimitere la Statutul
funcționarilor publici nu atrage neconstituționalitatea acestora.
Aspectul criticat de autorul excepției nu constituie o veritabilă
problemă de constituționalitate, așa că excedează competenței
instanței constituționale. Astfel, din motivarea excepției de
neconstituționalitate, Curtea observă că autorul acesteia nu
critică art. 58 alin. (1) din Ordonanța de urgență a Guvernului
nr. 59/2000 sub aspectul neconstituționalității sale, ci susține că
acest articol de lege nu ar trebui aplicat litigiului dedus
judecății — și anume acțiunii în contencios administrativ prin

15

care se solicită anularea unei decizii de sancționare disciplinară
emise de Direcția Silvică Dolj, în cadrul căreia s-a ridicat
excepția de neconstituționalitate.
Criticile de neconstituționalitate aduse textului de lege atacat
privesc, în realitate, stabilirea regimului juridic aplicabil
raporturilor de muncă ale autorului excepției de
neconstituționalitate cu Direcția Silvică Dolj, ceea ce nu intră în
competența de soluționare a Curții Constituționale, ci a instanței
de judecată chemate să soluționeze litigiul.
În aceste condiții, potrivit art. 2 alin. (3) din Legea
nr. 47/1992, Curtea se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului, excepția de
neconstituționalitate fiind inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 58 alin. (1) din Ordonanța de urgență a
Guvernului nr. 59/2000 privind Statutul personalului silvic, excepție ridicată de Iulian Bercea în Dosarul nr. 12.451/63/2009 al Curții
de Apel Craiova — Secția contencios administrativ și fiscal și în Dosarul nr. 333/63/2010 al Tribunalului Dolj — Secția contencios
administrativ și fiscal.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 417
din 7 aprilie 2011

referitoare la excepția de neconstituționalitate a dispozițiilor art. 6 alin. (4) și art. 9 alin. (1)
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 6 alin. (4) și art. 9 alin. (1) din Ordonanța
Guvernului nr. 5/2001 privind procedura somației de plată,
excepție ridicată de Giovanni Caporale în Dosarul
nr. 9.207/55/2009 al Tribunalului Arad — Secția civilă.
La apelul nominal se prezintă, pentru autorul excepției,
avocatul Iosif Crețiu, cu delegație depusă la dosar. Lipsește
partea Anca Irina Toth, față de care procedura de citare este
legal îndeplinită.
Cauza fiind în stare de judecată, președintele acordă
cuvântul avocatului autorului excepției, care solicită reanalizarea

și modificarea dispozițiilor de lege supuse controlului de
constituționalitate în sensul dreptului comun.
Reprezentantul Ministerului Public pune concluzii de
respingere ca inadmisibilă a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2009, pronunțată în Dosarul
nr. 9.207/55/2009, Tribunalul Arad — Secția civilă a sesizat
Curtea Constituțională cu excepția de neconstituționalitate
a dispozițiilor art. 6 alin. (4) și art. 9 alin. (1) din Ordonanța
Guvernului nr. 5/2001 privind procedura somației de plată.
Excepția a fost ridicată de Giovanni Caporale cu ocazia
soluționării recursului formulat împotriva Încheierii din
15 octombrie 2009, pronunțată de Judecătoria Arad, într-o
cauză având ca obiect o învestire cu formulă executorie, în
contradictoriu cu Anca Irina Toth.
În motivarea excepției de neconstituționalitate autorul
acesteia susține că dispozițiile de lege criticate sunt contrare
prevederilor constituționale ale art. 1 alin. (5), art. 16 alin. (1) și
(2), art. 21 alin. (1) și (2), art. 124 alin. (1) și (2) și art. 136
alin. (5), precum și prevederilor art. 14 din Convenția pentru
apărarea drepturilor omului și a libertăților fundamentale și
Protocolului nr. 12 la Convenție, deoarece ăau menirea de a

16

MONITORUL OFICIAL AL ROMÂNIEI, PARTEA I, Nr. 324/11.V.2011

proteja debitorii răi platnici, ceea ce creează o discriminare
pentru creditori, care, în principal, respectă actele normative”.
Instanța de judecată consideră că textele de lege atacate
nu au legătură cu soluționarea cauzei, al cărei obiect este o
învestire cu formulă executorie.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere privind excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile avocatului autorului excepției,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 6 alin. (4) și art. 9 alin. (1) din Ordonanța
Guvernului nr. 5/2001 privind procedura somației de plată,
publicată în Monitorul Oficial al României, Partea I, nr. 422 din
30 iulie 2001, aprobată cu modificări și completări prin Legea
nr. 295/2002, publicată în Monitorul Oficial al României, Partea I,
nr. 380 din 5 iunie 2002, cu modificările și completările ulterioare.
Textele de lege criticate au următorul cuprins:
— Art. 6 alin. (4): ă(4) Ordonanța se va înmâna părții prezente
sau se va comunica fiecărei părți de îndată, prin scrisoare
recomandată cu confirmare de primire.”;

— Art. 9 alin. (1): ă(1) Ordonanța de admitere în tot sau în
parte a cererii creditorului, împotriva căreia nu a fost introdusă
cerere în anulare potrivit art. 8, este irevocabilă.”
Autorul excepției consideră că dispozițiile de lege criticate
contravin prevederilor constituționale cuprinse în art. 1 alin. (5),
art. 16 alin. (1) și (2), art. 21 alin. (1) și (2), art. 124 alin. (1) și (2)
și art. 136 alin. (5), precum și prevederilor art. 14 din Convenția
pentru apărarea drepturilor omului și a libertăților fundamentale
și Protocolului nr. 12 la Convenție.
Examinând excepția de neconstituționalitate, Curtea observă
că, prin critica de neconstituționalitate formulată, autorul
acesteia tinde la completarea art. 6 alin. (4) din Ordonanța
Guvernului nr. 5/2001, soluția legislativă existentă
nemulțumindu-l prin prisma a ceea ce nu cuprinde. Or, instanța
de contencios constituțional nu poate complini omisiunile
legislative, întrucât, potrivit art. 2 alin. (3) din Legea nr. 47/1992
privind organizarea și funcționarea Curții Constituționale,
aceasta se pronunță numai asupra constituționalității actelor cu
privire la care a fost sesizată, fără a putea modifica sau
completa prevederile supuse controlului.
În consecință, excepția de neconstituționalitate a dispozițiilor
art. 6 alin. (4) din Ordonanța Guvernului nr. 5/2001 urmează să
fie respinsă ca inadmisibilă, neintrând în competența Curții
Constituționale modificarea actului supus controlului său în
sensul dorit de autorul excepției.
Cât privește excepția de neconstituționalitate a dispozițiilor
art. 9 alin. (1) din Ordonanța Guvernului nr. 5/2001, Curtea
constată că este, de asemenea, inadmisibilă, deoarece aceste
dispoziții nu au legătură cu soluționarea cauzei.
În aceste condiții, potrivit art. 2 alin. (3) și art. 29 alin. (1) teza
finală din Legea nr. 47/1992 privind organizarea și funcționarea
Curții Constituționale, excepția de neconstituționalitate a
dispozițiilor art. 6 alin. (4) și art. 9 alin. (1) din Ordonanța
Guvernului nr. 5/2001 este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 6 alin. (4) și art. 9 alin. (1) din Ordonanța
Guvernului nr. 5/2001 privind procedura somației de plată, excepție ridicată de Giovanni Caporale în Dosarul nr. 9.207/55/2009 al
Tribunalului Arad — Secția civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 324/11.V.2011 conține 16 pagini.

Prețul: 3,20 lei

&JUYDGY|522855]
ISSN 1453—4495

