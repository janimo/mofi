Anul 179 (XXIII) — Nr. 579

PARTEA I

LEGI, DECRETE, HOTĂRÂRI ȘI ALTE ACTE

Marți, 16 august 2011

SUMAR

Pagina

Decizia nr. 665 din 17 mai 2011 referitoare la excepția de
neconstituționalitate a dispozițiilor art. 18 din Legea
nr. 329/2009 privind reorganizarea unor autorități și
instituții publice, raționalizarea cheltuielilor publice,
susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................
Decizia nr. 703 din 31 mai 2011 referitoare la excepția de
neconstituționalitate a dispozițiilor art. 129 alin. 5 și
art. 167 din Codul de procedură civilă și art. 2, art. 64,
art. 77, art. 78, art. 95, art. 169, art. 172, art. 180
alin. (2)—(4) și art. 184 din Legea nr. 19/2000 privind
sistemul public de pensii și alte drepturi de asigurări
sociale ........................................................................
Decizia nr. 714 din 31 mai 2011 referitoare la excepția de
neconstituționalitate a dispozițiilor art. 3 din Ordonanța
de urgență a Guvernului nr. 53/2010 privind
eșalonarea plății indemnizațiilor prevăzute de Legea

2–3

3–5

5–7

recunoștinței față de eroii-martiri și luptătorii care au
contribuit la victoria Revoluției române din decembrie
1989, precum și față de persoanele care și-au jertfit
viața sau au avut de suferit în urma revoltei
muncitorești anticomuniste de la Brașov din noiembrie
1987 nr. 341/2004 ......................................................

7–9

Decizia nr. 728 din 2 iunie 2011 referitoare la excepția de
neconstituționalitate a dispozițiilor Legii nr. 300/2009
pentru aprobarea Ordonanței de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada
mai—decembrie 2009 ..............................................

DECIZII ALE CURȚII CONSTITUȚIONALE
Decizia nr. 440 din 7 aprilie 2011 referitoare la excepția de
neconstituționalitate a Ordonanței de urgență a
Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale ............................

Pagina

9–10

Decizia nr. 742 din 2 iunie 2011 referitoare la excepția de
neconstituționalitate a dispozițiilor art. IV din
Ordonanța de urgență a Guvernului nr. 114/2009
privind unele măsuri financiar-bugetare și ale art. 16
alin. (1) din Legea bugetului asigurărilor sociale de stat
pe anul 2010 nr. 12/2010 ..........................................

11–12

Decizia nr. 743 din 2 iunie 2011 referitoare la excepția de
neconstituționalitate a dispozițiilor art. 252 alin. (1) din
Legea nr. 53/2003 — Codul muncii ............................

12–14

Decizia nr. 745 din 2 iunie 2011 referitoare la excepția de
neconstituționalitate a dispozițiilor art. 166 din Legea
nr. 53/2003 — Codul muncii ......................................

14–15

2

MONITORUL OFICIAL AL ROMÂNIEI, PARTEA I, Nr. 579/16.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 440
din 7 aprilie 2011

referitoare la excepția de neconstituționalitate a Ordonanței de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate
din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, excepție
ridicată de Societatea Comercială ăHidroplasto” — S.R.L. din
Botoșani în Dosarul nr. 19.528/211/2010 al Judecătoriei ClujNapoca.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 13 octombrie 2010, pronunțată în Dosarul
nr. 19.528/211/2010, Judecătoria Cluj-Napoca a sesizat
Curtea Constituțională pentru soluționarea excepției de
neconstituționalitate a dispozițiilor Ordonanței de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale.
Excepția a fost invocată de Societatea Comercială
ăHidroplasto” — S.R.L. din Botoșani, într-un dosar având ca
obiect soluționarea cererii privind emiterea unei ordonanțe de
plată.
În motivarea excepției de neconstituționalitate autorul
acesteia susține că actul normativ atacat încalcă dreptul la
apărare, întrucât administrarea probelor este lacunară, urgentă,
nu sunt efectuate cercetări de fond care să permită pârâtuluidebitor să își formuleze apărări pertinente în favoarea sa. De
asemenea, textul criticat, prin urgența măsurilor și restrângerea
dreptului de administrare a probelor, poate crea o situație de
drept care să nu corespundă situației de fapt comerciale. Mai
mult, dispozițiile atacate permit instanței de judecată să
soluționeze o cauză doar pe baza susținerilor subiective ale
creditoarei, fără ca debitorul să poată administra probe în
apărare. Autorul excepției mai susține că apărarea exercitată pe
calea cererii în anulare nu poate fi la fel de eficientă ca aceea de
care ar beneficia într-o cale de atac prevăzută prin dreptul

comun. Emiterea titlului executoriu în urma unui proces sumar
și executarea acestui titlu încalcă dreptul constituțional la
ocrotirea proprietății.
Judecătoria Cluj-Napoca consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, publicată
în Monitorul Oficial al României, Partea I, nr. 738 din
31 octombrie 2007.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în fața legii, art. 24 privind
dreptul la apărare și art. 44 privind dreptul de proprietate.
Examinând excepția de neconstituționalitate, Curtea reține
că s-a pronunțat asupra dispozițiilor de lege criticate în
numeroase cazuri, prin raportare la critici similare, constatând
constituționalitatea acestora.
Astfel, prin Decizia nr. 1.001 din 7 octombrie 2008, publicată
în Monitorul Oficial al României, Partea I, nr. 774 din
18 noiembrie 2008, Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008 sau Decizia nr. 80 din 27 ianuarie 2011,
publicată în Monitorul Oficial al României, Partea I, nr. 195 din
21 martie 2011, Curtea a constatat că Ordonanța de urgență a
Guvernului nr. 119/2007 a fost adoptată pentru a stabili măsuri
pentru combaterea întârzierii executării obligațiilor de plată
asumate prin contracte comerciale și pentru stabilirea unei
proceduri simplificate de soluționare a acțiunilor în justiție având
ca obiect asemenea obligații. Or, potrivit art. 126 din Constituție,
competența instanțelor de judecată și procedura în fața acestora
se stabilesc prin lege, precum ordonanța criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență

MONITORUL OFICIAL AL ROMÂNIEI, PARTEA I, Nr. 579/16.VIII.2011
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
înseamnă că hotărârea se va pronunța numai după ce
judecătorul va analiza toate probele aflate la dosar, inclusiv cele
propuse de debitor. Mai mult, art. 2 din ordonanță prevede că
procedura reglementată de acest act normativ vizează exclusiv
creanțele certe, lichide și exigibile ce reprezintă obligații de plată
a unor sume de bani care rezultă din contracte comerciale, iar
art. 10 dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, instanța constatând că cererea este întemeiată.
De asemenea, prin Decizia nr. 1.070 din 8 septembrie 2009,
publicată în Monitorul Oficial al României, Partea I, nr. 703 din
20 octombrie 2010, Curtea a constatat că ăOrdonanța de
urgență a Guvernului nr. 119/2007 reglementează procedura
recuperării pe cale judecătorească exclusiv a acelor creanțe
care izvorăsc din contracte comerciale și care sunt, în același
timp, certe, lichide și exigibile. În acest scop, la cererea privind
creanța de plată a prețului, creditorul trebuie să anexeze, potrivit
art. 6 alin. (2) din ordonanță, înscrisurile ce atestă cuantumul

3

sumei datorate, precum și orice alte înscrisuri doveditoare ale
acesteia. Potrivit art. 9, debitorul poate contesta creanța prin
întâmpinare, instanța urmând să verifice dacă această
contestație este întemeiată, iar art. 10 alin. (1) prevede că, în
cazul în care, ca urmare a verificării cererii pe baza înscrisurilor
depuse, a declarațiilor părților, precum și a celorlalte probe
administrate, constată că cererea este întemeiată, instanța
emite o ordonanță de plată, în care se precizează suma și
termenul de plată. Conform art. 13 alin. (1), împotriva ordonanței
de plată debitorul poate formula cerere în anulare, în termen de
10 zile de la data comunicării acesteia. Din toate aceste texte de
lege rezultă în mod evident că procedura ce face obiectul
Ordonanței de urgență a Guvernului nr. 119/2007 se desfășoară
într-un cadru procesual menit să asigure toate garanțiile ce
caracterizează un proces echitabil, iar debitorul are la îndemână
suficiente mijloace procedurale pentru a-și apăra interesele”.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză,
inclusiv în ceea ce privește dispozițiile art. 24 și art. 44 din
Constituție.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate din contracte comerciale, excepție
ridicată de Societatea Comercială ăHidroplasto” — S.R.L. din Botoșani în Dosarul nr. 19.528/211/2010 al Judecătoriei Cluj-Napoca.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 665
din 17 mai 2011

referitoare la excepția de neconstituționalitate a dispozițiilor art. 18 din Legea nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea în ședința publică din data de 19 aprilie 2011
a reprezentantului Ministerului Public, procuror Antonia
Constantin.
Pe rol se află soluționarea excepției de neconstituționalitate
a dispozițiilor art. 18 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional, excepție ridicată de Petru Cibotariu în
Dosarul nr. 1.657/99/2010 al Tribunalului Iași — Secția civilă —
litigii de muncă.

4

MONITORUL OFICIAL AL ROMÂNIEI, PARTEA I, Nr. 579/16.VIII.2011

Dezbaterile au avut loc în ședința publică din 19 aprilie 2011
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 10 mai 2011. La acea dată, având
în vedere imposibilitatea constituirii legale a completului de
judecată, Curtea a amânat pronunțarea pentru data de 17 mai
2011.
C U R T E A,

având în vedere actele și lucrările dosarului, constată
următoarele:
Prin Încheierea din 5 mai 2010, pronunțată în Dosarul
nr. 1.657/99/2010, Tribunalul Iași — Secția civilă — litigii de
muncă a sesizat Curtea Constituțională cu excepția de
neconstituționalitate a dispozițiilor art. 18 din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea
mediului de afaceri și respectarea acordurilor-cadru cu
Comisia Europeană și Fondul Monetar Internațional,
excepție ridicată de Petru Cibotariu într-o cauză având ca obiect
soluționarea contestației formulate împotriva unei decizii a casei
județene de pensii.
În motivarea excepției de neconstituționalitate se arată
că textul legal criticat instituie un tratament juridic diferențiat
pentru aceeași categorie de persoane, în funcție de sursa și
nivelul veniturilor, contrar art. 16 coroborat cu art. 4 alin. (2) din
Constituție. De asemenea, se arată că este limitat și dreptul la
alegerea locului de muncă, în sensul că pensionarul care are în
plată un cuantum al pensiei de peste 1.693 de lei nu va putea
lucra în mediul public decât dacă va consimți la suspendarea
plății pensiei sale; astfel cetățeanul este constrâns să nu aleagă
un loc de muncă în mediul public. Mai mult, în perioade de criză,
statul este obligat să păstreze cumulul pensie-salariu pentru a
asigura un nivel de trai decent cetățenilor săi.
Se mai susține că dreptul la pensie este un drept câștigat
care nu poate fi limitat în mod arbitrar de către stat; or, în fapt,
prin suspendarea plății pensiei are loc o eliminare pe o perioadă
nedefinită a dreptului la pensie. Mai mult, pensia, ca drept
constituțional garantat, nu poate împiedica exercitarea dreptului
la muncă al cetățeanului. De asemenea, se susține că
suspendarea plății pensiei este o formă de naționalizare.
În consecință, autorul excepției apreciază că sunt încălcate
prevederile art. 53 din Constituție, întrucât restrângerea
exercițiului drepturilor fundamentale menționate operată prin
dispozițiile legale criticate nu poate fi justificată prin conținutul
normativ al acestui text constituțional.
Tribunalul Iași — Secția civilă — litigii de muncă
consideră că excepția de neconstituționalitate ridicată este
întemeiată, textul legal criticat încălcând art. 16, 41, 44 și 47 din
Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 18 din Legea nr. 329/2009 privind reorganizarea
unor autorități și instituții publice, raționalizarea cheltuielilor
publice, susținerea mediului de afaceri și respectarea
acordurilor-cadru cu Comisia Europeană și Fondul Monetar
Internațional, publicată în Monitorul Oficial al României, Partea I,
nr. 761 din 9 noiembrie 2009, care au următorul cuprins:
— Art.18: ă(1) Pensionarii prevăzuți la art. 17 alin. (2) lit. a)
care desfășoară activități profesionale pe bază de contract
individual de muncă, raport de serviciu sau în baza actului de
numire în funcție au obligația ca, în termen de 15 zile de la data
intrării în vigoare a prezentului capitol, să își exprime în scris
opțiunea între suspendarea plății pensiei pe durata exercitării
activității și încetarea raporturilor de muncă, de serviciu sau a
actului de numire în funcție, dacă nivelul pensiei nete aflate în
plată depășește nivelul câștigului salarial mediu brut utilizat la
fundamentarea bugetului asigurărilor sociale de stat, aprobat
prin legea bugetului asigurărilor sociale de stat.
(2) Persoanele prevăzute la art. 17 alin. (2) lit. b) au obligația
ca, în termen de 15 zile de la data survenirii situației de cumul,
să își exprime în scris opțiunea între suspendarea plății pensiei
pe durata exercitării activității și încetarea raporturilor de muncă,
de serviciu sau a actului de numire în funcție, dacă nivelul
pensiei nete aflate în plată depășește nivelul câștigului salarial
mediu brut utilizat la fundamentarea bugetului asigurărilor
sociale de stat, aprobat prin legea bugetului asigurărilor sociale
de stat.”
Textele constituționale invocate în susținerea excepției sunt
cele ale art. 1 privind caracterele statului român, art. 4 alin. (2)
privind criteriile de nediscriminare, art. 11 privind dreptul
internațional și dreptul intern, art. 16 privind egalitatea în
drepturi, art. 41 alin. (1) privind dreptul la muncă și alegerea
locului de muncă, art. 44 privind dreptul de proprietate privată,
art. 47 privind nivelul de trai, inclusiv dreptul la pensie, și art. 53
privind restrângerea exercițiului unor drepturi sau al unor
libertăți.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Prin Decizia nr. 1.414 din 4 noiembrie 2009, publicată în
Monitorul Oficial al României, Partea I, nr. 796 din 23 noiembrie
2009, Curtea, în raport cu o critică similară de
neconstituționalitate, a constatat că întreg cap. IV al Legii
nr. 329/2009 este constituțional în măsura în care nu vizează
persoanele pentru care durata mandatului este stabilită expres
în Constituție. De asemenea, Curtea reține că și-a menținut
această jurisprudență și în cadrul controlului a posteriori pe
calea excepției de neconstituționalitate, stabilind, prin Decizia
nr. 1.149 din 28 septembrie 2010, publicată în Monitorul Oficial
al României, Partea I, nr. 711 din 26 octombrie 2010, Decizia
nr. 206 din 15 februarie 2011, publicată în Monitorul Oficial al
României, Partea I, nr. 239 din 6 aprilie 2011, sau Decizia
nr. 409 din 7 aprilie 2011*), nepublicată la momentul pronunțării
prezentei decizii, că dispozițiile art. 17—22 din Legea nr. 329/2009
sunt constituționale.
Curtea, prin deciziile menționate, a statuat că nicio dispoziție
constituțională nu împiedică legiuitorul să suprime cumulul
pensiei cu salariul, cu condiția ca o asemenea măsură să se
aplice în mod egal pentru toți cetățenii, iar eventualele diferențe
de tratament să aibă o rațiune licită.
Curtea a constatat că nivelul pensiei nete până la care poate
opera cumulul la nivelul salariului mediu brut pe economie
utilizat la fundamentarea bugetului asigurărilor sociale de stat și
aprobat prin legea bugetului asigurărilor sociale de stat (devenit,
în prezent, câștigul salarial mediu brut utilizat la fundamentarea

*) Decizia nr. 409 din 7 aprilie 2011 a fost publicată în Monitorul Oficial al României, Partea I, nr. 421 din 16 iunie 2011.

MONITORUL OFICIAL AL ROMÂNIEI, PARTEA I, Nr. 579/16.VIII.2011
bugetului asigurărilor sociale de stat) respectă condițiile de
obiectivitate (este expres prevăzut de lege, previzibil și
determinabil) și rezonabilitate (nivelul salariului mediu brut pe
economie constituie o opțiune justă și echilibrată) impuse de
principiul nediscriminării. Totodată, Curtea a apreciat că măsura
adoptată este proporțională cu situația care a determinat-o,
respectiv situația de criză economică în care se regăsește statul,
fiind rezultatul unui echilibru între scopul declarat al legii și
mijloacele folosite în realizarea lui, și este aplicată în mod
nediscriminatoriu tuturor persoanelor aflate în ipoteza normei.
De asemenea, Curtea a mai arătat că soluția legislativă care
instituie un anumit cuantum sau prag valoric, apreciat ca
rezonabil, corespunde unei opțiuni exclusive a legiuitorului,
nefiind deci o problemă de resortul contenciosului constituțional.
Astfel, Curtea a constatat că dispozițiile cap. IV din Legea
nr. 329/2009 sunt constituționale în măsura în care acestea nu
se referă la persoanele pentru care durata mandatului este
stabilită expres prin Constituție.
Curtea a mai reținut că, prin Decizia nr. 872 din 25 iunie
2010, publicată în Monitorul Oficial al României, Partea I, nr. 433
din 28 iunie 2010, sau Decizia nr. 1.658 din 28 decembrie 2010,

5

publicată în Monitorul Oficial al României, Partea I, nr. 44 din
18 ianuarie 2011, a stabilit că angajații din mediul public nu se
află în aceeași situație juridică precum cei din mediul privat,
întrucât cei care sunt angajați în raporturi de muncă în mediul
bugetar sunt legați, în mod esențial, din punctul de vedere al
sursei din care sunt alimentate salariile/indemnizațiile sau
soldele de bugetul public național, de încasările și de cheltuielile
din acest buget, dezechilibrarea acestuia putând avea
consecințe în ceea ce privește diminuarea cheltuielilor din acest
buget. Or, salariile/indemnizațiile/soldele reprezintă astfel de
cheltuieli — mai exact, cheltuieli de personal. În schimb, în
mediul privat raporturile de muncă sunt guvernate întotdeauna
de contractul individual de muncă încheiat între un angajat și un
angajator.
În consecință, în lipsa afectării vreunui drept fundamental,
Curtea a stabilit că prevederile art. 53 din Constituție, invocate
în susținerea excepției, nu au incidență în cauză.
Neintervenind elemente noi, de natură a determina
schimbarea jurisprudenței Curții Constituționale, considerentele
și soluția deciziilor menționate își păstrează valabilitatea și în
cauza de față, în raport cu dispozițiile legale contestate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 18 din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional, excepție ridicată de Petru Cibotariu în Dosarul
nr. 1.657/99/2010 al Tribunalului Iași — Secția civilă — litigii de muncă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 703
din 31 mai 2011

referitoare la excepția de neconstituționalitate a dispozițiilor art. 129 alin. 5 și art. 167
din Codul de procedură civilă și art. 2, art. 64, art. 77, art. 78, art. 95, art. 169, art. 172, art. 180
alin. (2)—(4) și art. 184 din Legea nr. 19/2000 privind sistemul public de pensii
și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 129 alin. 5 și art. 167 din Codul de procedură
civilă și art. 2, art. 64, art. 77, art. 78, art. 95, art. 169, art. 172,
art. 180 alin. (2)—(4) și art. 184 din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Maria Catrinescu în Dosarul
nr. 3.379/90/2009 al Tribunalului Vâlcea — Secția civilă.

6

MONITORUL OFICIAL AL ROMÂNIEI, PARTEA I, Nr. 579/16.VIII.2011

La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate ca inadmisibilă,
arătând că aceasta este nemotivată, iar neconstituționalitatea
este dedusă din circumstanțele cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2010, pronunțată în Dosarul
nr. 3.379/90/2009, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. 129 alin. 5 și art. 167 din Codul de
procedură civilă și art. 2, art. 64, art. 77, art. 78, art. 95,
art. 169, art. 172, art. 180 alin. (2)—(4) și art. 184 din Legea
nr. 19/2000 privind sistemul public de pensii și alte drepturi
de asigurări sociale, excepție ridicată de Maria Catrinescu într-o
cauză având ca obiect soluționarea unei cereri de recalculare a
pensiei.
În motivarea excepției de neconstituționalitate se arată
că dispozițiile legale criticate încalcă art. 15, 16, 21, 30, 31, 48,
51, 78, 123, 126, art. 146 lit. d) și art. 147 din Constituție,
motivarea acestei critici fiind făcută în raport cu situația juridică
personală a autorului excepției în privința stabilirii drepturilor sale
de pensie.
Tribunalul Vâlcea — Secția civilă consideră că excepția de
neconstituționalitate ridicată este neîntemeiată, arătând că
legiuitorul are competența de a stabili atât reguli procedurale de
desfășurare a litigiilor, cât și reguli de stabilire și recalculare a
pensiilor în limitele conferite de art. 61 alin. (1) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului arată că textele legale criticate sunt
constituționale, invocând, printre altele, Decizia nr. 103 din
26 martie 2002.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 129 alin. 5 și art. 167 din Codul de procedură
civilă și art. 2, art. 64, art. 77, art. 78, art. 95, art. 169, art. 172,
art. 180 alin. (2)—(4) și art. 184 din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000. Textele criticate din Codul de procedură civilă
vizează principiul rolului activ al judecătorului, respectiv

încuviințarea și administrarea dovezilor, iar cele din Legea
nr. 19/2000 reglementează principiile de bază ale sistemului
public de pensii și alte drepturi de asigurări sociale, pensia de
invaliditate, calculul punctajului mediu anual al asiguratului,
regulile procedurale referitoare la cererea de recalculare a
pensiei, litigiile care vizează obiectul Legii nr. 19/2000, precum
și regimul pensiilor stabilite potrivit prevederilor Legii nr. 2/1995
privind pensionarea anticipată.
Autorul excepției consideră că textele de lege criticate
încalcă prevederile constituționale ale art. 15 alin. (2) privind
principiul neretroactivității legii, art. 16 alin. (1) și (2) privind
egalitatea în drepturi a cetățenilor, art. 21 privind accesul liber la
justiție, art. 30 privind libertatea de exprimare, art. 31 privind
dreptul la informație, art. 48 privind familia, art. 51 privind dreptul
de petiționare, art. 78 privind intrarea în vigoare a legii, art. 123
privind prefectul, art. 126 privind instanțele judecătorești,
art. 146 lit. d) privind excepția de neconstituționalitate și art. 147
privind deciziile Curții Constituționale.
Examinând excepția de neconstituționalitate ridicată, Curtea
constată următoarele:
1. Autorul excepției nu își motivează critica de
neconstituționalitate, ci doar enumeră textele constituționale
pretins încălcate. Or, Curtea, de principiu, a stabilit în
jurisprudența sa că simpla enumerare în susținerea excepției a
unor prevederi constituționale pretins încălcate nu este de
natură să satisfacă exigențele art. 10 alin. (2) din Legea
nr. 47/1992. De altfel, în acest sens, Curtea s-a mai pronunțat
prin numeroase decizii, dintre care, cu titlu exemplificativ, se
rețin: Decizia nr. 627 din 29 mai 2008, publicată în Monitorul
Oficial al României, Partea I, nr. 555 din 23 iulie 2008, Decizia
nr. 465 din 17 mai 2007, publicată în Monitorul Oficial al
României, Partea I, nr. 367 din 30 mai 2007, Decizia nr. 517 din
8 mai 2008, publicată în Monitorul Oficial al României, Partea I,
nr. 412 din 2 iunie 2008, Decizia nr. 245 din 19 februarie 2009,
publicată în Monitorul Oficial al României, Partea I, nr. 166 din
17 martie 2009, Decizia nr. 727 din 7 mai 2009, publicată în
Monitorul Oficial al României, Partea I, nr. 393 din 10 iunie 2009.
Totodată, întreaga pledoarie a autorului excepției în sensul
admiterii acesteia se face prin prisma unor acte administrative
pretins a fi emise nelegal, cu alte cuvinte, justifică excepția de
neconstituționalitate invocând parcursul administrativ și judiciar
al cauzei sale. Or, toate aceste aspecte țin de interpretarea și
aplicarea legii, unde este angajată competența exclusivă a
instanțelor judecătorești.
În aceste condiții, în temeiul art. 2 alin. (3) și art. 10 alin. (2)
din Legea nr. 47/1992, excepția de neconstituționalitate este
inadmisibilă.
2. Nu în ultimul rând, Curtea observă că Legea nr. 19/2000,
ulterior sesizării sale, a fost abrogată prin Legea nr. 263/2010
privind sistemul unitar de pensii publice, publicată în Monitorul
Oficial al României, Partea I, nr. 852 din 20 decembrie 2010,
fapt care, în temeiul art. 29 alin. (1) și (5) din Legea nr. 47/1992,
ar atrage, de asemenea, inadmisibilitatea excepției de
neconstituționalitate a dispozițiilor art. 2, art. 64, art. 77, art. 78,
art. 95, art. 169, art. 172, art. 180 alin. (2)—(4) și art. 184 din
Legea nr. 19/2000.

MONITORUL OFICIAL AL ROMÂNIEI, PARTEA I, Nr. 579/16.VIII.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 129 alin. 5 și art. 167 din Codul de procedură
civilă și art. 2, art. 64, art. 77, art. 78, art. 95, art. 169, art. 172, art. 180 alin. (2)—(4) și art. 184 din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Maria Catrinescu în Dosarul nr. 3.379/90/2009 al
Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 714
din 31 mai 2011

referitoare la excepția de neconstituționalitate a dispozițiilor art. 3 din Ordonanța de urgență
a Guvernului nr. 53/2010 privind eșalonarea plății indemnizațiilor prevăzute de Legea recunoștinței
față de eroii-martiri și luptătorii care au contribuit la victoria Revoluției române din decembrie 1989,
precum și față de persoanele care și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987 nr. 341/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 3 din Ordonanța de urgență a Guvernului
nr. 53/2010 privind eșalonarea plății indemnizațiilor prevăzute
de Legea recunoștinței față de eroii-martiri și luptătorii care au
contribuit la victoria Revoluției române din decembrie 1989,
precum și față de persoanele care și-au jertfit viața sau au avut
de suferit în urma revoltei muncitorești anticomuniste de la
Brașov din noiembrie 1987 nr. 341/2004, excepție ridicată de
Toni Popescu în Dosarul nr. 2.805/90/2010 al Tribunalului
Vâlcea — Secția comercială și contencios administrativ fiscal.
La apelul nominal se prezintă, personal, autorul excepției,
lipsind cealaltă parte, față de care procedura de citare este legal
îndeplinită.

Cauza fiind în stare de judecată, președintele acordă
cuvântul autorului excepției, care apreciază că ordonanța de
urgență criticată retroactivează, aplicându-se unor situații
juridice deja încheiate.
Reprezentantul Ministerului Public solicită respingerea
excepției de neconstituționalitate ca neîntemeiată, arătând, în
acest sens, că legiuitorul este competent să stabilească plata
eșalonată a indemnizațiilor restante. O atare reglementare nu
vizează trecutul, ci stabilește pentru viitor modalitatea de
executare a obligațiilor statului. În fine, se apreciază că art. 78
din Constituție, invocat în susținerea excepției nu are incidență
în cauză, întrucât intrarea în vigoare a ordonanțelor de urgență
este reglementată prin dispozițiile art. 115 alin. (5) din
Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 23 noiembrie 2010, pronunțată în Dosarul
nr. 2.805/90/2010, Tribunalul Vâlcea — Secția comercială și
contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 3 din Ordonanța de urgență a Guvernului
nr. 53/2010 privind eșalonarea plății indemnizațiilor
prevăzute de Legea recunoștinței față de eroii-martiri și
luptătorii care au contribuit la victoria Revoluției române
din decembrie 1989, precum și față de persoanele care și-au

8

MONITORUL OFICIAL AL ROMÂNIEI, PARTEA I, Nr. 579/16.VIII.2011

jertfit viața sau au avut de suferit în urma revoltei
muncitorești anticomuniste de la Brașov din noiembrie
1987 nr. 341/2004, excepție ridicată de Toni Popescu într-o
cauză având ca obiect soluționarea contestației formulate
împotriva unei decizii emise de o casă județeană de pensii.
În motivarea excepției de neconstituționalitate se arată,
în esență, că textul legal criticat este retroactiv, întrucât vizează
și deciziile caselor județene de pensii emise înainte de intrarea
în vigoare a Ordonanței de urgență a Guvernului nr. 53/2010.
Tribunalul Vâlcea — Secția comercială și contencios
administrativ
fiscal
consideră
că
excepția
de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată, textul legal criticat aplicându-se
numai pentru viitor.
Avocatul Poporului consideră că textul legal criticat este
constituțional, legiuitorul fiind în drept să modifice și să
completeze legislația în materia indemnizațiilor restante și să
stabilească data de la care operează producerea efectelor, cu
respectarea principiului neretroactivității legii.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze prezenta excepție de
neconstituționalitate.
Obiectul excepției de neconstituționalitate îl constituie
dispozițiile art. 3 din Ordonanța de urgență a Guvernului
nr. 53/2010 privind eșalonarea plății indemnizațiilor prevăzute
de Legea recunoștinței față de eroii-martiri și luptătorii care au
contribuit la victoria Revoluției române din decembrie 1989,
precum și față de persoanele care și-au jertfit viața sau au avut
de suferit în urma revoltei muncitorești anticomuniste de la
Brașov din noiembrie 1987 nr. 341/2004, publicată în Monitorul
Oficial al României, Partea I, nr. 428 din 25 iunie 2010, care au
următorul cuprins:
— Art. 3: ă(1) Plata indemnizațiilor restante prevăzute de
prezenta ordonanță de urgență se face eșalonat, începând cu
anul 2012, de casele județene de pensii, respectiv de Casa de
Pensii a Municipiului București, de casele de pensii din
subordinea Ministerului Apărării Naționale, Ministerului
Administrației și Internelor și Serviciului Român de Informații,
după cum urmează:
a) în situația indemnizațiilor restante al căror cuantum
depășește valoarea a 20 de salarii medii brute:

— în anul 2012 se plătește 34% din valoarea sumei restante;
— în anul 2013 se plătește 33% din valoarea sumei restante;
— în anul 2014 se plătește 33% din valoarea sumei restante;
b) în situația indemnizațiilor restante al căror cuantum se
situează între valoarea a 10 salarii medii brute și cea a 20 de
salarii medii brute:
— în anul 2012 se plătește 50% din valoarea sumei restante;
— în anul 2013 se plătește 50% din valoarea sumei restante;
c) în situația indemnizațiilor restante al căror cuantum se
situează sub valoarea a 10 salarii medii brute, plata sumei
restante se efectuează integral în anul 2012.
(2) Salariul mediu brut prevăzut la alin. (1) este salariul mediu
brut utilizat la fundamentarea bugetului asigurărilor sociale de
stat și aprobat prin legea bugetului asigurărilor sociale de stat,
aferent anului 2012.
(3) Eșalonarea prevăzută la alin. (1) vizează exclusiv
indemnizațiile restante, așa cum au fost definite de art. 2,
urmând ca plata indemnizației lunare să se efectueze conform
legii”.
Autorul excepției consideră că textele de lege criticate
încalcă prevederile constituționale ale art. 15 alin. (2) privind
principiul neretroactivității legilor și art. 78 privind intrarea în
vigoare a legii.
Examinând excepția de neconstituționalitate ridicată, Curtea
constată următoarele:
Dispozițiile art. 3 din Ordonanța de urgență a Guvernului
nr. 53/2010 stabilesc perioada concretă în care urmează să fie
executată plata indemnizațiilor restante care se achită
beneficiarilor Legii nr. 341/2004. Este de competența exclusivă
a legiuitorului să stabilească procedura și măsurile necesare
pentru executarea acestora, ținând seama de realitățile
economico-financiare cu care se confruntă statul. De asemenea,
Curtea observă că, departe de a nega dreptul beneficiarilor Legii
nr. 341/2004 la plata acestor indemnizații, textul stabilește un
calendar unitar de executare, iar eșalonarea dispusă pe
parcursul anilor 2012—2014, după caz, nu vizează în mod
evident trecutul, ci executarea pe viitor a efectelor unui raport
juridic născut în temeiul Legii nr. 341/2004. Așadar, art. 3 din
Ordonanța de urgență a Guvernului nr. 53/2010 nu modifică
niciun raport de drept substanțial stabilit anterior intrării sale în
vigoare, respectiv regimul juridic al indemnizațiilor celor ce
beneficiază de prevederile Legii nr. 341/2004, ci doar
eșalonează plata indemnizațiilor aferente perioadei cuprinse
între luna următoare celei în care a fost depusă la Secretariatul
de Stat pentru Problemele Revoluționarilor din Decembrie 1989
documentația care a stat la baza preschimbării certificatului
doveditor prevăzut de Legea nr. 341/2004 și luna în care se
solicită efectuarea plății acestora la instituțiile competente. În
consecință, Curtea nu poate reține încălcarea art. 15 alin. (2)
din Constituție.
Cu privire la art. 78 din Constituție, invocat în susținerea
excepției, Curtea constată că acesta nu are incidență în cauză,
întrucât intrarea în vigoare a ordonanțelor de urgență este
supusă condițiilor prevăzute de art. 115 alin. (5) din Constituție.

MONITORUL OFICIAL AL ROMÂNIEI, PARTEA I, Nr. 579/16.VIII.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 din Ordonanța de urgență a Guvernului
nr. 53/2010 privind eșalonarea plății indemnizațiilor prevăzute de Legea recunoștinței față de eroii-martiri și luptătorii care au
contribuit la victoria Revoluției române din decembrie 1989, precum și față de persoanele care și-au jertfit viața sau au avut de
suferit în urma revoltei muncitorești anticomuniste de la Brașov din noiembrie 1987 nr. 341/2004, excepție ridicată de Toni Popescu
în Dosarul nr. 2.805/90/2010 al Tribunalului Vâlcea — Secția comercială și contencios administrativ fiscal.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 728
din 2 iunie 2011

referitoare la excepția de neconstituționalitate a dispozițiilor Legii nr. 300/2009
pentru aprobarea Ordonanței de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada mai—decembrie 2009
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Patricia Marilena Ionea

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Legii nr. 300/2009 pentru aprobarea Ordonanței
de urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, excepție ridicată de Emil Moise
în Dosarul nr. 1.487/114/2010 al Tribunalului Buzău — Secția
civilă — Complet specializat de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care arată că Legea nr. 300/2009 a fost adoptată cu
respectarea dispozițiilor constituționale. În ceea ce privește
criticile care vizează neconstituționalitatea extrinsecă a
Ordonanței de urgență a Guvernului nr. 41/2009, arată că
acestea sunt neîntemeiate, așa cum s-a constatat de altfel și de
către Curtea Constituțională în jurisprudența sa în materie.

C U R T E A,

având în vedere actele și lucrările dosarului, constată
următoarele:
Prin Încheierea din 19 aprilie 2010, pronunțată în Dosarul
nr. 1.487/114/2010, Tribunalul Buzău — Secția civilă —
Complet specializat de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor Legii nr. 300/2009 pentru aprobarea
Ordonanței de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost ridicată de Emil Moise, având ca obiect
soluționarea unei contestații formulate împotriva deciziei de
stabilire a drepturilor salariale.
În motivarea excepției de neconstituționalitate autorul
acesteia susține, în esență, că Legea nr. 300/2009 este
neconstituțională, întrucât aprobă Ordonanța de urgență a
Guvernului nr. 41/2009 care, prin dispozițiile art. 2, aduce
atingere mai multor texte din Constituție. Astfel, menționează că
au fost înfrânte prevederile constituționale referitoare la
separarea puterilor în stat, supremația Constituției și rolul
Parlamentului. De asemenea, au fost încălcate și dispozițiile
art. 115 alin. (4) și (6) din Constituție, deoarece nu a fost indicată
situația extraordinară care a stat la baza emiterii ordonanței.
Totodată, Ordonanța de urgență a Guvernului nr. 41/2009 a fost
emisă cu încălcarea dispozițiilor art. 102 alin. (1) și (2) și art. 141
din Constituție, deoarece Guvernul nu a consultat Consiliul
Economic și Social.

10

MONITORUL OFICIAL AL ROMÂNIEI, PARTEA I, Nr. 579/16.VIII.2011

Tribunalul Buzău — Secția civilă — Complet specializat
de muncă și asigurări sociale consideră că dispozițiile legate
criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie Legea
nr. 300/2009 pentru aprobarea Ordonanței de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada
mai—decembrie 2009, lege publicată în Monitorul Oficial al
României, Partea I, nr. 676 din 8 octombrie 2009.
Autorul excepției consideră că actul normativ criticat încalcă
dispozițiile constituționale ale art. 1 alin. (4) și (5) referitoare la
statul român, art. 20 alin. (1) referitoare la tratatele internaționale
privind drepturile omului, art. 41 alin. (2) privind munca și
protecția socială a muncii, art. 61 alin. (1) privind rolul
Parlamentului, art. 102 alin. (1) privind rolul Guvernului, art. 111
alin. (1) privind informarea Parlamentului, art. 115 alin. (4) și (6)
privind condițiile de adoptare a ordonanțelor de urgență, precum
și art. 141 privind Consiliul Economic și Social.
Examinând excepția de neconstituționalitate, Curtea
constată că autorul acesteia critică, în realitate, aprobarea prin
Legea nr. 300/2009 a dispozițiilor art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, publicată în Monitorul Oficial al
României, Partea I, nr. 286 din 30 aprilie 2009, dispoziții potrivit

cărora: ăOrdonanța Guvernului nr. 15/2008 privind creșterile
salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, se modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;»
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
Așa cum Curtea arăta prin Decizia nr. 1.257 din 7 octombrie
2009, publicată în Monitorul Oficial al României, Partea I, nr. 758
din 6 noiembrie 2009, ordonanțele Guvernului aprobate de
Parlament prin lege, în conformitate cu prevederile art. 115
alin. (7) din Constituție, încetează să mai fie acte normative de
sine stătătoare și devin, ca efect al aprobării de către autoritatea
legiuitoare, acte normative cu caracter de lege, chiar dacă, din
rațiuni de tehnică legislativă, alături de datele legii de aprobare,
conservă și elementele de identificare atribuite la adoptarea lor
de către Guvern.
Examinând aceste prevederi de lege, Curtea constată că
dispozițiile art. 2 din Ordonanța de urgență a Guvernului
nr. 41/2009 modificau dispoziții ale Ordonanței Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, publicată în
Monitorul Oficial al României, Partea I, nr. 82 din 1 februarie
2008, aprobată cu modificări prin Legea nr. 221/2008, cu
modificările și completările ulterioare. Această din urmă
ordonanță a fost abrogată însă prin dispozițiile art. 48 alin. (1)
pct. 16 din cap. VI al părții a III-a din Legea-cadru nr. 330/2009
privind salarizarea unitară a personalului plătit din fonduri
publice, publicată în Monitorul Oficial al României, Partea I,
nr. 762 din 9 noiembrie 2009, astfel că textul de lege criticat nu
mai este în vigoare.
Pentru aceste motive, având în vedere dispozițiile art. 29
alin. (1) și (5) din Legea nr. 47/1992, precum și data la care
instanța de contencios constituțional a fost sesizată, Curtea va
respinge excepția de neconstituționalitate ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor Legii nr. 300/2009 pentru aprobarea Ordonanței
de urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de Emil Moise în Dosarul nr. 1.487/114/2010 al Tribunalului Buzău — Secția civilă —
Complet specializat de muncă și asigurări sociale.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 579/16.VIII.2011

11

CURTEA CONSTITUȚIONALĂ

D E C I Z I A Nr. 742
din 2 iunie 2011

referitoare la excepția de neconstituționalitate a dispozițiilor art. IV din Ordonanța de urgență
a Guvernului nr. 114/2009 privind unele măsuri financiar-bugetare și ale art. 16 alin. (1)
din Legea bugetului asigurărilor sociale de stat pe anul 2010 nr. 12/2010
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Patricia Marilena Ionea

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare și ale
art. 16 alin. (1) din Legea bugetului asigurărilor sociale de stat
pe anul 2010 nr. 12/2010, excepție ridicată de Georgeta
Achihăniței și alții, reprezentați de Sindicatul Uniunea Județeană
a Pensionarilor, în Dosarul nr. 2.155/121/2010 al Tribunalului
Galați — Secția civilă și care constituie obiectul Dosarului Curții
Constituționale nr. 3.701D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 4.544D/2010,
având
ca
obiect
excepția
de
neconstituționalitate a dispozițiilor art. IV din Ordonanța de
urgență a Guvernului nr. 114/2009 privind unele măsuri
financiar-bugetare, excepție ridicată de Ioan Andriescu în
Dosarul nr. 4.884/40/2009 al Curții de Apel Suceava — Secția
conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.701D/2010 și
nr. 4.544D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.544D/2010 la Dosarul
nr. 3.701D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, întrucât dispozițiile de lege criticate nu mai
sunt în vigoare.
C U R T E A,
având în vedere actele și lucrările dosarelor, constată
următoarele:
Prin Încheierea din 16 iunie 2010, pronunțată în Dosarul
nr. 2.155/121/2010, Tribunalul Galați — Secția civilă a sesizat
Curtea Constituțională cu excepția de neconstituționalitate
a dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare și ale
art. 16 alin. (1) din Legea bugetului asigurărilor sociale de
stat pe anul 2010 nr. 12/2010.

Excepția a fost ridicată de Georgeta Achihăniței și alții,
reprezentați de Sindicatul Uniunea Județeană a Pensionarilor,
cu prilejul soluționării unei cauze civile având ca obiect
recalcularea pensiei.
Prin Încheierea din 9 noiembrie 2010, pronunțată în Dosarul
nr. 4.884/40/2009, Curtea de Apel Suceava — Secția conflicte
de muncă de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare.
Excepția a fost ridicată de Ioan Andriescu cu prilejul
soluționării recursului formulat împotriva Sentinței nr. 1.088 din
14 iunie 2010, pronunțată de Tribunalul Botoșani — Secția civilă
în Dosarul nr. 4.884/40/2009.
În motivarea excepției de neconstituționalitate autorii
acesteia susțin, în esență, că textele de lege criticate, prevăzând
inaplicabilitatea dispozițiilor art. 80 alin. (1) și (3) din Legea
nr. 19/2000 privind sistemul public de pensii și alte drepturi de
asigurări sociale, referitoare la valoarea punctului de pensie,
precum și însăși scăderea valorii punctului de pensie, contravin
dispozițiilor art. 115 alin. (6) din Constituție, întrucât afectează
drepturi fundamentale, așa cum este dreptul de proprietate,
dreptul la pensie și dreptul la un nivel de trai decent. În plus,
sunt încălcate și dispozițiile art. 44 alin. (3) din Constituție. În
acest sens, arată că utilizarea de către Guvern a fondurilor de
asigurări sociale în alte scopuri decât plata drepturilor de
asigurări sociale echivalează în fapt cu o expropriere. În același
timp, nu este îndeplinită nici obligația statului de a asigura
creșterea calității vieții. În sfârșit, se susține că nu au fost
îndeplinite condițiile emiterii în mod constituțional a Ordonanței
de urgență a Guvernului nr. 114/2009, întrucât nu a existat o
situație extraordinară.
Tribunalul Galați — Secția civilă consideră că excepția de
neconstituționalitate este întemeiată.
Curtea de Apel Suceava — Secția conflicte de muncă și
asigurări sociale consideră că prevederile de lege criticate nu
încalcă dispozițiile din Constituție invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate cu privire la excepția de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

12

MONITORUL OFICIAL AL ROMÂNIEI, PARTEA I, Nr. 579/16.VIII.2011

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. IV din Ordonanța de urgență a Guvernului
nr. 114/2009 privind unde măsuri financiar-bugetare, publicată
în Monitorul Oficial al României, Partea I, nr. 919 din
29 decembrie 2009, dispoziții potrivit cărora ăPrevederile art. 80
alin. (1) și (3) din Legea nr. 19/2000 privind sistemul public de
pensii și alte drepturi de asigurări sociale, publicată în Monitorul
Oficial al României, Partea I, nr. 140 din 1 aprilie 2000, cu
modificările și completările ulterioare, nu se aplică în anul 2010.”
De asemenea, obiect al excepției de neconstituționalitate îl
constituie și prevederile art. 16 alin. (1) din Legea bugetului
asigurărilor sociale de stat pe anul 2010 nr. 12/2010, publicată
în Monitorul Oficial al României, Partea I, nr. 61 din 27 ianuarie
2010, dispoziții potrivit cărora ăValoarea punctului de pensie este
de 732,8 lei și se aplică începând cu data de 1 ianuarie 2010.”
Autorii excepției consideră că aceste prevederi de lege aduc
atingere următoarelor texte din Constituție: art. 1 alin. (3)—(5)
referitoare la statul român, la principiul separației și echilibrului
puterilor în stat și la obligația respectării Constituției și a
prevederilor sale, art. 44 privind dreptul de proprietate privată,

art. 47 alin. (1) și (2) referitor la dreptul la un nivel de trai decent
și dreptul la pensie, art. 61 alin. (1) referitor la rolul
Parlamentului, art. 76 alin. (1) privind condițiile de majoritate
pentru adoptarea legilor organice, art. 79 alin. (1) referitor la
avizul prealabil al Consiliului Legislativ, art. 115 alin. (4)—(6)
referitor la emiterea ordonanțelor de urgență de către Guvern și
art. 135 alin. (2) lit. f) privind obligația statului de a asigura
creșterea calității vieții. De asemenea, susțin că se încalcă și
prevederile art. 1 paragraful 1 din primul Protocol adițional la
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea observă
că textele legale criticate au avut o aplicare limitată în timp, și
anume doar pentru anul 2010.
Noua reglementare în domeniul pensiilor, respectiv Legea
nr. 263/2010 privind sistemul unitar de pensii publice, publicată
în Monitorul Oficial al României, Partea I, nr. 852 din
20 decembrie 2010, nu a mai preluat modalitatea de calcul și
actualizare a punctului de pensie în funcție de salariul mediu
brut, prevăzută de art. 80 din Legea nr. 19/2000, în prezent
abrogată. Prin urmare, nici soluția legislativă criticată nu a mai
fost preluată de noua reglementare legală în materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. IV din Ordonanța de urgență a
Guvernului nr. 114/2009 privind unele măsuri financiar-bugetare și ale art. 16 alin. (1) din Legea bugetului asigurărilor sociale de
stat pe anul 2010 nr. 12/2010, excepție ridicată de Georgeta Achihăniței și alții, reprezentați de Sindicatul Uniunea Județeană a
Pensionarilor, în Dosarul nr. 2.155/121/2010 al Tribunalului Galați — Secția civilă și de Ioan Andriescu în Dosarul nr. 4884/40/2009
al Curții de Apel Suceava — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 743
din 2 iunie 2011

referitoare la excepția de neconstituționalitate a dispozițiilor art. 252 alin. (1)
din Legea nr. 53/2003 — Codul muncii
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.

Pe rol se află soluționarea excepției de neconstituționalitate
a dispozițiilor art. 268 alin. (1) din Legea nr. 53/2003 — Codul
muncii, excepție ridicată de Compania Națională ăAeroporturi
București” — S.A. din Otopeni în Dosarul nr. 38.196/3/2009 al
Tribunalului București — Secția a VIII-a conflicte de muncă și
asigurări sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că, în

MONITORUL OFICIAL AL ROMÂNIEI, PARTEA I, Nr. 579/16.VIII.2011
urma republicării Legii nr. 53/2003, soluția legislativă criticată se
regăsește, în prezent, la art. 252 alin. (1) din lege. Pe fondul
cauzei, se apreciază că excepția de neconstituționalitate este
neîntemeiată, invocându-se, în acest sens, Decizia Curții
Constituționale nr. 95 din 5 februarie 2008.
C U R T E A,

având în vedere actele și lucrările dosarului, constată
următoarele:
Prin Încheierea din 30 iunie 2010, pronunțată în Dosarul
nr. 38.196/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 268 alin. (1) din Legea nr. 53/2003 — Codul
muncii, excepție ridicată de Compania Națională ăAeroporturi
București” — S.A. din Otopeni într-o cauză având ca obiect
soluționarea unei contestații la decizia de concediere.
În motivarea excepției de neconstituționalitate se arată
că dispozițiile legale criticate sunt imprecise, împrejurare ce îi
pune pe judecători în situația de a adăuga la lege prin stabilirea
actelor și faptelor ce marchează momentul luării la cunoștință
de către angajator despre săvârșirea abaterii disciplinare. În
acest sens, se arată că există o multitudine de ipoteze în virtutea
cărora se poate aprecia, în mod subiectiv sau nu, că un anumit
document sau o anumită depoziție testimonială pot marca acest
moment. Toate aceste aspecte demonstrează, în opinia
autorului excepției, încălcarea art. 21, 24, art. 61 alin. (1) și
art. 129 din Constituție, precum și a dispozițiilor art. 6 paragraful 1
din Convenția pentru apărarea drepturilor omului și a libertăților
fundamentale.
Tribunalul București — Secția a VIII-a conflicte de muncă
și asigurări sociale consideră că excepția de
neconstituționalitate ridicată este neîntemeiată, arătând că legea
este accesibilă și previzibilă, fiind de natură a permite individului
să își regleze conduita în funcție de prevederile acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 268 alin. (1) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003. Ulterior sesizării Curții, Legea nr. 53/2003
a fost republicată în Monitorul Oficial al României, Partea I,
nr. 345 din 18 mai 2011, soluția legislativă criticată regăsindu-se
la art. 252 alin. (1) din lege, text asupra căruia Curtea urmează
să se pronunțe prin prezenta decizie. Dispozițiile art. 252 alin. (1)
din lege au următorul cuprins:
ăAngajatorul dispune aplicarea sancțiunii disciplinare printr-o
decizie emisă în forma scrisă, în termen de 30 de zile
calendaristice de la data luării la cunoștință despre săvârșirea
abaterii disciplinare, dar nu mai târziu de 6 luni de la data
săvârșirii faptei”.

13

Autorul excepției consideră că textele de lege criticate
încalcă prevederile constituționale ale art. 20 privind tratatele
internaționale privind drepturile omului, art. 21 privind accesul
liber la justiție, art. 24 privind dreptul la apărare, art. 61 alin. (1)
privind rolul Parlamentului și art. 129 privind folosirea căilor de
atac. Totodată, sunt considerate a fi încălcate și dispozițiile
art. 6 paragraful 1 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate ridicată, Curtea
constată următoarele:
Aceleași termene de prescripție ca și cele instituite de
dispozițiile art. 252 alin. (1) din Legea nr. 53/2003 au fost
prevăzute și în conținutul prevederilor art. 13 alin. (4) din Legea
nr. 1/1970 privind organizarea și disciplina muncii în unitățile
socialiste de stat, publicată în Buletinul Oficial, Partea I, nr. 27
din 27 martie 1970, abrogată prin Legea nr. 53/2003, prevederi
a căror constituționalitate a fost stabilită prin Decizia nr. 71 din
11 mai 1999, publicată în Monitorul Oficial al României, Partea I,
nr. 352 din 26 iulie 1999. Prin decizia menționată, Curtea a
stabilit că ăaceste termene constituie, pe de o parte, o măsură
de protecție a angajaților față de aplicarea arbitrară a unui regim
sancționator, iar pe de altă parte, ele asigură stabilitatea
raporturilor juridice de muncă”. Prin aceeași decizie s-a arătat că
ăaccesul liber la justiție ar putea fi pus sub semnul îndoielii, în
condițiile în care cel în drept să adopte măsura disciplinară ar
putea-o amâna, cu rea-credință, la nesfârșit, împiedicându-l pe
salariat să obțină în justiție clarificarea situației sale. În situația
în care nu ar exista un termen de prescripție a aplicării sancțiunii
disciplinare, Curtea reține că aplicarea sancțiunii, în cazul
angajatului la o societate comercială, ar echivala cu
imprescriptibilitatea răspunderii, consecință inacceptabilă și
absurdă, din perspectiva principiilor generale ale răspunderii
juridice”.
Întrucât nu au intervenit elemente noi, care să justifice
modificarea acestei jurisprudențe, atât soluția pronunțată, cât și
argumentele pe care aceasta s-a bazat își păstrează
valabilitatea și în cauza de față.
Distinct de cele arătate mai sus, Curtea constată că prin
Hotărârea din 25 noiembrie 1996, pronunțată în Cauza
Wingrove împotriva Regatului Unit, paragraful 40, sau Hotărârea
din 4 mai 2000, pronunțată în Cauza Rotaru împotriva României,
paragraful 55, Curtea de la Strasbourg a decis că legea internă
trebuie să fie formulată cu o precizie suficientă pentru a permite
persoanelor interesate — care pot apela, la nevoie, la sfatul unui
specialist — să prevadă într-o măsură rezonabilă, în
circumstanțele speței, consecințele care pot rezulta dintr-un act
determinat. Așadar, previzibilitatea legii ține de calitatea
acesteia, respectiv legea trebuie să fie suficient de precisă și
clară pentru a putea fi aplicată. Totuși, poate să fie dificil să se
redacteze legi de o precizie totală și o anumită suplețe poate
chiar să se dovedească de dorit pentru a permite instanțelor
naționale să facă să evolueze dreptul în funcție de ceea ce ele
consideră măsuri necesare în interesul justiției, precum și în
funcție de evoluția concepțiilor sociale (Hotărârea din
9 noiembrie 2006, pronunțată în Cauza Leempoel & S.A. ED.
Ciné Revue împotriva Belgiei, paragraful 59).
În cauza de față, Curtea nu poate primi critica de
neconstituționalitate potrivit căreia art. 252 alin. (1) din Legea
nr. 53/2003 nu ar îndeplini cerințele de previzibilitate, deoarece
textul are o redactare univocă, nefiind susceptibil de o
interpretare abuzivă sau arbitrară. Astfel, data luării la cunoștință
despre săvârșirea abaterii disciplinare este cea la care
reprezentantul legal sau convențional al angajatorului a fost
înștiințat despre săvârșirea acesteia sau cea care rezultă din
coroborarea unor fapte sau acte ce demonstrează faptul că
reprezentantul angajatorului cunoștea sau avea știință despre

14

MONITORUL OFICIAL AL ROMÂNIEI, PARTEA I, Nr. 579/16.VIII.2011

abaterea săvârșită. Celelalte aspecte țin de probatoriul
administrat în cauză.
Toate acestea demonstrează faptul că legea edictată
respectă cerințele de calitate impuse prin jurisprudența Curții
Europene a Drepturilor Omului, astfel încât nu se poate trage

concluzia potrivit căreia instanțele judecătorești ar încălca sfera
de competență a Parlamentului.
În final, Curtea constată că art. 24 și 129 din Constituție nu
au incidență în cauză, întrucât nu se relevă chestiuni care ar ține
de dreptul de apărare și nici aspecte care să vizeze folosirea
căilor de atac.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 252 alin. (1) din Legea nr. 53/2003 — Codul
muncii, excepție ridicată de Compania Națională ăAeroporturi București” — S.A. din Otopeni în Dosarul nr. 38.196/3/2009 al
Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

GUVERNUL ROMÂNIEI

D E C I Z I A Nr. 745
din 2 iunie 2011

referitoare la excepția de neconstituționalitate a dispozițiilor art. 166
din Legea nr. 53/2003 — Codul muncii
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 161 din Legea nr. 53/2003 — Codul muncii,
excepție ridicată de Societatea Comercială ăLosado Logistics” —
S.R.L. din Voluntari în Dosarul nr. 2.278/83/2010 al Tribunalului
Satu Mare — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că, în
urma republicării Legii nr. 53/2003, soluția legislativă criticată se
regăsește, în prezent, la art. 166 din lege. Pe fond, solicită
respingerea excepției de neconstituționalitate ca inadmisibilă,
întrucât autorul excepției nu își motivează critica de
neconstituționalitate.
C U R T E A,

având în vedere actele și lucrările dosarului, constată
următoarele:

Prin Încheierea din 9 septembrie 2010, pronunțată în Dosarul
nr. 2.278/83/2010, Tribunalul Satu Mare — Secția civilă a
sesizat Curtea Constituțională cu excepția de
neconstituționalitate a dispozițiilor art. 161 din Legea
nr. 53/2003 — Codul muncii, excepție ridicată de Societatea
Comercială ăLosado Logistics” — S.R.L. din Voluntari într-o
cauză având ca obiect soluționarea unui litigiu de muncă.
În motivarea excepției de neconstituționalitate se arată
că textul criticat încalcă prevederile Constituției.
Tribunalul Satu Mare — Secția civilă apreciază că excepția
de neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

MONITORUL OFICIAL AL ROMÂNIEI, PARTEA I, Nr. 579/16.VIII.2011
Obiectul excepției de neconstituționalitate îl constituie
dispozițiile art. 161 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003. Ulterior sesizării Curții, Legea nr. 53/2003 a
fost republicată în Monitorul Oficial al României, Partea I, nr. 345
din 18 mai 2011, soluția legislativă criticată regăsindu-se la
art. 166 din lege, text asupra căruia Curtea urmează să se
pronunțe prin prezenta decizie. Dispozițiile art. 166 din lege au
următorul cuprins:
ă(1) Salariul se plătește în bani cel puțin o dată pe lună, la
data stabilită în contractul individual de muncă, în contractul
colectiv de muncă aplicabil sau în regulamentul intern, după caz.
(2) Plata salariului se poate efectua prin virament într-un cont
bancar.
(3) Plata în natură a unei părți din salariu, în condițiile stabilite
la art. 165, este posibilă numai dacă este prevăzută expres în
contractul colectiv de muncă aplicabil sau în contractul individual
de muncă.
(4) Întârzierea nejustificată a plății salariului sau neplata
acestuia poate determina obligarea angajatorului la plata de
daune-interese pentru repararea prejudiciului produs
salariatului.”
Autorul excepției susține că dispozițiile legale criticate încalcă
prevederile Constituției, fără a indica, în mod expres, vreun text
din aceasta sau fără a formula vreo critică de
neconstituționalitate.

15

Examinând excepția de neconstituționalitate ridicată, Curtea
constată următoarele:
Prin Decizia nr. 1.603 din 9 decembrie 2010, publicată în
Monitorul Oficial al României, Partea I, nr. 66 din 26 ianuarie
2011, Curtea, examinând o excepție de neconstituționalitate
identică, formulată tot de Societatea Comercială ăLosado
Logistics” — S.R.L. din Voluntari, a reținut, în esență, că, în
absența indicării vreunui text constituțional încălcat, instanța
judecătorească ar fi trebuit să fie cea care să califice în final
cererea părții ca fiind sau nu o veritabilă excepție de
neconstituționalitate în sensul art. 146 lit. d) din Constituție. În
lipsa îndeplinirii cerinței minime de a indica textul constituțional
încălcat, cererea părții nu putea fi calificată ca fiind o excepție de
neconstituționalitate în sensul art. 29 alin. (1) din Legea
nr. 47/1992, iar instanța de judecată nu ar fi trebuit să sesizeze
Curtea Constituțională, ci să o respingă ca inadmisibilă, în
temeiul art. 29 alin. (1) și (5) din Legea nr. 47/1992. Eventual,
instanța de judecată, ținând cont de rolul său activ, ar fi trebuit
să îi pună în vedere părții să își motiveze cererea pentru a putea
sesiza Curtea Constituțională cu o excepție de
neconstituționalitate.
Întrucât și în cauza de față Curtea constată o încălcare a
exigențelor art. 10 alin. (2) din Legea nr. 47/1992, cele arătate
în decizia menționată sunt aplicabile mutatis mutandis și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 166 din Legea nr. 53/2003 — Codul muncii,
excepție ridicată de Societatea Comercială ăLosado Logistics” — S.R.L. din Voluntari în Dosarul nr. 2.278/83/2010 al Tribunalului
Satu Mare — Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 579/16.VIII.2011 conține 16 pagini.

Prețul: 3,20 lei

&JUYDGY|525405]
ISSN 1453—4495

