Anul 179 (XXIII) — Nr. 661

PARTEA I

Vineri, 16 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 829 din 23 iunie 2011 referitoare la excepția de
neconstituționalitate a dispozițiilor art. 222 alin. (1)
lit. d) și art. 223 din Legea nr. 31/1990 privind
societățile comerciale ................................................

2–3

Decizia nr. 832 din 23 iunie 2011 referitoare la excepția de
neconstituționalitate a dispozițiilor art. 1 alin. (1) și ale
art. 4 alin. (2) și (4) din Ordonanța Guvernului
nr. 5/2001 privind procedura somației de plată ..........

3–5

Decizia nr. 862 din 23 iunie 2011 referitoare la excepția de
neconstituționalitate a dispozițiilor art. 105 alin. (2) din
Legea nr. 46/2008 — Codul silvic ..............................

5–7

Decizia nr. 868 din 23 iunie 2011 referitoare la excepția de
neconstituționalitate a dispozițiilor art. 29 alin. (5) din
Legea nr. 47/1992 privind organizarea și funcționarea
Curții Constituționale ..................................................

7–8

Decizia nr. 900 din 30 iunie 2011 referitoare la excepția de
neconstituționalitate a dispozițiilor art. 126 alin. (4) din
Ordonanța de urgență a Guvernului nr. 95/2002 privind
industria de apărare ..................................................

9–10

Decizia nr. 905 din 5 iulie 2011 referitoare la excepția de
neconstituționalitate a dispozițiilor art. 27, art. 31
alin. (4) și art. 32 din Legea nr. 85/2006 privind
procedura insolvenței ................................................

10–12

Decizia nr. 939 din 7 iulie 2011 referitoare la excepția de
neconstituționalitate a dispozițiilor art. XVI din
Ordonanța de urgență a Guvernului nr. 114/2009
privind unele măsuri financiar-bugetare ....................

12–14

Decizia nr. 975 din 12 iulie 2011 referitoare la excepția de
neconstituționalitate a dispozițiilor art. 73 pct. 22
din Ordonanța Guvernului nr. 99/2000 privind
comercializarea produselor și serviciilor de piață ......

14–16

2

MONITORUL OFICIAL AL ROMÂNIEI, PARTEA I, Nr. 661/16.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 829
din 23 iunie 2011

referitoare la excepția de neconstituționalitate a dispozițiilor art. 222 alin. (1) lit. d) și art. 223
din Legea nr. 31/1990 privind societățile comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 222 alin. (1) lit. d) și art. 223 din Legea
nr. 31/1990 privind societățile comerciale, excepție ridicată de
Mona Lisa Thabet în Dosarul nr. 4.128/99/2009 al Curții de Apel
Iași — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 iulie 2010, pronunțată în Dosarul
nr. 4.128/99/2009, Curtea de Apel Iași — Secția comercială a
sesizat Curtea Constituțională pentru soluționarea
excepției de neconstituționalitate a art. 222 alin. (1) lit. d) și
art. 223 din Legea nr. 31/1990 privind societățile comerciale.
Excepția a fost invocată de Mona Lisa Thabet într-o cauză
având ca obiect soluționarea unei cereri privind excluderea unui
asociat dintr-o societate comercială.
În motivarea excepției de neconstituționalitate autorul
acesteia susține că art. 222 alin. (1) lit. d) din Legea nr. 31/1990
încalcă dispozițiile art. 16 din Constituție, întrucât dă dreptul
administratorului asociat, care nu se implică în desfășurarea
activității, să formuleze o astfel de cerere, fără să se poată
aprecia asupra oportunității acesteia.
Dispozițiile art. 223 din Legea nr. 31/1990 creează un
dezavantaj pentru asociatul exclus în raport cu asociații rămași,
încălcându-se dreptul de proprietate al acestuia și dreptul la un
proces echitabil, deoarece textul criticat nu prevede drepturile
asociatului exclus.
De asemenea, prin normele legale criticate se încalcă dreptul
de proprietate privată, deoarece asociații sunt obligați să depună
aportul social la care s-au obligat la momentul înființării societății
comerciale.
Excluderea asociatului, potrivit prevederilor legale criticate,
conduce la o expropriere forțată a acestuia, dispozițiile art. 223
neprevăzând niciun fel de drepturi pentru asociatul care a
desfășurat o activitate în cadrul societății comerciale și, totodată,
a depus capitalul social necesar înființării acesteia.
Prin preluarea părților sociale de către asociatul rămas în
societate se încalcă flagrant dreptul de proprietate al asociatului

exclus, având de a face cu o expropriere forțată nu pentru
utilitate publică, ci în interesul unui asociat care a înțeles ca pe
toată durata de funcționare a societății să stea în stare de
pasivitate, să nu își asume niciun fel de responsabilitate în
derularea activității societății și să aibă doar pretenții bănești de
la celălalt asociat.
Curtea de Apel Iași — Secția comercială apreciază că
excepția este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse de părți, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 222 alin. (1) lit. d) și art. 223 din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din
17 noiembrie 2004, care au următorul conținut:
— Art. 222 alin. 1 lit. d): ă(1) Poate fi exclus din societatea în
nume colectiv, în comandită simplă sau cu răspundere limitată:
[...]
d) asociatul administrator care comite fraudă în dauna
societății sau se servește de semnătura socială sau de capitalul
social în folosul lui sau al altora.”;
— Art. 223: ă(1) Excluderea se pronunță prin hotărâre
judecătorească la cererea societății sau a oricărui asociat.
(2) Când excluderea se cere de către un asociat, se vor cita
societatea și asociatul pârât.
(3) Ca urmare a excluderii, instanța judecătorească va
dispune, prin aceeași hotărâre, și cu privire la structura
participării la capitalul social a celorlalți asociați.
(4) Hotărârea irevocabilă de excludere se va depune, în
termen de 15 zile, la oficiul registrului comerțului pentru a fi
înscrisă, iar dispozitivul hotărârii se va publica la cererea
societății în Monitorul Oficial al României, Partea a IV-a.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în drepturi, art. 20
referitoare la tratatele internaționale privind drepturile omului,
art. 21 alin. (1)—(3) privind accesul liber la justiție, art. 44 privind
dreptul de proprietate privată, art. 45 privind libertatea
economică și art. 136 alin. (5) privind proprietatea.

MONITORUL OFICIAL AL ROMÂNIEI, PARTEA I, Nr. 661/16.IX.2011
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, cu privire la critica adusă prevederilor art. 222 alin. (1)
lit. d) din Legea nr. 31/1990, prin Decizia nr. 668 din 18 mai
2010, publicată în Monitorul Oficial al României, Partea I, nr. 463
din 6 iulie 2010, și prin Decizia nr. 1.088 din 22 noiembrie 2007,
publicată în Monitorul Oficial al României, Partea I, nr. 849 din
11 decembrie 2007, Curtea a reținut că într-o economie de piață,
guvernată de regulile concurenței loiale, ale liberului acces la
activitatea economică și ale liberei inițiative, statul, urmând
mecanismul propriu unui stat de drept, social și democratic, nu
poate să susțină și să protejeze o societate comercială
neviabilă, al cărei obiect de activitate este perturbat în realizarea
sa prin lipsa de diligență, reaua-credință sau neînțelegerile
grave dintre asociați. Este în interesul general al societății, dar
și o consecință firească a mecanismelor economiei de piață ca
astfel de participanți la activitatea economică să nu constituie
subiecți față de care statul trebuie să își asume îndeplinirea
obligațiilor prevăzute de art. 135 alin. (1) și alin. (2) lit. a) din
Constituție, iar asupra lor să își producă efectul normele juridice
referitoare la încetarea activității în una dintre modalitățile
prevăzute în acestea. Prin urmare, dispozițiile de lege criticate
reprezintă tocmai expresia prevederilor art. 44 alin. (2) teza întâi
și ale art. 135 alin. (1) și alin. (2) lit. a) din Legea fundamentală.
Mai concret, cu privire la critica formulată de autorul
excepției, Curtea reține împrejurarea că — în conformitate cu

3

dispozițiile art. 223 alin. (1) din Legea nr. 31/1990 — excluderea
se pronunță de către instanța judecătorească, la cererea oricărui
asociat; prin urmare, aprecierea care ar putea fi făcută de
asociatul care solicită excluderea, asupra oportunității formulării
cererii (și asupra eventualelor consecințe ale acesteia), este
supusă cenzurii instanței care, după verificarea condițiilor
prevăzute de lege, decide cu privire la această măsură.
Astfel, nu trebuie ignorat faptul că, în conformitate cu
reglementarea legală criticată, excluderea asociatului
administrator se pronunță de către instanța judecătorească după
ce se face dovada comiterii de către persoana celui care
urmează a fi exclus a unei fraude în dauna societății în care a
fost asociat. Astfel, Curtea nu poate reține încălcarea art. 21 din
Constituție.
Mai mult, potrivit alin. (3) al aceluiași articol, pronunțând
excluderea unui asociat, instanța va dispune — prin aceeași
hotărâre — și cu privire la structura participării la capitalul social
al asociaților, neputând fi vorba, așadar, despre o expropriere
forțată a asociatului exclus.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în decizia menționată, precum și
considerentele pe care aceasta se întemeiază își mențin
valabilitatea și în cauza de față, inclusiv în privința art. 136
alin. (5) din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 222 alin. (1) lit. d) și art. 223 din Legea
nr. 31/1990 privind societățile comerciale, excepție ridicată de Mona Lisa Thabet în Dosarul nr. 4.128/99/2009 al Curții de Apel
Iași — Secția comercială.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 832
din 23 iunie 2011

referitoare la excepția de neconstituționalitate a dispozițiilor art. 1 alin. (1) și ale art. 4 alin. (2) și (4)
din Ordonanța Guvernului nr. 5/2001 privind procedura somației de plată
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Fabian Niculae

— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 alin. (1) și ale art. 4 alin. (2) și (4) din

4

MONITORUL OFICIAL AL ROMÂNIEI, PARTEA I, Nr. 661/16.IX.2011

Ordonanța Guvernului nr. 5/2001 privind procedura somației de
plată, excepție ridicată de Societatea Comercială ăPiritex” —
S.A. din comuna Brazi, județul Prahova, în Dosarul
nr. 18.204/281/2007 al Judecătoriei Ploiești.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2008, pronunțată în Dosarul
nr. 18.204/281/2007, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 1 alin. (1) și art. 4 alin. (2) și (4) din
Ordonanța Guvernului nr. 5/2001 privind procedura
somației de plată.
Excepția a fost invocată de Societatea Comercială
ăPiritex” — S.A. din comuna Brazi, județul Prahova, într-un dosar
având ca obiect soluționarea unei cereri privind emiterea unei
somații de plată.
În motivarea excepției de neconstituționalitate autorul
acesteia susține că prevederile legale criticate sunt
neconstituționale, întrucât, reglementând o procedură
discriminatorie față de cea de drept comun, permit instanței de
judecată să soluționeze o cauză fără a-i da posibilitatea de a-și
exercita rolul activ care cuprinde și obligația de aflare a
adevărului, prin administrarea tuturor probatoriilor pe care o
cauză, după natura și complexitatea ei, o impune. Mai mult,
dispozițiile criticate dau posibilitatea unei instanțe de a soluționa
o cauză doar pe baza susținerilor subiective ale creditoarei, fără
ca debitoarea să poată administra probe în apărare; potrivit
Codului de procedură civilă, reprezintă o legiferare
neconstituțională a două categorii de litigii: unele cu probațiune
limitată, iar altele cu probațiune complexă. Or, această
discriminare procesuală apare ca fiind o inegalitate de tratament
juridic și trebuie sancționată ca atare.
Autorul mai susține că normele criticate dau posibilitatea
soluționării cererii creditorului numai pe baza actelor depuse și
a explicațiilor date de părți, împiedicând exercitarea dreptului la
apărare și a dreptului la un proces echitabil.
Judecătoria Ploiești — Secția civilă apreciază că excepția
de neconstituționalitate este neîntemeiată, întrucât limitarea
mijloacelor de probă doar la înscrisuri completate cu explicații și
lămuriri date de părți a fost determinată tocmai de caracterul
special al procedurii ce se aplică doar ăcreanțelor certe, lichide
și exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege [...]”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, invocând jurisprudența Curții Constituționale în
materie, consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 alin. (1) și art. 4 alin. (2) și (4) din Ordonanța
Guvernului nr. 5/2001 privind procedura somației de plată,
publicată în Monitorul Oficial al României, Partea I, nr. 422 din
30 iulie 2001, aprobată prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
care au următorul conținut:
— Art. 1 alin. (1): ă(1) Procedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 4 alin. (2) și alin. (4): ă(2) În toate cazurile, pentru
soluționarea cererii, judecătorul dispune citarea părților, potrivit
dispozițiilor Codului de procedură civilă referitoare la pricinile
urgente, pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.[...];
(4) În citație se va face mențiunea că până cel mai târziu în
ziua fixată pentru înfățișare debitorul poate să depună
întâmpinare, precum și actele ce pot contribui la soluționarea
cererii.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) privind statul român, art. 16 privind
egalitatea în drepturi, art. 21 privind accesul liber la justiție și
art. 53 alin. (2) privind restrângerea exercițiului unor drepturi sau
al unor libertăți.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că acestea sunt
constituționale.
Astfel, prin Decizia nr. 447 din 15 aprilie 2008, publicată în
Monitorul Oficial al României, Partea I, nr. 376 din 16 mai 2008,
Curtea a constatat că procedura somației de plată, reglementată
prin Ordonanța Guvernului nr. 5/2001, este o procedură
specială, simplificată și accelerată în materia executării
creanțelor, derogatorie de la dreptul comun, prin intermediul
căreia se urmărește recuperarea într-un timp cât mai scurt a
creanțelor certe, lichide și exigibile.
În ceea ce privește critica potrivit căreia dispozițiile art. 1
alin. (1) și cele ale art. 4 alin. (2) și (4) din ordonanță sunt
neconstituționale, deoarece permit instanței să soluționeze
cauza doar pe baza susținerilor creditoarei și pe baza
înscrisurilor depuse la dosar, Curtea a constatat că aceasta este
neîntemeiată. Limitarea mijloacelor de probă doar la înscrisuri
completate cu explicații și lămuriri date de părți a fost
determinată tocmai de caracterul special al procedurii, ce se
aplică, potrivit art. 1 alin. (1), doar ăcreanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege [...]”.
Întrucât ordonanța privind somația de plată, ce urmează a fi
emisă de judecător, se va referi doar la obligații de plată a unor
sume de bani rezultate din înscrisuri însușite de părți, este
justificată cerința ca dovada acestora să se facă prin înscrisuri.
Celelalte aspecte ale raporturilor juridice dintre părți urmează
să fie rezolvate conform reglementărilor din dreptul comun.
Limitarea este deopotrivă valabilă pentru ambele părți, ele
având condiții identice pentru exercitarea dreptului la apărare,
fără a se încălca prin aceasta egalitatea în drepturi sau accesul
liber la justiție și la un proces echitabil.

MONITORUL OFICIAL AL ROMÂNIEI, PARTEA I, Nr. 661/16.IX.2011
De asemenea, Curtea a mai statuat că în timpul examinării
cererii pentru emiterea ordonanței cu somația de plată, în
termenul prevăzut pentru introducerea cererii în anulare, precum
și în tot cursul soluționării cererii în anulare debitorul are
posibilitatea de a-și exercita neîngrădit dreptul la apărare, fiind
asigurate pentru toate părțile condiții ca interesele lor legitime
să fie realizate în cadrul unui proces echitabil. Posibilitatea
exercitării dreptului la apărare de către debitor este asigurată și
prin reglementarea, în art. 8 din Ordonanța Guvernului
nr. 5/2001, a posibilității de a formula cerere în anulare împotriva
ordonanței prin care judecătorul a admis, integral sau în parte,
cererea creditorului.

5

Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.
Referitor la critica raportată la dispozițiile constituționale ale
art. 1 alin. (3), Curtea constată că acestea nu au fost încălcate,
iar, în ceea ce privește dispozițiile art. 53 din Constituție, Curtea
reține că nu sunt îndeplinite cerințele din ipoteza normei
constituționale, nefiind reținută restrângerea exercițiului vreunui
drept sau al vreunei libertăți.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 alin. (1) și art. 4 alin. (2) și (4) din
Ordonanța Guvernului nr. 5/2001 privind procedura somației de plată, excepție ridicată de Societatea Comercială ăPiritex” — S.A.
din comuna Brazi, județul Prahova, în Dosarul nr. 18.204/281/2007 al Judecătoriei Ploiești.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 862
din 23 iunie 2011

referitoare la excepția de neconstituționalitate a dispozițiilor art. 105 alin. (2)
din Legea nr. 46/2008 — Codul silvic
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 105 alin. (2) din Legea nr. 46/2008 — Codul
silvic, excepție ridicată de Viorel Horga în Dosarul
nr. 30.240/3/2009 al Tribunalului București — Secția a IX-a
contencios administrativ și fiscal și care formează obiectul
Dosarului Curții Constituționale nr. 4.487D/2010.
La apelul nominal lipsesc părțile, față de care procedura de
citare a fost legal îndeplinită.

Curtea dispune a se face apelul și în Dosarul
nr. 4.616D/2010,
având
ca
obiect
excepția
de
neconstituționalitate a prevederilor art. 105 alin. (2) din Legea
nr. 46/2008 — Codul silvic, excepție ridicată de Viorel Horga,
Tudor Nuță și Zamfir Valentin în Dosarul nr. 10.164/3/2010 al
Tribunalului București — Secția a IX-a contencios administrativ
și fiscal.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public, având în vedere
dispozițiile art. 53 alin. (5) din Legea nr. 47/1992 privind
organizarea și funcționarea Curții Constituționale, nu se opune
conexării dosarelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
Dosarului nr. 4.616D/2010 la Dosarul nr. 4.487D/2010, care a
fost primul înregistrat.

6

MONITORUL OFICIAL AL ROMÂNIEI, PARTEA I, Nr. 661/16.IX.2011

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarelor, constată
următoarele:
Prin încheierile din 8 octombrie 2010 și 10 noiembrie 2010,
pronunțate în dosarele nr. 30.240/3/2009 și nr. 10.164/3/2010,
Tribunalul București — Secția a IX-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 105
alin. (2) din Legea nr. 46/2008 — Codul silvic.
Excepția a fost ridicată de Viorel Horga, Tudor Nuță și Zamfir
Valentin în dosarele de mai sus având ca obiect soluționarea
unor acțiuni în contencios administrativ referitoare la o obligație
de a face și la anularea unui act emis de Regia Națională a
Pădurilor Romsilva.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) referitoare la
egalitatea în drepturi a cetățenilor și ale art. 20 referitoare la
Tratatele internaționale privind drepturile omului, precum și ale
art. 6 paragraful 1 referitoare la dreptul la un proces echitabil și
ale art. 14 referitoare la Interzicerea discriminării, ambele din
Convenția pentru apărarea drepturilor omului și a libertăților
fundamentale, deoarece creează un regim discriminatoriu în
ceea ce privește răspunderea patrimonială referitoare la
pagubele din pădurile care se încadrează în zonele menționate.
Tribunalul București — Secția a IX-a contencios
administrativ și fiscal opinează că excepția de
neconstituționalitate este neîntemeiată, sens în care face
trimitere la jurisprudența în materie.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 105 alin. (2) din Legea nr. 46/2008 — Codul silvic,
publicată în Monitorul Oficial al României, Partea I, nr. 238 din
27 martie 2008, care au următorul conținut:
ăValoarea prejudiciilor din pădurile încadrate prin
amenajamentul silvic în grupa I funcțională, din perdelele

forestiere de protecție și din jnepenișuri se stabilește prin
multiplicarea de două ori a valorii obținute potrivit legii.”
Autorii excepției de neconstituționalitate susțin că prevederile
legale menționate încalcă dispozițiile constituționale ale art. 16
alin. (1) referitoare la egalitatea în drepturi a cetățenilor și ale
art. 20 referitoare la Tratatele internaționale privind drepturile
omului, precum și ale art. 6 paragraful 1 referitoare la dreptul la
un proces echitabil și ale art. 14 referitoare la Interzicerea
discriminării, ambele din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul soluționării Deciziei nr. 401 din 13 aprilie 2010, publicată
în Monitorul Oficial al României, Partea I, nr. 358 din 1 iunie
2010, Curtea Constituțională a statuat că prevederile de lege
criticate prin care se stabilește modalitatea de calcul al
prejudiciilor aduse pădurilor încadrate prin amenajamentul silvic,
precum și posibilitatea de recuperare a prejudiciului se aplică în
mod egal tuturor persoanelor care se încadrează în ipoteza
prevăzută de norma criticată.
Referitor la critica de neconstituționalitate față vizând dreptul
la un proces echitabil, Curtea a reținut că normele criticate nu
înlătură posibilitatea proprietarilor de păduri de a se adresa
justiției și de a se prevala de toate garanțiile pe care le
presupune un proces echitabil, întrucât, potrivit art. 10 alin. (2)
lit. b) din Legea nr. 46/2008, aceștia fac parte din ocoalele silvice
private. Astfel, proprietarii de păduri își pot recupera prejudiciul
evaluat potrivit legii prin ocolul silvic din care fac parte.
În plus, potrivit art. 8 alin. (2) lit. b) din Ordonanța de urgență
a Guvernului nr. 85/2006 privind stabilirea modalităților de
evaluare a pagubelor produse vegetației forestiere din păduri și
din afara acestora, din sumele încasate cu titlu de despăgubiri,
50% se acordă proprietarului pădurii în care s-a produs paguba,
dacă acesta are asigurate serviciile silvice/administrarea pădurii
în condițiile legii.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Distinct de acestea, Curtea mai constată că potrivit art. 25
alin. (1) lit. a) din Codul silvic, grupa I este definită ca fiind aceea
ăcare cuprinde păduri cu funcții speciale de protecție a apelor, a
solului, a climei și a obiectivelor de interes național, păduri
pentru recreere, păduri de ocrotire a genofondului și a
ecofondului, precum și pădurile din ariile naturale protejate de
interes național”. Prin urmare, în acord cu jurisprudența
constantă a Curții Constituționale (a se vedea Decizia nr. 1.354
din 20 octombrie 2010, publicată în Monitorul Oficial al
României, Partea I, nr. 761 din 15 noiembrie 2010) aplicarea și
tratamentul juridic mai sever în ceea ce privește pagubele aduse
pădurilor din această grupă este justificată obiectiv, rațional și
proporțional cu scopul vizat, întrucât autorii acestor prejudicii nu
se află în aceeași situație juridică cu cei care aduc pagube
pădurilor din grupa a II-a. Pe cale de consecință, legiuitorul
poate aplica un tratament juridic diferit dacă faptele sunt diferite,
sens în care numai în situații egale tratamentul juridic aplicat
trebuie să fie identic.

MONITORUL OFICIAL AL ROMÂNIEI, PARTEA I, Nr. 661/16.IX.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 105 alin. (2) din Legea nr. 46/2008 — Codul
silvic, excepție ridicată de Viorel Horga în Dosarul nr. 30.240/3/2009 și de Viorel Horga, Tudor Nuță și Zamfir Valentin în Dosarul
nr. 10.164/3/2010, ambele ale Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 868
din 23 iunie 2011

referitoare la excepția de neconstituționalitate a dispozițiilor art. 29 alin. (5) din Legea nr. 47/1992
privind organizarea și funcționarea Curții Constituționale
Augustin Zegrean
Acsinte Gaspar
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Societatea Comercială ăGetica Trans” — S.R.L. din
Deva în Dosarul nr. 2.596/97/2008 al Curții de Apel Alba Iulia —
Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând în acest sens Decizia Curții
Constituționale nr. 581 din 14 aprilie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2010, pronunțată în Dosarul
nr. 2.596/97/2008, Curtea de Apel Alba Iulia — Secția
comercială a sesizat Curtea Constituțională cu excepția de
neconstituționalitate a dispozițiilor art. 29 alin. (6) din Legea
nr. 47/1992 privind organizarea și funcționarea Curții
Constituționale, excepție ridicată de Societatea Comercială
ăGetica Trans” — S.R.L. din Deva într-o cauză având ca obiect
soluționarea recursului declarat de aceasta împotriva sentinței

civile nr. 923/CA/2009, prin care Tribunalul Hunedoara a dispus
dizolvarea acestei societăți comerciale.
În motivarea excepției de neconstituționalitate autorul
acesteia arată că principiul accesului liber la justiție implică
adoptarea de către legiuitor a unor reguli de procedură clare,
care să prevadă condițiile și termenele în care pot fi exercitate
drepturile procesuale, inclusiv cele referitoare la exercitarea
căilor de atac. Se apreciază astfel că dispozițiile art. 29 alin. (6)
din Legea nr. 47/1992 nu prevăd cu claritate termenul în care
părțile pot ataca cu recurs încheierile de respingere a cererilor
de sesizare a Curții Constituționale, aspect ce determină
caracterul incert și aleatoriu al exercitării căilor de atac
prevăzute de lege. De asemenea, se susține că persoanelor
interesate trebuie să li se asigure accesul la instanțele
judecătorești competente să soluționeze litigiile și că, în
domeniul procedurii civile, ăchestiunea capitală ar trebui să fie
interpretarea și aplicarea legii pentru a se veni în întâmpinarea
intereselor celor lezați”.
Referitor la pretinsa încălcare a dispozițiilor art. 1 și 6 din
Convenția pentru apărarea drepturilor omului și a libertăților
fundamentale, autorul susține că textele criticate încalcă
principiul dreptului la un proces echitabil și principiul
preeminenței dreptului, ce se desprind din normele europene
invocate.
Curtea de Apel Alba Iulia — Secția comercială apreciază
că excepția de neconstituționalitate este neîntemeiată și arată
că textul de lege criticat nu contravine normelor constituționale
invocate de autor.
Astfel, instanța afirmă că dispozițiile art. 29 alin. (6) din Legea
nr. 47/1992 stabilesc doar normele de procedură aplicabile în
cazul în care instanța în fața căreia este invocată o excepție de
neconstituționalitate constată inadmisibilitatea acesteia.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

8

MONITORUL OFICIAL AL ROMÂNIEI, PARTEA I, Nr. 661/16.IX.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 29 alin. (6) din
Legea nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004. Având în vedere că, prin
republicarea Legii nr. 47/1992 în Monitorul Oficial al României,
Partea I, nr. 807 din 3 decembrie 2010, art. 29 alin. (6) a devenit
art. 29 alin. (5), obiect al excepției de neconstituționalitate îl
constituie dispozițiile art. 29 alin. (5) din Legea nr. 47/1992, care
au următorul cuprins: ă(5) Dacă excepția este inadmisibilă, fiind
contrară prevederilor alin. (1), (2) sau (3), instanța respinge
printr-o încheiere motivată cererea de sesizare a Curții
Constituționale, încheierea poate fi atacată numai cu recurs la
instanța imediat superioară, în termen de 48 de ore de la
pronunțare. Recursul se judecă în termen de 3 zile.”
În opinia autorului excepției se susține că textul criticat
încalcă prevederile constituționale ale art. 1 alin. (3) referitor la
statul român, ale art. 11 cu privire la dreptul internațional și
dreptul intern, ale art. 16 alin. (1) și (2) privind egalitatea în
drepturi, ale art. 20 — Tratatele internaționale privind drepturile
omului, ale art. 21 referitor la accesul liber la justiție, ale art. 24
privind dreptul la apărare, ale art. 128 referitor la folosirea limbii
materne și a interpretului în justiție, dispozițiile art. 1 și 6 din
Convenția pentru apărarea drepturilor omului și a libertăților
fundamentale privind obligația de a respecta drepturile omului și,
respectiv, dreptul la un proces echitabil, ale art. 10 din Declarația
Universală a Drepturilor Omului referitor la accesul la justiție și
ale art. 14 pct. 1 din Pactul internațional cu privire la drepturile
civile și politice privind accesul la justiție.
Examinând excepția de neconstituționalitate, Curtea
constată următoarele:
Art. 29 alin. (5) din Legea nr. 47/1992 stabilește cu claritate
termenul și condițiile de exercitare a căii de atac a recursului

împotriva încheierilor pronunțate de instanțele judecătorești de
respingere a cererilor de sesizare a Curții Constituționale,
respingere ce poate avea loc în condițiile enumerate de legiuitor
și care sunt de strictă interpretare și aplicare. Astfel, Curtea
reține că, în accepțiunea textului criticat, aceste încheieri pot fi
atacate în termen de 48 de ore de la pronunțare cu recurs la
instanța ierarhic superioară celei care le pronunță, respectiv la
instanța competentă să soluționeze acțiunea în anulare a
hotărârii arbitrale conform art. 365 alin. 1 din Codul de procedură
civilă. Recursul astfel formulat se judecă în termen de 3 zile, iar
termenele menționate se calculează pe ore și pe zile libere,
potrivit dispozițiilor art. 101—104 din Codul de procedură civilă.
Referitor la constituționalitatea prevederilor art. 29 alin. (5)
din Legea nr. 47/1992, Curtea Constituțională s-a pronunțat prin
numeroase decizii, ca de exemplu Decizia nr. 607 din
15 noiembrie 2005, publicată în Monitorul Oficial al României,
Partea I, nr. 70 din 25 ianuarie 2006, Decizia nr. 494 din 8 iunie
2006, publicată în Monitorul Oficial al României, Partea I, nr. 536
din 21 iunie 2006, și Decizia nr. 521 din 19 aprilie 2011, publicată
în Monitorul Oficial al României, Partea I, nr. 351 din 20 mai
2011, prin care Curtea a statuat că ăaceste dispoziții sunt norme
de procedură, pe care instanța care a fost sesizată cu excepția
de neconstituționalitate este obligată să le aplice în vederea
selectării doar a acelor excepții de neconstituționalitate care,
potrivit legii, pot face obiectul controlului de constituționalitate
exercitat de Curtea Constituțională, unica autoritate de jurisdicție
constituțională. Deci, această procedură face posibilă doar
pronunțarea în situațiile date asupra oportunității sesizării Curții
Constituționale, instanța de judecată având rol de filtru al
excepției de neconstituționalitate ridicate de părți”.
De asemenea, prin Decizia nr. 1.512 din 18 noiembrie 2010,
publicată în Monitorul Oficial al României, Partea I, nr. 73 din
28 ianuarie 2011, Curtea a constatat că ănatura imperativă a
termenului de 48 de ore, în cadrul căruia partea interesată poate
declara recurs împotriva încheierii prin care instanța de judecată
a respins ca inadmisibilă cererea de sesizare a Curții
Constituționale
cu
soluționarea
unei
excepții
de
neconstituționalitate, are menirea de a da expresie principiului
celerității și al soluționării cauzelor într-un termen rezonabil, în
considerarea faptului că excepția de neconstituționalitate
reprezintă un incident procedural în cadrul unui litigiu”.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 29 alin. (5) din Legea nr. 47/1992 privind
organizarea și funcționarea Curții Constituționale, excepție ridicată de Societatea Comercială ăGetica Trans” — S.R.L. din Deva
în Dosarul nr. 2.596/97/2008 al Curții de Apel Alba Iulia — Secția comercială.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

MONITORUL OFICIAL AL ROMÂNIEI, PARTEA I, Nr. 661/16.IX.2011

9

CURTEA CONSTITUȚIONALĂ

D E C I Z I A Nr. 900
din 30 iunie 2011

referitoare la excepția de neconstituționalitate a dispozițiilor art. 126 alin. (4)
din Ordonanța de urgență a Guvernului nr. 95/2002 privind industria de apărare
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 126 alin. (4) din Ordonanța de urgență a
Guvernului nr. 95/2002 privind industria de apărare, excepție
ridicată de Constantin Cojanu în Dosarul nr. 5.365/105/2009 al
Curții de Apel Ploiești — Secția de conflicte de muncă și
asigurări sociale și care formează obiectul Dosarului
nr. 4.347D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 4.598D/2010, având ca obiect o excepție de
neconstituționalitate identică, excepție ridicată de Gheorghe
Băbuș în Dosarul nr. 5.366/105/2009 al Curții de Apel Ploiești —
Secția de conflicte de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 4.598D/2010 la
Dosarul nr. 4.347D/2010.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 4.598D/2010 la
Dosarul nr. 4.347D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
întrucât măsurile legale criticate țin de politica de protecție
socială a legiuitorului, iar modul în care legiuitorul înțelege să
acorde diverse facilități fiscale nu poate fi cenzurat prin prisma
Convenției pentru apărarea drepturilor omului și a libertăților
fundamentale.
C U R T E A,

având în vedere actele și lucrările dosarelor, constată
următoarele:
Prin încheierile din 21 octombrie și 9 noiembrie 2010,
pronunțate în dosarele nr. 5.365/105/2009 și nr. 5.366/105/2009,
Curtea de Apel Ploiești — Secția de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 126
alin. (4) din Ordonanța de urgență a Guvernului nr. 95/2002
privind industria de apărare, excepție ridicată de Constantin
Cojanu și Gheorghe Băbuș în cauze având ca obiect
soluționarea unor litigii de muncă privind personalul din industria
de apărare.

În motivarea excepției de neconstituționalitate se arată
că dispozițiile legale criticate sunt discriminatorii și încalcă
dreptul la muncă, întrucât plata venitului de completare se
sistează dacă pe perioada acordării acestuia persoana se
angajează la o societate comercială cu capital majoritar de stat,
pe când, dacă aceeași persoană s-ar angaja la o societate
comercială cu capital privat, venitul respectiv s-ar acorda în
continuare.
Curtea de Apel Ploiești — Secția de conflicte de muncă
și asigurări sociale consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în Dosarul nr. 4.347D/2010, consideră că excepția
de neconstituționalitate ridicată este neîntemeiată. În Dosarul
nr. 4.598D/2010 nu a comunicat punctul său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 126 alin. (4) din Ordonanța de urgență a
Guvernului nr. 95/2002 privind industria de apărare, publicată în
Monitorul Oficial al României, Partea I, nr. 463 din 28 iunie 2002,
aprobată cu modificări și completări prin Legea nr. 44/2003,
publicată în Monitorul Oficial al României, Partea I, nr. 51 din
29 ianuarie 2003, care au următorul cuprins:
ă(4) Nu beneficiază de venit de completare persoanele
prevăzute la alin. (1) care se reîncadrează în muncă la
societățile comerciale cu capital majoritar de stat, de la data
reîncadrării.”
Autorii excepției susțin că dispozițiile legale criticate încalcă
prevederile constituționale ale art. 16 privind egalitatea în
drepturi și art. 41 alin. (1) și (2) privind dreptul la muncă, precum
și dispozițiile art. 1 din Declarația Universală a Drepturilor
Omului privind egalitatea, art. 14 din Convenția pentru apărarea
drepturilor omului și a libertăților fundamentale privind
interzicerea discriminării și ale art. 1 din Protocolul nr. 12 la
aceeași convenție privind interzicerea generală a discriminării.
Examinând excepția de neconstituționalitate ridicată, Curtea
constată următoarele:
Prin Legea nr. 118/2010 privind unele măsuri necesare în
vederea restabilirii echilibrului bugetar, publicată în Monitorul
Oficial al României, Partea I, nr. 441 din 30 iunie 2010, au fost
eliminate toate drepturile cu caracter compensatoriu acordate

10

MONITORUL OFICIAL AL ROMÂNIEI, PARTEA I, Nr. 661/16.IX.2011

în caz de concediere colectivă, cu excepția ajutorului de șomaj,
astfel încât persoanele care fac obiectul concedierilor colective,
dacă acestea au avut loc după intrarea în vigoare a Legii
nr. 118/2010, nu mai pot beneficia de prevederile art. 12 lit. a),
b) și d) din Ordonanța de urgență a Guvernului nr. 95/2002,
indiferent dacă au avut sau nu încheiat contractul individual de
muncă înainte de 1 ianuarie 2004. Însă art. 126 alin. (4) din
ordonanța de urgență nu a fost abrogat, continuând să producă
efecte juridice, astfel încât Curtea urmează să se pronunțe pe
fondul excepției de neconstituționalitate.
Curtea constată că venitul de completare este o măsură de
protecție socială pe care legiuitorul a instituit-o în virtutea
situației deosebite în care se află personalul disponibilizat din
industria de apărare. Este un instrument de politică socială a
statului — domeniu în care statul dispune de o largă marjă de
apreciere — care oferă o protecție suplimentară categoriei
socioprofesionale menționate, astfel încât legiuitorul este în

drept să stabilească condițiile și cazurile în care acesta se
acordă sau în care se sistează plata acestuia. Condiția pentru
acordarea venitului de completare criticată de autorii excepției
are ca scop, pe de o parte, stimularea inserției acestor persoane
în mediul privat pentru a dinamiza economia statului, iar, pe de
altă parte, reducerea cheltuielilor bugetare ale statului. Astfel,
textul criticat încurajează, în mod activ, exercitarea dreptului la
muncă în mediul privat; reglementarea unui atare deziderat nu
creează premisele unei discriminări în funcție de natura
capitalului social al angajatorului, ci presupune aplicarea unui
tratament juridic diferit în vederea atingerii acestui scop legitim,
păstrându-se un just echilibru între mijloacele folosite (încetarea
plății venitului de completare în condițiile textului de lege criticat)
și scopul avut în vedere.
În consecință, Curtea nu poate reține încălcarea textelor
constituționale și convenționale invocate în susținerea excepției
de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 126 alin. (4) din Ordonanța de urgență a
Guvernului nr. 95/2002 privind industria de apărare, excepție ridicată de Constantin Cojanu în Dosarul nr. 5.365/105/2009 al Curții
de Apel Ploiești — Secția de conflicte de muncă și asigurări sociale și de Gheorghe Băbuș în Dosarul nr. 5.366/105/2009 al
aceleiași instanțe.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 905
din 5 iulie 2011

referitoare la excepția de neconstituționalitate a dispozițiilor art. 27, art. 31 alin. (4) și art. 32
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Mihaela Senia Costinescu

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 27, art. 31 alin. (4) și
art. 32 din Legea nr. 85/2006 privind procedura insolvenței,
excepție ridicată de Societatea Comercială ăLicurici Impex” —
S.R.L. din Onești și de Societatea Comercială ăAxormi Serv” —

S.R.L. din Brașov în Dosarul nr. 106/62/2010 al Tribunalului
Brașov — Secția comercială și contencios administrativ și
care formează obiectul Dosarului Curții Constituționale
nr. 2.168D/2010.
La apelul nominal se prezintă, pentru autorul excepției
Societatea Comercială ăLicurici Impex” — S.R.L., consilierul
juridic Ovidiu Donțu, cu delegație la dosar, lipsind celelalte părți,
față de care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care susține
admiterea criticilor de neconstituționalitate, arătând că
dispozițiile Legii nr. 85/2006 încălcă prevederile constituționale
referitoare la egalitatea în drepturi a cetățenilor, liberul acces la
justiție, dreptul de proprietate al creditorilor, precum și libertatea
economică a acestora.

MONITORUL OFICIAL AL ROMÂNIEI, PARTEA I, Nr. 661/16.IX.2011
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 1 aprilie 2010, pronunțată în Dosarul
nr. 106/62/2010, Tribunalul Brașov — Secția comercială și
contencios administrativ a sesizat Curtea Constituțională
cu soluționarea excepției de neconstituționalitate a
dispozițiilor art. 27, art. 31 alin. (4) și art. 32 din Legea
nr. 85/2006 privind procedura insolvenței. Excepția
referitoare la dispozițiile art. 27 și art. 31 alin. (4) din Legea
nr. 85/2006 a fost ridicată de Societatea Comercială ăLicurici
Impex” — S.R.L. din Onești, iar excepția având ca obiect
dispozițiile art. 32 din Legea nr. 85/2006 a fost ridicată de
Societatea Comercială ăAxormi Serv” — S.R.L. din Brașov, într-o
cauză având ca obiect o cerere de deschidere a procedurii
insolvenței.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale întrucât îngrădesc cadrul de desfășurare a
activităților economice și afectează libera inițiativă prin
antrenarea implicită a răspunderii persoanei juridice pentru
acțiunile reprezentanților săi.
Prevederile art. 31 alin. (4) din Legea nr. 85/2006 creează
posibilitatea debitorilor de rea-credință ca, în intenția lor de
tergiversare și împiedicare a realizării drepturilor legitime ale
creditorilor, să uzeze de prevederile acestui articol, în sensul
amânării pronunțării unei sentințe și desemnării preferențiale a
unui administrator judiciar.
De asemenea, dispozițiile criticate afectează dreptul de
proprietate al creditorilor, din cauza consecințelor în plan
financiar produse de incertitudinea creată cu privire la existența
unei persoane juridice, parte a unor raporturi comerciale, în
condițiile în care cererile voluntare de insolvență ajung să devină
o practică uzuală a debitorilor de rea-credință, care angajează
o serie de obligații comerciale și apoi se sustrag de la
executarea acestora prin această modalitate.
Tribunalul Brașov — Secția comercială și contencios
administrativ apreciază ca neîntemeiată excepția de
neconstituționalitate, deoarece normele legale criticate sunt
dispoziții în spiritul Constituției care reglementează accesul
oricărei persoane la activități economice care trebuie exercitate
cu respectarea condițiilor prevăzute de lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 27, art. 31 alin. (4) și art. 32 din Legea
nr. 85/2006 privind procedura insolvenței, publicată în Monitorul

11

Oficial al României, Partea I, nr. 359 din 21 aprilie 2006, texte de
lege care au următorul conținut:
— Art. 27: ă(1) Debitorul aflat în stare de insolvență este
obligat să adreseze tribunalului o cerere pentru a fi supus
dispozițiilor prezentei legi, în termen de maximum 30 de zile de
la apariția stării de insolvență.
(2) Va putea să adreseze tribunalului o cerere pentru a fi
supus dispozițiilor prezentei legi și debitorul în cazul căruia
apariția stării de insolvență este iminentă.
(3) Cererile persoanelor juridice vor fi semnate de persoanele
care, potrivit actelor constitutive sau statutelor, au calitatea de a
le reprezenta.
(4) Introducerea prematură, cu rea-credință, de către debitor
a unei cereri de deschidere a procedurii atrage răspunderea
patrimonială a debitorului persoană fizică sau juridică, pentru
prejudiciile pricinuite.
(5) Cererea debitorului se va judeca de urgență în termen de
5 zile în camera de consiliu.”;
— Art. 31 alin. (4): ăDacă există o cerere de deschidere a
procedurii insolvenței formulată de către debitor și una sau mai
multe cereri formulate de creditori, nesoluționate încă, toate
cererile de deschidere a procedurii se conexează la cererea
formulată de debitor.”;
— Art. 32: ă(1) Dacă cererea debitorului corespunde
condițiilor prevăzute la art. 27, judecătorul-sindic va pronunța o
încheiere de deschidere a procedurii generale, iar dacă prin
declarația făcută conform art. 28 alin. (1) lit. h) debitorul își arată
intenția de a intra în procedura simplificată sau nu depune
documentele prevăzute la art. 28 alin. (1) lit. a)—f) și h) la
termenul prevăzut la art. 28 alin. (2) ori se încadrează în una
dintre categoriile prevăzute la art. 1 alin. (2), judecătorul va
pronunța o încheiere de deschidere a procedurii simplificate.
(2) Prin încheierea de deschidere a procedurii judecătorulsindic va dispune administratorului judiciar sau, după caz,
lichidatorului să efectueze notificările prevăzute la art. 61. În
cazul în care, în termen de 15 zile de la primirea notificării,
creditorii se opun deschiderii procedurii, judecătorul-sindic va
ține, în termen de 10 zile, o ședință la care vor fi citați
administratorul judiciar, debitorul și creditorii care se opun
deschiderii procedurii, în urma căreia va soluționa deodată,
printr-o sentință, toate opozițiile. Admițând opoziția, judecătorulsindic nu va putea păstra deschisă procedura insolvenței.
Judecătorul sindic va revoca încheierea de deschidere a
procedurii. Deschiderea ulterioară a procedurii, la cererea
debitorului sau a creditorilor, nu va putea modifica data apariției
stării de insolvență.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) — Dreptul la un proces echitabil,
art. 44 alin. (2) — Dreptul de proprietate privată și în art. 45 —
Libertatea economică.
Ulterior sesizării Curții, prevederile art. 27 și art. 32 alin. (2)
au fost modificate și completate prin art. I pct. 19, 20 și 21 din
Legea nr. 169/2010 pentru modificarea și completarea Legii
nr. 85/2006 privind procedura insolvenței, publicată în Monitorul
Oficial al României, Partea I, nr. 505 din 21 iulie 2010.
Modificările operate nu au schimbat soluțiile legislative criticate
de autorii excepției.
Examinând excepția de neconstituționalitate, Curtea
constată că s-a mai pronunțat asupra dispozițiilor de lege
criticate, raportate la aceleași prevederi din Constituție ca și cele
invocate în prezenta cauză. Astfel, prin Decizia nr. 1.144 din
16 octombrie 2008, publicată în Monitorul Oficial al României,
Partea I, nr. 775 din 19 noiembrie 2008, Curtea, referindu-se la
condițiile în care orice creditor poate introduce cerere pentru
deschiderea procedurii de insolvență, a arătat că acestea sunt
stabilite cu rigurozitate de lege și că introducerea cererii nu duce

12

MONITORUL OFICIAL AL ROMÂNIEI, PARTEA I, Nr. 661/16.IX.2011

în mod automat la deschiderea procedurii de insolvență. Astfel,
cererile introductive care nu îndeplinesc condițiile prevăzute de
lege nu vor putea produce efecte juridice și vor fi respinse de
judecătorul-sindic. De asemenea, Curtea a reținut că, în virtutea
prevederilor art. 126 alin. (2) din Constituție, legiuitorul, în
considerarea unor situații deosebite, poate să stabilească și
reguli de procedură speciale, derogatorii de la regulile dreptului
comun. În legătură cu aceasta, Curtea a arătat că procedura
insolvenței este o procedură specială, caracterizată de celeritate
și care are drept scop protejarea patrimoniului debitorului și
reîntregirea acestuia, în cazurile în care a fost diminuat prin acte
juridice frauduloase, urmărind, în același timp, valorificarea cu
eficiență sporită a activelor debitorului, în vederea satisfacerii
într-o măsură cât mai mare a creanțelor creditorilor. Prin aceeași
decizie Curtea a mai arătat că debitorul poate face opoziție la
cererea de deschidere a procedurii insolvenței și poate combate
prin toate mijloacele legale de probă susținerile creditorilor
pentru a dovedi faptul că, în realitate, nu se află în stare de
insolvență ori că nu sunt reale creanțele pretinse, astfel că atât
debitorul, cât și creditorii se bucură de toate garanțiile
procesuale care asigură desfășurarea unui proces echitabil.
În final, Curtea a constatat că procedura prevăzută de Legea
nr. 85/2006 este o procedură specială, derogatorie de la cea
reglementată de dreptul comun referitoare la litigiile în materie
comercială, care se aplică, fără nicio discriminare, debitorilor

aflați în stare de insolvență, fără ca prin aceasta să fie îngrădit
accesul persoanei la o activitate economică.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.
Distinct de cele reținute în prealabil, Curtea constată că
susținerile autorilor excepției, potrivit cărora textele de lege
criticate creează posibilitatea debitorilor de rea-credință să
tergiverseze și să împiedice realizarea drepturilor legitime ale
creditorilor, nu pot constitui argumente pentru calificarea
respectivelor dispoziții legale ca fiind neconstituționale. Curtea
Constituțională a statuat în jurisprudența sa, de exemplu, prin
Decizia nr. 73 din 19 iulie 1995, publicată în Monitorul Oficial al
României, Partea I, nr. 177 din 8 august 1995, că exercitarea
de către o persoană a unui drept ce îi este recunoscut prin lege
nu poate să justifice, prin ea însăși, o prezumție a relei-credințe.
Însă exercitarea abuzivă a dreptului se produce atunci când acel
drept se realizează în alt scop decât cel pentru care legea l-a
recunoscut. Or, aprecierea cu privire la poziția subiectivă a
debitorului în momentul formulării cererii pentru a fi supus
dispozițiilor Legii nr. 85/2006 revine în exclusivitate instanței
judecătorești competente, care va analiza conformitatea
solicitării debitorului cu condițiile prevăzute de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 27, art. 31 alin. (4) și art. 32 din Legea
nr. 85/2006 privind procedura insolvenței, excepție ridicată de Societatea Comercială ăLicurici Impex” — S.R.L. din Onești și de
Societatea Comercială ăAxormi Serv” — S.R.L. din Brașov în Dosarul nr. 106/62/2010 al Tribunalului Brașov — Secția comercială
și contencios administrativ.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 939
din 7 iulie 2011

referitoare la excepția de neconstituționalitate a dispozițiilor art. XVI
din Ordonanța de urgență a Guvernului nr. 114/2009 privind unele măsuri financiar-bugetare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Benke Károly

— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. XVI din Ordonanța de urgență a Guvernului

MONITORUL OFICIAL AL ROMÂNIEI, PARTEA I, Nr. 661/16.IX.2011
nr. 114/2009 privind unele măsuri financiar-bugetare, excepție
ridicată de Zamfira Peptan în Dosarul nr. 2.316/91/2010 al
Tribunalului Vrancea — Secția comercială și de contencios
administrativ fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
invocând în acest sens Decizia Curții Constituționale nr. 154 din
8 februarie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2010, pronunțată în Dosarul
nr. 2.316/91/2010, Tribunalul Vrancea — Secția comercială
și de contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. XVI din Ordonanța de urgență a Guvernului
nr. 114/2009 privind unele măsuri financiar-bugetare,
excepție ridicată de Zamfira Peptan într-o cauză având ca obiect
anularea unor acte administrative privind refuzul menținerii ca
titular în funcția didactică ocupată.
În motivarea excepției de neconstituționalitate se arată
că dispozițiile legale criticate nu au fost emise în considerarea
unei situații extraordinare, că nu s-a urmărit reducerea
cheltuielilor bugetare, de vreme ce acestea cresc la foarte multe
ministere, ci au fost mai degrabă motivate de ăcontracararea
posibilelor efecte ale admiterii excepției de neconstituționalitate
a Ordonanței de urgență a Guvernului nr. 37/2009”; în acest
mod, Guvernul se substituie activității Parlamentului,
încălcându-se art. 61 alin. (1) și art. 115 alin. (4) din Constituție.
Totodată, se susține că, prin emiterea ordonanței de urgență
criticate, a fost afectat dreptul la muncă și cel de proprietate
privată, ceea ce încalcă, pe cale de consecință, prevederile
art. 115 alin. (6) din Constituție.
Tribunalul Vrancea — Secția comercială și de contencios
administrativ
fiscal
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate este
neîntemeiată. În acest sens, se arată că ordonanța de urgență
criticată respectă exigențele art. 115 alin. (4) din Constituție,
situația extraordinară fiind justificată în expunerea de motive a
ordonanței de urgență. Se mai susține că stabilirea numărului
maxim de posturi finanțat pentru învățământul preuniversitar de
stat în anul 2010 nu afectează nici în sens pozitiv, nici în sens
negativ dreptul la muncă.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

13

Obiectul excepției de neconstituționalitate îl constituie
dispozițiile art. XVI din Ordonanța de urgență a Guvernului
nr. 114/2009 privind unele măsuri financiar-bugetare, publicată
în Monitorul Oficial al României, Partea I, nr. 919 din
29 decembrie 2009, care au următorul cuprins:
ăAnexa nr. I la Ordonanța de urgență a Guvernului
nr. 38/2004 privind unele măsuri în domeniul învățământului,
publicată în Monitorul Oficial al României, Partea I, nr. 481 din
28 mai 2004, aprobată prin Legea nr. 568/2004, cu modificările
ulterioare, se modifică și se înlocuiește cu anexa care face parte
integrantă din prezenta ordonanță de urgență.”
Titlul anexei la care face trimitere art. XVI din Ordonanța de
urgență a Guvernului nr. 114/2009 este ăNumărul maxim de
posturi finanțat pentru învățământul preuniversitar de stat în anul
2010”.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 1 alin. (5) privind supremația Constituției, art. 11 privind
dreptul internațional și dreptul intern, art. 20 referitor la tratatele
internaționale privind drepturile omului, art. 44 privind dreptul de
proprietate privată, art. 61 alin. (1) privind rolul Parlamentului și
art. 115 alin. (4) și (6) privind condițiile de adoptare a
ordonanțelor de urgență. Totodată, sunt menționate a fi încălcate
și prevederile art. 1 paragraful 1 privind protecția proprietății din
Protocolul adițional la Convenția pentru apărarea drepturilor
omului și a libertăților fundamentale și art. 6 pct. 1 privind dreptul
la muncă din Pactul internațional cu privire la drepturile
economice, sociale și culturale.
Examinând excepția de neconstituționalitate ridicată, Curtea
observă că, prin Decizia nr. 154 din 8 februarie 2011, publicată
în Monitorul Oficial al României, Partea I, nr. 304 din 3 mai 2011,
a respins ca neîntemeiată o excepție de neconstituționalitate
motivată în mod identic.
Cu acel prilej Curtea a reținut că Ordonanța de urgență a
Guvernului nr. 114/2009 privind unele măsuri financiar-bugetare
a fost adoptată — astfel cum reiese din preambulul acesteia —
avându-se în vedere necesitatea luării de urgență a unor măsuri
pentru a se putea asigura respectarea angajamentelor asumate
de România prin semnarea acordurilor de împrumut cu
organismele financiare internaționale, necesitatea adoptării în
cel mai scurt timp a legii bugetului de stat și a legii bugetului
asigurărilor sociale de stat, precum și necesitatea evitării
dezechilibrelor macroeconomice de natură să ducă la
imposibilitatea relansării economice.
Prin urmare, Curtea a constatat, pe de o parte, că aceste
împrejurări se încadrează în conceptul constituțional de ăsituații
extraordinare a căror reglementare nu poate fi amânată”, astfel
cum acesta a fost definit în jurisprudența sa, iar, pe de altă parte,
că urgența a fost motivată corespunzător în cuprinsul ordonanței
de urgență criticate.
De asemenea, Curtea a arătat că dispozițiile constituționale
ale art. 115 alin. (4)—(6) reglementează regimul particular al
ordonanței de urgență, acesta referindu-se la cazurile în care
aceasta poate fi emisă, la intrarea în vigoare a acesteia și la
domeniul ordonanței de urgență. Astfel, în ceea ce privește
domeniul în care ordonanța de urgență poate reglementa,
Curtea constată că Guvernul este ținut de dispozițiile art. 115
alin. (6), în sensul că ordonanțele de urgență nu pot fi adoptate
în domeniul legilor constituționale, nu pot afecta regimul
instituțiilor fundamentale ale statului, drepturile, libertățile și
îndatoririle prevăzute de Constituție, drepturile electorale și nu
pot viza măsuri de trecere silită a unor bunuri în proprietate
publică. Faptul că Parlamentul, în calitatea sa de unică autoritate
legiuitoare a țării, potrivit art. 61 din Legea fundamentală, a
reglementat deja un domeniu, cum este și cel al educației, nu se
circumscrie motivelor de neconstituționalitate care pot fi reținute
în cazul unei ordonanțe de urgență.

14

MONITORUL OFICIAL AL ROMÂNIEI, PARTEA I, Nr. 661/16.IX.2011

Întrucât nu au intervenit elemente noi, de natură a
reconsidera jurisprudența Curții, considerentele și soluția
deciziei menționate își păstrează valabilitatea.
Distinct de cele arătate în decizia citată, Curtea observă că
legiuitorul delegat nu a încălcat art. 115 alin. (6) din Constituție,
neafectând în mod negativ drepturile fundamentale invocate de
autorul excepției.
Astfel, salariile viitoare pe care angajatorul trebuie să le
plătească angajatului nu intră în sfera de aplicare a dreptului de
proprietate, angajatul neavând un atare drept pentru salariile ce
vor fi plătite în viitor de către angajator ca urmare a muncii
viitoare prestate de angajat. Dreptul de proprietate al angajatului
în privința salariului vizează numai sumele certe, lichide și
exigibile. Curtea observă că și Curtea Europeană a Drepturilor
Omului, spre exemplu, în Hotărârea din 31 mai 2011, pronunțată
în Cauza Maggio și alții împotriva Italiei, paragraful 55, a reiterat
jurisprudența sa cu privire la faptul că art. 1 din Protocolul
adițional la Convenție nu implică un drept la dobândirea
proprietății.
Totodată, Curtea reține că măsura finanțării unui număr
maxim de posturi nu vizează în mod direct dreptul la muncă, ci

creează premisele exercitării acestui drept. Legiuitorul, prin
adoptarea unei ordonanțe de urgență, este liber să
dimensioneze numărul maxim de posturi în diverse domenii în
funcție de nevoile societății și de capacitatea sa financiară de a
le susține, cu condiția respectării art. 115 alin. (6) din Constituție.
Or, în cauza de față, Curtea constată că ordonanța de urgență
nu este motivul de încetare a contractului individual de muncă al
persoanei care a ridicat excepția, ci constituie temeiul refuzului
menținerii ca titular în funcția didactică a acesteia ca urmare a
împlinirii vârstei de pensionare. Or, o atare împrejurare este una
de fapt, nicio reglementare constituțională neimpunând obligația
autorităților și instituțiilor publice de a menține persoana în
câmpul muncii după împlinirea vârstei standard de pensionare.
Însă această chestiune deja excedează sferei de cuprindere a
dreptului la muncă, acesta nevizând obligativitatea
angajării/menținerii în funcție a unei persoane după împlinirea
vârstei standard de pensionare.
Întrucât dreptul la muncă și dreptul de proprietate privată nu
au fost afectate, legiuitorul delegat a respectat dispozițiile
constituționale atât ale art. 1 alin. (5), cât și ale art. 115 alin. (6).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. XVI din Ordonanța de urgență a Guvernului
nr. 114/2009 privind unele măsuri financiar-bugetare, excepție ridicată de Zamfira Peptan în Dosarul nr. 2.316/91/2010 al
Tribunalului Vrancea — Secția comercială și de contencios administrativ fiscal.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 975
din 12 iulie 2011

referitoare la excepția de neconstituționalitate a dispozițiilor art. 73 pct. 22
din Ordonanța Guvernului nr. 99/2000 privind comercializarea produselor și serviciilor de piață
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Marieta Safta

— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 73 pct. 22 din Ordonanța Guvernului

MONITORUL OFICIAL AL ROMÂNIEI, PARTEA I, Nr. 661/16.IX.2011
nr. 99/2000 privind comercializarea produselor și serviciilor de
piață, excepție invocată de Societatea Comercială ăDova &
Poruț” — S.R.L. din Alexandria în Dosarul nr. 892/740/2010 al
Judecătoriei Alexandria.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 3 septembrie 2010, pronunțată în Dosarul
nr. 892/740/2010, Judecătoria Alexandria a sesizat Curtea
Constituțională cu excepția de neconstituționalitate a
dispozițiilor art. 73 pct. 22 din Ordonanța Guvernului
nr. 99/2000 privind comercializarea produselor și serviciilor
de piață, excepție invocată de Societatea Comercială ăDova &
Poruț” — S.R.L. din Alexandria în cadrul unei plângeri
contravenționale.
În motivarea excepției de neconstituționalitate se susține,
în esență, că reglementarea faptului că exercitarea de activități
de comerț cu ridicata și comerț cu amănuntul în aceeași
structură de vânzare conține un ilicit contravențional este
neconstituțională, în condițiile în care cel care exercită activitățile
în cauză este proprietarul spațiului comercial, calitate în care
poate să exercite pe deplin toate atributele dreptului de
proprietate. Se apreciază că, dacă ar fi existat un impediment în
acest sens, judecătorul delegat la oficiul registrului comerțului
nu ar fi admis și autorizat activitatea pentru cele două coduri la
aceeași adresă; or, rolul registrului comerțului este acela de a
cenzura activitățile comerciale ilicite. Se arată că reglementarea
criticată determină ca principiul accesului liber al persoanei la o
activitate economică, libera inițiativă și exercitarea acesteia să
rămână simple deziderate.
Judecătoria Alexandria consideră că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 73 pct. 22 din Ordonanța Guvernului nr. 99/2000

15

privind comercializarea produselor și serviciilor de piață,
republicată în Monitorul Oficial al României, Partea I, nr. 603 din
31 august 2007, având următorul cuprins: ăConstituie
contravenții, dacă nu au fost săvârșite în astfel de condiții încât,
potrivit legii penale, să constituie infracțiuni, și se sancționează
după cum urmează: [...]
22. exercitarea de activități de comerț cu ridicata și comerț cu
amănuntul în aceeași structură de vânzare, respectiv suprafață
de vânzare, cu amendă de la 2.000 lei la 10.000 lei și cu
interzicerea uneia dintre cele două activități.”
Autorul excepției de neconstituționalitate consideră că
dispozițiile de lege criticate contravin prevederilor constituționale
ale art. 1 alin. (4) și (5) privind statul român, ale art. 44 privind
Dreptul de proprietate privată, ale art. 45 privind Libertatea
economică și ale art. 79 privind Consiliul Legislativ.
Examinând excepția de neconstituționalitate, Curtea
constată că aceasta este neîntemeiată și urmează a fi respinsă.
Astfel, potrivit art. 45 din Constituție, ăAccesul liber al
persoanei la activitatea economică, libera inițiativă și exercitarea
acestora în condițiile legii sunt garantate”. În deplină
concordanță cu aceste dispoziții constituționale, textul de lege
criticat reglementează condițiile de exercitare a unor activități
economice, în considerarea scopului Ordonanței Guvernului
nr. 99/2000, așa cum acesta este stabilit de art. 1, și anume:
ădezvoltarea rețelei de distribuție a produselor și serviciilor de
piață, cu respectarea principiilor liberei concurențe, protecției
vieții, sănătății, securității și intereselor economice ale
consumatorilor, precum și a mediului”. Definind comerțul cu
ridicata ca fiind ăactivitatea desfășurată de comercianții care
cumpără produse în cantități mari în scopul revânzării acestora
în cantități mai mici altor comercianți sau utilizatori profesionali
și colectivi” și comerțul cu amănuntul ca fiind ăactivitatea
desfășurată de comercianții care vând produse, de regulă, direct
consumatorilor pentru uzul personal al acestora”, legiuitorul a
prevăzut sancțiuni pentru exercitarea acestor activități în
aceeași structură de vânzare, respectiv suprafață de vânzare, în
scopul asigurării unei concurențe loiale.
Astfel fiind, contrar susținerilor autorului excepției,
prevederile legale criticate dau expresie dispozițiilor
constituționale referitoare la libertatea economică. Stabilirea
unei contravenții și sancționarea acesteia cu amendă reprezintă
o opțiune legitimă a legiuitorului, care, cu referire la prevederile
din ordonanța criticată, exprimă preocuparea statului pentru a
asigura libertatea comerțului și respectarea principiilor liberei
concurențe. De altfel, Curtea Constituțională s-a mai pronunțat
în acest sens în jurisprudența sa, de exemplu, prin Decizia
nr. 530 din 25 noiembrie 2004, publicată în Monitorul Oficial al
României, Partea I, nr. 1 din 3 ianuarie 2005, în care a statuat
că art. 80 pct. 22 din Ordonanța Guvernului nr. 99/2000 [devenit,
după republicarea ordonanței de urgență, art. 73 pct. 22] este în
deplină concordanță cu prevederile art. 135 alin. (2) lit. a) din
Constituție, potrivit cărora ăStatul trebuie să asigure: a) libertatea
comerțului, protecția concurenței loiale, crearea cadrului
favorabil pentru valorificarea tuturor factorilor de producție”.
Dispozițiile constituționale ale art. 1 alin. (4) și (5) și ale
art. 79, invocate de autorul excepției în motivarea acesteia, nu
au incidență în cauză.

16

MONITORUL OFICIAL AL ROMÂNIEI, PARTEA I, Nr. 661/16.IX.2011

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 73 pct. 22 din Ordonanța Guvernului
nr. 99/2000 privind comercializarea produselor și serviciilor de piață, excepție invocată de Societatea Comercială ăDova & Poruț” —
S.R.L. din Alexandria în Dosarul nr. 892/740/2010 al Judecătoriei Alexandria.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 661/16.IX.2011 conține 16 pagini.

Prețul: 3,20 lei

&JUYDGY|526228]
ISSN 1453—4495

