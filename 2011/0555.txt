PARTEA I

Anul 179 (XXIII) — Nr. 555

Joi, 4 august 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 779 din 16 iunie 2011 referitoare la excepția de
neconstituționalitate a dispozițiilor art. 90 alin. 2 și
art. 214 alin. 5 din Codul de procedură penală ..........

2–3

Decizia nr. 789 din 16 iunie 2011 referitoare la excepția de
neconstituționalitate a dispozițiilor art. 219 și art. 267
din Legea nr. 53/2003 — Codul muncii, precum și ale
art. 28 alin. (2) și art. 211 din Legea dialogului social
nr. 62/2011..................................................................

3–5

Decizia nr. 833 din 23 iunie 2011 referitoare la excepția de
neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și
a măsurilor dispuse de organele judiciare în cursul
procesului penal ........................................................

5–7

Decizia nr. 837 din 23 iunie 2011 referitoare la excepția de
neconstituționalitate a dispozițiilor art. 16 alin. (1),
art. 17, art. 18, art. 19 alin. (1), art. 25 alin. (1) și (3),
art. 26 alin. (3), art. 27, art. 28, art. 33 alin. (1) și art. 34
alin. (1) din Ordonanța Guvernului nr. 2/2001 privind
regimul juridic al contravențiilor ..................................

7–8

HOTĂRÂRI ALE GUVERNULUI ROMÂNIEI
718.

— Hotărâre pentru aprobarea Strategiei naționale
privind protecția infrastructurilor critice ......................

9–14

ACTE ALE UNIUNII NAȚIONALE
A PRACTICIENILOR ÎN INSOLVENȚĂ
DIN ROMÂNIA
4.

— Hotărâre pentru modificarea și completarea anexei
nr. I la Hotărârea Congresului Uniunii Naționale a
Practicienilor în Insolvență din România nr. 3/2007
privind aprobarea Statutului privind organizarea și
exercitarea profesiei de practician în insolvență și a
Codului de etică profesională și disciplină ale Uniunii
Naționale a Practicienilor în Insolvență din România....

14–16

2

MONITORUL OFICIAL AL ROMÂNIEI, PARTEA I, Nr. 555/4.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 779
din 16 iunie 2011

referitoare la excepția de neconstituționalitate a dispozițiilor art. 90 alin. 2 și art. 214 alin. 5
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Gheorghe Mudura în
Dosarul nr. 4.816/111/2010 al Tribunalului Bihor — Secția
penală.
La apelul nominal lipsesc părțile, față de care procedura de
citare este legal îndeplinită.
Prim-magistratul-asistent referă că partea Agenția Națională
de Administrare Fiscală a depus la dosarul cauzei concluzii
scrise prin care solicită respingerea ca neîntemeiată a excepției
de neconstituționalitate invocate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Decizia nr. 353/R/2010 din 25 iunie 2010, pronunțată în
Dosarul nr. 4.816/111/2010, Tribunalul Bihor — Secția penală
a sesizat Curtea Constituțională cu excepția de
neconstituționalitate a dispozițiilor art. 90 alin. 2 și art. 214
alin. 5 din Codul de procedură penală, excepție ridicată de
Gheorghe Mudura într-o cauză având ca obiect infracțiuni de
evaziune fiscală.
În motivarea excepției de neconstituționalitate se susține,
în esență, că art. 90 alin. 2 din Codul de procedură penală este
contrar dreptului la un proces echitabil în materie penală,
întrucât permite ca probele ce stau la baza soluționării
conflictului de drept penal să fie obținute de alte organe judiciare
penale în cadrul unor proceduri caracterizate prin principii și
reguli specifice. Condiția ădacă legea prevede aceasta”
alimentează inechitățile în domeniul penal, autorizând un
amestec inadmisibil al procedurilor administrative în procedurile
penale. Se mai susține că procedurile prevăzute de art. 90
alin. 2 coroborat cu art. 214 din Codul de procedură penală nu
prezintă caracteristicile unor proceduri preliminare, în sensul
art. 21 alin. (3) din Constituție, pentru a legitima folosirea
proceselor-verbale și a actelor de constatare, fără nicio
delimitare, în procesul penal declanșat ulterior. Consideră că,
pentru respectarea dreptului la un proces echitabil, înscrisurile
menționate la art. 90 alin. 2 din Codul de procedură penală pot

avea doar valoare de informații pentru organele de urmărire
penală, iar nu valoare de mijloace de probă în procesul penal și
nu pot influența în niciun fel soluționarea procesului penal, care
trebuie să depindă exclusiv de actele de procedură întocmite de
organele judiciare penale, cu respectarea garanțiilor pe care nu
le poate oferi decât un proces penal legal declanșat.
Tribunalul Bihor — Secția penală consideră că excepția
de neconstituționalitate este neîntemeiată. Arată că nu este atins
dreptul la un proces echitabil câtă vreme, în vederea aflării
adevărului, aceste acte pot fi combătute cu orice alte probe
propuse de părți.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 90 alin. 2 cu denumirea marginală Procesulverbal ca mijloc de probă și art. 214 alin. 5 cu denumirea
marginală Actele încheiate de unele organe de constatare,
ambele din Codul de procedură penală, care au următorul
conținut:
— Art. 90 alin. 2: ăDe asemenea, sunt mijloace de probă
procesele-verbale și actele de constatare, încheiate de alte
organe, dacă legea prevede aceasta.”;
— Art. 214 alin. 5: ăProcesele-verbale încheiate de aceste
organe constituie mijloace de probă.”
Textele din Constituție invocate în motivarea excepției sunt
următoarele: art. 11 privind dreptul internațional și dreptul intern,
art. 20 referitoare la tratatele internaționale privind drepturile
omului, art. 21 alin. (3) privind dreptul la un proces echitabil și
art. 124 referitor la înfăptuirea justiției, cu raportare la art. 6 din
Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului său din perspectiva unor critici similare.
Astfel, prin Decizia nr. 331 din 28 iunie 2005, publicată în
Monitorul Oficial al României, Partea I, nr. 675 din 28 iulie 2005,
Decizia nr. 524 din 27 iunie 2006, publicată în Monitorul Oficial
al României, Partea I, nr. 764 din 7 septembrie 2006, și Decizia

MONITORUL OFICIAL AL ROMÂNIEI, PARTEA I, Nr. 555/4.VIII.2011
nr. 1.485 din 10 noiembrie 2009, publicată în Monitorul Oficial al
României, Partea I, nr. 818 din 27 noiembrie 2009, Curtea
Constituțională a respins excepția de neconstituționalitate a
dispozițiilor art. 90 alin. 2 și art. 214 alin. 5 din Codul de
procedură penală, criticate în raport cu aceleași dispoziții
constituționale invocate și în prezenta cauză și cu argumente
similare.
Potrivit jurisprudenței menționate, faptul că, în condițiile legii,
procesele-verbale încheiate de alte organe decât cele de
urmărire penală sau instanța de judecată pot constitui mijloace
de probă nu este de natură să aducă nicio atingere dreptului
părților la un proces echitabil, câtă vreme, în vederea aflării
adevărului, aceste acte pot fi combătute cu orice alte probe
propuse de părți, în condițiile art. 67 alin. 1 din Codul de
procedură penală. Procesele-verbale și actele de constatare
prevăzute de art. 90 alin. 2 din Codul de procedură penală sunt
întocmite de organe ale statului, în exercitarea competenței
acestora stabilite de lege și în conformitate cu normele speciale
aplicabile în materie, iar folosirea lor în cadrul procesului penal
se realizează cu respectarea tuturor garanțiilor prevăzute de
lege.

3

Curtea a mai reținut că dispozițiile legale criticate nu aduc
atingere unicității și imparțialității justiției și nici independenței
judecătorilor, întrucât instanța judecătorească este cea care
apreciază asupra concludenței și utilității probelor, inclusiv a
proceselor-verbale încheiate de alte organe ale statului. În
procesul deliberării, judecătorul verifică și evaluează materialul
probator și își fundamentează soluția pe întregul probatoriu
administrat în cauză, prin coroborarea și aprecierea probelor, și
nu prin raportarea exclusivă la procesele-verbale și actele de
constatare întocmite de alte organe cu competență specială.
Așadar, judecata se desfășoară de către o instanță
independentă și imparțială, în condiții de publicitate, oralitate și
contradictorialitate, iar judecătorul își fundamentează soluția pe
întregul probatoriu administrat, verificând, evaluând și
coroborând probele, astfel că informațiile culese imediat după
săvârșirea faptei reclamate, în măsura obținerii lor legale, nu pot
crea în mod concret riscul unui abuz de procedură.
Întrucât nu au intervenit elemente noi, cele statuate de Curte
în jurisprudența menționată își mențin valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Gheorghe Mudura în Dosarul nr. 4.816/111/2010 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 789
din 16 iunie 2011

referitoare la excepția de neconstituționalitate a dispozițiilor art. 219 și art. 267
din Legea nr. 53/2003 — Codul muncii, precum și ale art. 28 alin. (2) și art. 211
din Legea dialogului social nr. 62/2011
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 222 și art. 282 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003, excepție ridicată de Societatea
Comercială ăPetrom” — S.A. din București în Dosarul
nr. 43.206/3/2009 al Tribunalului București — Secția a VIII-a
conflicte de muncă și asigurări sociale.

4

MONITORUL OFICIAL AL ROMÂNIEI, PARTEA I, Nr. 555/4.VIII.2011

La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
arătând că, prin mandatul expres pe care membrii de sindicat îl
dau sindicatului pentru reprezentarea lor în fața instanțelor
judecătorești, nu este încălcat dreptul la apărare al
angajatorului, acesta putându-și face toate apărările, solicita
administrarea oricăror probe și exercita căile de atac prevăzute
de lege.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2010, pronunțată în Dosarul
nr. 43.206/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 222 și art. 282 din Legea nr. 53/2003 —
Codul muncii, ale art. 73 din Legea nr. 168/1999 privind
soluționarea conflictelor de muncă și ale art. 28 alin. (2) din
Legea sindicatelor nr. 54/2003, excepție ridicată de Societatea
Comercială ăPetrom” — S.A. din București într-o cauză având ca
obiect drepturi bănești.
În motivarea excepției de neconstituționalitate se arată
că soluția actuală consacrată de legiuitorul român este într-o
vădită contradicție cu litera și spiritul Constituției și ale blocului
constituțional, prin aceea că încalcă egalitatea în fața legii a
unității și a salariaților, care presupune egalitatea de arme
juridice utilizate în conflictele de muncă, încalcă dreptul de
apărare al unității al cărui exercițiu nu poate fi restrâns. În
situația de față, legiuitorul încalcă Constituția când impune ca
în cazul conflictelor numite ăde interese” partenerii de dialog
social să fie exclusiv sindicatele, iar în cazul conflictelor numite
ăde muncă” acești parteneri să nu mai aibă niciun rol, fiind
imposibil pentru unitate să îi atragă în cadrul proceselor
declanșate de salariați. Așadar, clasificarea pe care o face
legiuitorul nu trebuie să dea naștere în practica rezolvării
conflictelor de muncă la inegalități ori inechități între unitate și
salariați. Față de această evidență, autorul excepției critică
dispozițiile legale pentru că impun o diferențiere abruptă,
arbitrară de regim juridic, între conflictele de interese și cele de
drepturi. Rolul sindicatelor în rezolvarea conflictelor de drepturi
reliefează incoerența legislativă. Inadaptarea la realitatea
socială este dublată de incoerența legislativă a consacrării unor
soluții diferite pentru ăsubipoteza conflictelor de drepturi”.
În cazul din speță, menținerea în legislația actuală a art. 222 și
art. 282 din Legea nr. 53/2003, a art. 73 din Legea nr. 168/1999
și a art. 28 din Legea nr. 54/2003 reprezintă o incoerență
legislativă în privința calității procesuale a sindicatelor la
rezolvarea conflictelor de drepturi și, în același timp, vatămă, în
esență, dreptul la apărare și la un proces echitabil.
Tribunalul București — Secția a VIII-a conflicte de muncă
și asigurări sociale apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din încheierea instanței judecătorești, îl constituie dispozițiile
art. 222 și art. 282 din Legea nr. 53/2003 — Codul muncii, ale
art. 73 din Legea nr. 168/1999 privind soluționarea conflictelor
de muncă și ale art. 28 alin. (2) din Legea sindicatelor
nr. 54/2003. Ulterior sesizării Curții, art. 222 din Codul muncii a
fost modificat prin art. I pct. 77 din Legea nr. 40/2011, publicată
în Monitorul Oficial al României, Partea I, nr. 225 din 31 martie
2011, preluându-se însă soluția legislativă contestată; totodată,
Legea nr. 53/2003 a fost republicată în Monitorul Oficial al
României, Partea I, nr. 345 din 18 mai 2011, soluția legislativă
criticată regăsindu-se în prezent în art. 219 și art. 267 din lege.
În fine, Legea nr. 54/2003 și Legea nr. 168/1999 au fost
abrogate, dar soluția legislativă criticată din cele două acte
normative a fost preluată, în esență, în cuprinsul art. 28 alin. (2)
și art. 211 din Legea dialogului social nr. 62/2011, publicată în
Monitorul Oficial al României, Partea I, nr. 322 din 10 mai 2011.
Astfel, textele de lege au următorul cuprins:
— Art. 219 din Legea nr. 53/2003: ăLa cererea membrilor lor,
sindicatele pot să îi reprezinte pe aceștia în cadrul conflictelor de
muncă, în condițiile legii.”;
— Art. 267 din Legea nr. 53/2003: ăPot fi părți în conflictele
de muncă:
a) salariații, precum și orice altă persoană titulară a unui
drept sau a unei obligații în temeiul prezentului cod, al altor legi
sau al contractelor colective de muncă;
b) angajatorii — persoane fizice și/sau persoane juridice —,
agenții de muncă temporară, utilizatorii, precum și orice altă
persoană care beneficiază de o muncă desfășurată în condițiile
prezentului cod;
c) sindicatele și patronatele;
d) alte persoane juridice sau fizice care au această vocație
în temeiul legilor speciale sau al Codului de procedură civilă.”;
— Art. 28 din Legea nr. 62/2011: ă(2) În exercitarea atribuțiilor
prevăzute la alin. (1), organizațiile sindicale au dreptul de a
întreprinde orice acțiune prevăzută de lege, inclusiv de a formula
acțiune în justiție în numele membrilor lor, în baza unei
împuterniciri scrise din partea acestora. Acțiunea nu va putea fi
introdusă sau continuată de organizația sindicală dacă cel în
cauză se opune sau renunță la judecată în mod expres.”;
— Art. 211 din Legea nr. 62/2011: ăCererile pot fi formulate de
cei ale căror drepturi au fost încălcate după cum urmează:
a) măsurile unilaterale de executare, modificare, suspendare
sau încetare a contractului individual de muncă, inclusiv
angajamentele de plată a unor sume de bani, pot fi contestate
în termen de 45 de zile calendaristice de la data la care cel
interesat a luat cunoștință de măsura dispusă;
b) constatarea nulității unui contract individual de muncă
poate fi cerută de părți pe întreaga perioadă în care contractul
respectiv se aplică;
c) plata despăgubirilor pentru pagubele cauzate și restituirea
unor sume care au format obiectul unor plăți nedatorate pot fi
cerute în termen de 3 ani de la data producerii pagubei.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) privind statul român, art. 9 privind
sindicatele, patronatele și asociațiile profesionale, art. 16
alin. (1) și (2) privind egalitatea în drepturi, art. 20 alin. (1)

MONITORUL OFICIAL AL ROMÂNIEI, PARTEA I, Nr. 555/4.VIII.2011
referitoare la tratatele internaționale privind drepturile omului,
art. 24 alin. (1) privind dreptul la apărare, art. 40 alin. (1) privind
dreptul de asociere, art. 41 alin. (5) privind munca și protecția
socială a muncii și art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate ridicată, Curtea
constată că, în repetate rânduri, a respins ca inadmisibile astfel
de critici de neconstituționalitate. În acest sens, se reține, spre
exemplu, Decizia nr. 1.157 din 28 septembrie 2010, publicată în
Monitorul Oficial al României, Partea I, nr. 750 din 10 noiembrie
2010, sau Decizia nr. 473 din 20 aprilie 2010, publicată în

5

Monitorul Oficial al României, Partea I, nr. 431 din 28 iunie 2010,
prin care Curtea a stabilit că ăautorul excepției de
neconstituționalitate cere, de fapt, modificarea și completarea
prevederilor legale, fapt ce excedează competenței Curții
Constituționale, întrucât, potrivit prevederilor art. 2 alin. (3) din
Legea nr. 47/1992, republicată în Monitorul Oficial al României,
Partea I, nr. 643 din 16 iulie 2004, «(3) Curtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului»”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 219 și art. 267 din Legea nr. 53/2003 — Codul
muncii, precum și ale art. 28 alin. (2) și art. 211 din Legea dialogului social nr. 62/2011, excepție ridicată de Societatea Comercială
ăPetrom” — S.A. din București în Dosarul nr. 43.206/3/2009 al Tribunalului București — Secția a VIII-a conflicte de muncă și
asigurări sociale.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 833
din 23 iunie 2011

referitoare la excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Marin

Ovidiu Buneață în Dosarul nr. 6.542/302/2010 al Judecătoriei
Sectorului 5 București — Secția I penală și care formează
obiectul Dosarului Curții Constituționale nr. 3.514D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul Curții
Constituționale nr. 3.515D/2010, care are ca obiect excepția de
neconstituționalitate a dispozițiilor art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de George Mitran în Dosarul
nr. 8.809/302/2010 al Judecătoriei Sectorului 5 București —
Secția I penală.
La apelul nominal, se prezintă personal autorul excepției.
Curtea, având în vedere obiectul parțial identic al excepțiilor
de neconstituționalitate ridicate în dosarele sus menționate,
pune în discuție, din oficiu, problema conexării cauzelor.

6

MONITORUL OFICIAL AL ROMÂNIEI, PARTEA I, Nr. 555/4.VIII.2011

Autorul excepției prezent nu se opune conexării cauzelor.
Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 3.515D/2010 la
Dosarul nr. 3.514D/2010, care a fost primul înregistrat.
Cauza fiind în stare de judecată, președintele acordă
cuvântul autorului excepției, care solicită admiterea criticii de
neconstituționalitate pentru motivele invocate în fața instanței
de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 22 iulie 2010, pronunțată în Dosarul
nr. 6.542/302/2010, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal. Excepția a fost ridicată de Marin Ovidiu
Buneață într-o cauză penală.
Prin Încheierea din 20 iulie 2010, pronunțată în Dosarul
nr. 8.809/302/2010, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal. Excepția a fost ridicată de George Mitran
într-o cauză penală.
În motivarea excepției de neconstituționalitate autorii
acesteia susțin că dispozițiile de lege criticate contravin
prevederilor constituționale ale art. 1 alin. (4), art. 16 alin. (1) și
art. 22 alin. (1), prin aceea că permit o stabilire arbitrară a
regimului de executare a pedepsei pe care urmează să îl
suporte deținutul. De asemenea, ădecizia o are judecătorul
delegat și este neconformă cu dreptul la integritate psihică,
întrucât acesta ia decizia pe baza raportului Comisiei, care
poate dispune în mod excepțional, fără stabilirea unor limite, ce
înseamnă regimul pe care urmează să îl suporte deținutul
audiat”. Autorul excepției consideră că judecarea de către
aceeași Comisie a naturii și modului de săvârșire a infracțiunii,
fără ca deținutul să aibă posibilitatea depunerii de probatorii și
fără ca această Comisie să cunoască întreaga situație avută în
vedere de instanța de judecată care a pronunțat condamnarea,
reprezintă un act de ingerință în competența autorității judiciare,
nepermis într-o ordine constituțională guvernată de principiul
separației puterilor în stat. În final, conchide în sensul că
sintagma ăîn mod excepțional”, cuprinsă în textul de lege criticat,
îngrădește nepermis drepturile fundamentale și se impune
înlăturarea ei.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile autorului excepției prezent la
dezbateri, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, potrivit cărora,
ăÎn mod excepțional, natura și modul de săvârșire a infracțiunii,
precum și persoana condamnatului pot determina includerea
persoanei condamnate în regimul de executare imediat inferior
ca grad de severitate”.
În susținerea excepției de neconstituționalitate, autorii
acesteia invocă prevederile constituționale ale art. 1 alin. (4)
privind separația puterilor în stat, art. 16 alin. (1) referitoare la
egalitatea în drepturi și art. 22 alin. (1) privind dreptul la viață și
la integritate fizică și psihică.
Examinând excepția de neconstituționalitate, Curtea
constată că asupra constituționalității dispozițiilor legale
menționate, prin raportare la aceleași prevederi constituționale
și cu motivare similară, s-a mai pronunțat. Astfel, prin Decizia
nr. 1.315 din 2 decembrie 2008, publicată în Monitorul Oficial al
României, Partea I, nr. 874 din 23 decembrie 2008, și Decizia
nr. 180 din 12 februarie 2009, publicată în Monitorul Oficial al
României, Partea I, nr. 158 din 13 martie 2009, Curtea a statuat
că dispozițiile care reglementează regimurile de executare a
pedepselor privative de libertate, inclusiv cele referitoare la
procedura schimbării regimului de executare a pedepselor
privative de libertate în regimul imediat inferior ca grad de
severitate, nu stabilesc privilegii sau discriminări.
De asemenea, prin Decizia nr. 1.143 din 15 septembrie 2009,
publicată în Monitorul Oficial al României, Partea I, nr. 679 din
9 octombrie 2009, răspunzând acelorași critici referitoare la
încălcarea art. 22 din Constituție privind dreptul la integritate
fizică și psihică al persoanei, Curtea a apreciat că aceasta nu
poate fi reținută, deoarece vizează modul de interpretare și
aplicare a legii de către comisia pentru individualizarea regimului
de executare a pedepselor privative de libertate, aspect care
excedează competenței Curții Constituționale. De altfel, potrivit
art. 26 alin. (1) și (5) din Legea nr. 275/2006, schimbarea
regimului de executare a pedepselor privative de libertate se
dispune de judecătorul delegat, prin încheiere motivată, iar nu
de comisia din cadrul penitenciarului. În plus, în temeiul art. 26
alin. (8) din același act normativ, împotriva acestei încheieri
persoana condamnată poate introduce contestație la judecătoria
în a cărei circumscripție se află penitenciarul, cadru în care,
beneficiind de garanțiile stabilite de lege, poate formula toate
apărările pe care le consideră necesare.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează
valabilitatea.

MONITORUL OFICIAL AL ROMÂNIEI, PARTEA I, Nr. 555/4.VIII.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Marin Ovidiu
Buneață în Dosarul nr. 6.542/302/2010 al Judecătoriei Sectorului 5 București — Secția I penală și de George Mitran în Dosarul
nr. 8.809/302/2010 al aceleiași instanțe de judecată.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 837
din 23 iunie 2011

referitoare la excepția de neconstituționalitate a dispozițiilor art. 16 alin. (1), art. 17, art. 18,
art. 19 alin. (1), art. 25 alin. (1) și (3), art. 26 alin. (3), art. 27, art. 28, art. 33 alin. (1) și art. 34 alin. (1)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 16 alin. (1), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33 alin. (1)
și art. 34 alin. (1) din Ordonanța Guvernului nr. 2/2001 privind
regimul juridic al contravențiilor, excepție ridicată de Sandor
Molnos în Dosarul nr. 5.344/271/2009 al Judecătoriei Oradea —
Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din data de 10 iunie 2010, în Dosarul
nr. 5.344/271/2009, Judecătoria Oradea — Secția civilă a
sesizat Curtea Constituțională cu excepția de
neconstituționalitate a dispozițiilor art. 16 alin. (1), art. 17,

art. 18, art. 19 alin. (1), art. 25 alin. (1) și (3), art. 26 alin. (3),
art. 27, art. 28, art. 33 alin. (1) și art. 34 alin. (1) din
Ordonanța Guvernului nr. 2/2001 privind regimul juridic al
contravențiilor.
Excepția a fost ridicată de petentul Sandor Molnos într-o
cauză civilă având ca obiect o plângere contravențională în
contradictoriu cu intimatul I.P.J. Bihor — Serviciul de ordine
publică.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 1 alin. (3), art. 21 alin. (1)—
(3) și art. 20 alin. (1), precum și prevederile art. 6 paragraful 2 din
Convenția pentru apărarea drepturilor omului și a libertăților
fundamentale. În acest sens, invocă ăstabilirea nejudiciară a
vinovăției contravenționale și sarcina probei în procedura
judiciară
contravențională,
aplicabilitatea
normelor
constituționale și contravenționale consacrând dreptul la
respectarea prezumției de nevinovăție, violarea dreptului la
respectarea prezumției de nevinovăție de normele juridice
privind procedura contravențională de drept comun,
contrarietatea dintre normele juridice privind procedura
contravențională judiciară de drept comun și principiul
constituțional și convențional al statului de drept și democratic,
bazat pe respectarea drepturilor omului”. De asemenea, autorul
excepției consideră că dispozițiile art. 27 din Ordonanța
Guvernului nr. 2/2001 ăcreează o incertitudine cu privire la
ajungerea efectivă la cunoștința contravenientului a copiei de
pe procesul-verbal și în consecință la regularitatea comunicării
acesteia”.
Judecătoria Oradea — Secția civilă consideră că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

8

MONITORUL OFICIAL AL ROMÂNIEI, PARTEA I, Nr. 555/4.VIII.2011

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 16 alin. (1),
art. 17, art. 18, art. 19 alin. (1), art. 25 alin. (1) și (3), art. 26
alin. (3), art. 27, art. 28, art. 33 alin. (1) și art. 34 alin. (1) din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României, Partea I,
nr. 410 din 25 iulie 2001, aprobată cu modificări și completări
prin Legea nr. 180/2002, publicată în Monitorul Oficial al
României, Partea I, nr. 268 din 22 aprilie 2002, cu modificările și
completările ulterioare. Aceste dispoziții de lege fac parte din
cap. II al ordonanței, intitulat ăConstatarea contravenției”, cap. III,
intitulat ăAplicarea sancțiunilor contravenționale”, și cap. IV,
intitulat ăCăile de atac”, iar în cuprinsul acestora sunt
reglementate aspecte procedurale referitoare la cuprinsul
procesului-verbal de contravenție, condițiile de întocmire a
acestuia și sancțiunea aplicabilă în cazul lipsei unor mențiuni,
precum și soluționarea căilor de atac.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 1 alin. (3) privind statul român, art. 21 alin.
(1)—(3) privind accesul liber la justiție și ale art. 20 alin. (1)
referitoare la tratatele internaționale privind drepturile omului,
precum și prevederile art. 6 paragraful 2 din Convenția pentru
apărarea drepturilor omului și a libertăților fundamentale
referitoare la prezumția de nevinovăție.
Examinând excepția de neconstituționalitate, Curtea reține
că prin Decizia nr. 197 din 13 mai 2003, publicată în Monitorul
Oficial al României, Partea I, nr. 545 din 29 iulie 2003, a stabilit
că ălegislația contravențională din România, similară celei
germane, intră sub prevederile art. 6 al Convenției pentru
apărarea drepturilor omului și a libertăților fundamentale”.
De asemenea, Curtea a constatat, potrivit jurisprudenței sale
aplicabile în materie, concretizate în numeroase decizii, precum

Decizia nr. 1.096 din 8 septembrie 2009, publicată în Monitorul
Oficial al României, Partea I, nr. 695 din 15 octombrie 2009, că
procesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
Instanțele de judecată trebuie să manifeste un rol activ pentru
aflarea adevărului din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale. Prin urmare, nu se poate susține
răsturnarea sarcinii probei.
De altfel, Curtea Europeană a Drepturilor Omului, în
Hotărârea pronunțată în Cauza Anghel împotriva României,
2007, a statuat că, ădeși statele au posibilitatea de a nu
sancționa unele infracțiuni sau le pot pedepsi pe cale
contravențională decât pe cale penală, autorii infracțiunilor nu
trebuie să se afle într-o situație defavorabilă pentru simplul fapt
că regimul juridic aplicabil este diferit de cel aplicabil în materie
penală”. O asemenea poziție este firească, întrucât, în caz
contrar, autorul unei contravenții, din punctul de vedere al
protecției juridice de care se bucură, s-ar afla pe o treaptă
inferioară autorului unei infracțiuni în sensul Codului penal
român, ceea ce este inadmisibil din moment ce ambele fapte țin
de materia penală în sensul Convenției pentru apărarea
drepturilor omului și a libertăților fundamentale.
Întrucât criticile de neconstituționalitate privesc, în esență,
aceleași aspecte deja examinate de Curte prin deciziile
menționate și având în vedere că nu au intervenit elemente noi,
de natură să determine schimbarea jurisprudenței Curții
Constituționale, soluția și considerentele cuprinse în acestea își
mențin valabilitatea și în cauza de față.
În fine, în speță, Curtea observă însă că, prin critica de
neconstituționalitate formulată, autorul acesteia tinde la
modificarea textelor de lege criticate, soluțiile legislative
existente nemulțumindu-l.
În aceste condiții, Curtea constată că excepția de
neconstituționalitate, așa cum a fost formulată, are ca finalitate
modificarea dispozițiilor de lege supuse controlului. Or, potrivit
art. 2 alin. (3) din Legea nr. 47/1992, ăCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33 alin. (1) și art. 34 alin. (1) din Ordonanța Guvernului nr. 2/2001 privind
regimul juridic al contravențiilor, excepție ridicată de Sandor Molnos în Dosarul nr. 5.344/271/2009 al Judecătoriei Oradea — Secția
civilă.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 555/4.VIII.2011

9

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Strategiei naționale privind protecția infrastructurilor critice
În temeiul art. 108 din Constituția României, republicată, și al art. 1 alin. (5) lit. a) din Legea nr. 90/2001 privind organizarea
și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Strategia națională privind protecția
infrastructurilor critice, prevăzută în anexa care face parte
integrantă din prezenta hotărâre.
Art. 2. — (1) În termen de 60 de zile de la data intrării în
vigoare a prezentei hotărâri, Centrul de coordonare a protecției
infrastructurilor critice constituit la nivelul Ministerului
Administrației și Internelor potrivit art. 4 alin. (2) din Ordonanța
de urgență a Guvernului nr. 98/2010 privind identificarea,
desemnarea și protecția infrastructurilor critice, aprobată cu

modificări prin Legea nr. 18/2011, va elabora planul de acțiune
pentru implementarea, monitorizarea și evaluarea obiectivelor
strategiei prevăzute la art. 1.
(2) După însușirea în cadrul Grupului de lucru
interinstituțional pentru protecția infrastructurilor critice, constituit
potrivit art. 5 din Ordonanța de urgență a Guvernului nr. 98/2010,
aprobată cu modificări prin Legea nr. 18/2011, planul de acțiune
prevăzut la alin. (1) se aprobă prin decizie a primului-ministru și
se revizuiește anual sau ori de câte ori este necesar.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul transporturilor și infrastructurii,
Anca Daniela Boagiu
Ministrul economiei, comerțului și mediului de afaceri,
Ion Ariton
Ministrul comunicațiilor și societății informaționale,
Valerian Vreme
Ministrul mediului și pădurilor,
László Borbély
Ministrul apărării naționale,
Gabriel Oprea
Ministrul agriculturii și dezvoltării rurale,
Valeriu Tabără
Ministrul sănătății,
Cseke Attila
Ministrul educației, cercetării, tineretului și sportului,
Daniel Petru Funeriu
Ministrul dezvoltării regionale și turismului,
Elena Gabriela Udrea
Președintele Autorității Naționale Sanitare Veterinare și pentru
Siguranța Alimentelor,
Radu Roatiș Chețan
Președintele Agenției Spațiale Române,
Marius-Ioan Piso
Directorul Serviciului Român de Informații,
George Cristian Maior
Directorul Serviciului de Informații Externe,
Mihai-Răzvan Ungureanu
Directorul Serviciului de Telecomunicații Speciale,
Marcel Opriș

București, 13 iulie 2011.
Nr. 718.

10

MONITORUL OFICIAL AL ROMÂNIEI, PARTEA I, Nr. 555/4.VIII.2011
ANEXĂ

S T R AT E G I A N A Ț I O N A L Ă

privind protecția infrastructurilor critice
1. Argument
2. Contextul general internațional
3. Situația actuală și cadrul normativ existent în România
4. Vulnerabilități, factori de risc și amenințări în domeniul
protecției infrastructurilor critice
5. Scop și obiective strategice
6. Principiile realizării protecției infrastructurilor critice
7. Direcții de acțiune, modalități de realizare și rezultate
așteptate pe termen scurt și mediu
8. Implicații financiare
9. Mecanisme de implementare, monitorizare și evaluare
1. Argument
Dezvoltarea economico-socială stimulată de progresul
tehnologic accelerat și manifestarea fenomenului globalizării au
consolidat interdependența puternică și interacțiunea sistemelor
ce asigură securitatea și bunăstarea societății umane.
Necesitatea interconexării sistemelor pe fondul tendinței de
eliminare a barierelor administrative și de acces pe noile piețe
emergente, concomitent cu integrarea rețelelor de infrastructuri,
determină evoluții în planul securității și stabilității în plan global.
Prin adoptarea Ordonanței de urgență a Guvernului
nr. 98/2010 privind identificarea, desemnarea și protecția
infrastructurilor critice, aprobată cu modificări prin Legea
nr. 18/2011, și a Hotărârii Guvernului nr. 1.110/2010 privind
componența, atribuțiile și modul de organizare ale Grupului de
lucru interinstituțional pentru protecția infrastructurilor critice s-a
creat cadrul legal național pentru asigurarea protecției
infrastructurilor critice, dar absența unui cadru strategic de
dezvoltare a mecanismelor necesare protecției infrastructurilor
critice poate genera paralelisme, ineficiență sau chiar situații
conflictuale cu implicații asupra intereselor naționale și
obiectivelor fixate în cadrul Directivei 2008/114/CE a Consiliului
din 8 decembrie 2008 privind identificarea și desemnarea
infrastructurilor critice europene și evaluarea necesității de
îmbunătățire a protecției acestora.
În acest context se impune elaborarea Strategiei naționale
privind protecția infrastructurilor critice — document-cadru
destinat adoptării și implementării unor măsuri și acțiuni
specifice în scopul reducerii efectelor negative induse de
manifestarea factorilor de risc specifici asupra infrastructurilor
critice, la nivel național și regional.
Strategia națională privind protecția infrastructurilor critice
prezentată a fost elaborată în concordanță cu prevederile
Strategiei naționale de apărare a României, ale Cartei albe a
securității și apărării naționale și cu delimitările conceptuale
instituționale în domeniu atât de la nivel național, cât și
internațional, stabilind astfel politicile și direcțiile de acțiune din
domeniu, necesare dezvoltării și completării cadrului normativ
național.
2. Contextul general internațional
Evoluțiile rapide și, uneori, cu un grad ridicat de
imprevizibilitate, dublate de dimensiunea și complexitatea
vulnerabilităților și riscurilor, generează o provocare majoră
pentru sistemele de protecție a infrastructurilor critice.
Interconexiunile transnaționale ale infrastructurilor și sfera de
manifestare a riscurilor, ce au împrumutat elementele de
reprezentare și evoluție configurate de procesul de globalizare,
prefigurează premise de perpetuare, prin ărezonanță”, a
riscurilor la adresa infrastructurilor critice și permit extinderea ăîn
sistem cascadă”, pe spațiul altor state, a efectelor agresiunii
asupra unor sisteme sau procese.

Fenomenul globalizării, odată cu avantajele și transformările
pozitive ce le aduce la nivel internațional, dă posibilitatea
propagării rapide, la scară planetară, a amenințărilor directe la
adresa securității tuturor. La tendințele de globalizare a
insecurității trebuie să se răspundă prin măsuri ferme de blocare
și eliminare a amenințărilor prezente și pericolelor viitoare,
precum și instituirea unui sistem de globalizare a securității.
Riscurile și amenințările la adresa obiectivelor vitale pentru
funcționarea societății și securitatea cetățenilor au căpătat noi
valențe, cu dinamică ridicată și grad de intensitate crescut, fapt
ce a condus la necesitatea unei abordări integrate a conceptului
de ăinfrastructură critică”. Pornind de la caracteristicile de bază
ale infrastructurilor critice, elementul de criticitate al stabilității
acestora, inclusiv în context transfrontalier, a căpătat noi
conotații în planul strategiilor naționale/transnaționale.
Complexitatea protecției infrastructurilor critice și importanța
acestora pentru stabilitatea socială, respectiv securitatea
cetățeanului și a statului, a generat corelarea concretă a
strategiilor inițiate la nivelul statelor și organizațiilor.
Conexiunile
dintre
funcționalitatea
și
viabilitatea
infrastructurilor critice și elementele fundamentale ale vieții
economico-sociale, politice și militare ale unui stat, alianțe etc.
consolidează semnificativ liantul dintre elementul de securitate
și rolul sistemelor de infrastructuri în exprimarea necesităților și
promovarea intereselor naționale, indiferent de configurația
contextuală.
În ultimii ani, producerea actelor teroriste, întreruperea
deliberată a furnizării de materii energetice la nivelul unor state,
producerea unor accidente tehnologice ca urmare a unor greșeli
umane sau a unor dezastre/calamități naturale au scos în
evidență vulnerabilitatea unor infrastructuri critice naționale, iar
statele membre ale Uniunii Europene au întreprins acțiuni ferme
în direcția stabilirii unui mod de acțiune comun în vederea
protejării obiectivelor lor de valoare strategică.
În luna iunie a anului 2004, Consiliul Uniunii Europene a
solicitat pregătirea unei strategii globale pentru protecția
infrastructurilor critice, iar în 20 octombrie 2004, Comisia
Europeană a adoptat Comunicarea privind protecția
infrastructurilor critice în cadrul luptei împotriva terorismului, care
prezintă propuneri privind modalitățile de îmbunătățire, la nivel
european, a acțiunilor destinate prevenirii atacurilor teroriste
asupra infrastructurilor critice, a pregătirii împotriva atacurilor
respective și a reacției la acestea.
La 17 noiembrie 2005, Comisia Europeană a adoptat Carta
verde privind programul european de protecție a infrastructurilor
critice, care a expus o serie de opțiuni privind instituirea
programului și a Rețelei de alertă privind infrastructurile critice.
Reacțiile la acest document au evidențiat valoarea adăugată a
unui cadru comunitar în materie de protecție a infrastructurilor
critice. A fost recunoscută necesitatea de a spori capacitatea de
protecție a infrastructurilor critice în Europa și de a ajuta la
reducerea punctelor vulnerabile ale acestor infrastructuri și
evidențiată
importanța
principiilor
fundamentale
de
subsidiaritate, proporționalitate și complementaritate, precum și
a dialogului cu părțile interesate.
În aprilie 2007, Consiliul Uniunii Europene a adoptat
concluziile cu privire la Programul european privind protecția
infrastructurilor critice, în care a reiterat faptul că statelor
membre le revine responsabilitatea finală de a gestiona măsurile
de protecție a infrastructurilor critice din interiorul frontierelor
naționale.

MONITORUL OFICIAL AL ROMÂNIEI, PARTEA I, Nr. 555/4.VIII.2011
În acest context, a fost adoptată Directiva 2008/114/CE, act
normativ care a constituit un prim pas în cadrul unei abordări
pas cu pas în direcția identificării și a desemnării infrastructurilor
critice europene și a evaluării necesității de îmbunătățire a
protecției acestora. Această directivă s-a concentrat asupra
sectorului energetic și a sectorului transporturilor, dar urmează
a fi reexaminată în vederea evaluării impactului acesteia și a
necesității de a include alte sectoare în domeniul său de
aplicare, cum ar fi sectorul tehnologiei informației și
comunicațiilor (ăTIC”).
Comunitatea europeană acceptă faptul că sfera protecției
infrastructurilor critice, în contextul globalizării, nu mai ține cont
de granițele naționale și implică eforturi comune în sensul
identificării și evaluării oricăror puncte vulnerabile ale acestora,
ce pot constitui ăținte” ori noduri importante de reflexie a
amenințărilor la adresa securității micro și macroregionale.
Climatul de stabilitate și securitate este condiționat de buna
funcționare a rețelelor de infrastructuri critice, necesitatea
protecției acestora fiind un element esențial pentru evitarea
perturbării grave a societății.
3. Situația actuală și cadrul normativ existent în România
Evoluția amenințărilor la nivel global, corelată cu statutul
politico-militar și economic actual al României în cadrul Alianței
Nord-Atlantice și Uniunii Europene, a determinat translatarea
potențialilor factori de risc și asupra infrastructurilor naționale
asimilabile celor critice, mai ales, în contextul rolului jucat de
țara noastră în asigurarea climatului de stabilitate și securitate
regională, cu accent în zona bazinului Mării Negre.
Astfel, perspectiva manifestării unor potențiale amenințări a
determinat abordări strategice, instituționale și funcționale
într-un sistem integrat al problematicii protecției infrastructurilor
critice naționale.
Având în vedere dependența mare față de serviciile oferite
de infrastructurile critice, societatea a devenit foarte vulnerabilă.
Această vulnerabilitate a crescut nu doar ca urmare a riscurilor
și amenințărilor externe, ci și din cauza interdependențelor dintre
diferitele infrastructuri din interiorul sistemelor relevante, context
în care perturbările/întreruperile pot determina pagube imense
pentru economia națională.
În materia protecției infrastructurilor critice, efortul statului și
al societății trebuie direcționat, în principal, pe două mari
categorii de amenințări: cea teroristă și cea generată de
dezastre/calamități naturale, ce au un impact tot mai mare
asupra infrastructurii considerate critică.
Primele etape în vederea configurării unui cadru legal
normativ coerent destinat reglementării protecției infrastructurii
critice în România au fost parcurse odată cu adoptarea
Ordonanței de urgență a Guvernului nr. 98/2010, aprobată cu
modificări prin Legea nr. 18/2011, și a Hotărârii Guvernului
nr. 1.110/2010. În baza acestora a fost creat Grupul de lucru
interinstituțional pentru protecția infrastructurilor critice,
organism ce asigură cadrul de cooperare interinstituțională
necesar elaborării proiectelor naționale indispensabile
dezvoltării unei abordări integrate și fundamentate a protecției
infrastructurilor critice.
4. Vulnerabilități, factori de risc și amenințări în domeniul
protecției infrastructurilor critice
Mediul de securitate actual este caracterizat de mutații
semnificative atât în privința relevanței actorilor regionali și
globali și a caracteristicilor mediului de derulare a înfruntărilor,
cât și a obiectivelor de gestionare optimă a problematicii. Astfel,
motivațiile tradiționale, cum ar fi câștigarea de teritorii sau de
resurse vitale, își schimbă sensul și sunt completate cu altele
noi, cum ar fi cucerirea de piețe de desfacere sau protecția
mediului. În acest context, au avut loc mutații și în strategiile de
promovare a intereselor, care fixează ca obiective neutralizarea
unor elemente ale infrastructurii critice ale competitorilor în locul

11

disipării efortului pentru neutralizarea în ansamblu a
competitorului.
Pornind de la accepțiunile date — în Doctrina națională a
informațiilor pentru securitate — conceptelor de ăvulnerabilități”,
ăfactori de risc”, ăamenințări”, ăstări de pericol” și ăagresiuni”,
acestea pot fi definite, din perspectiva infrastructurilor critice,
astfel:
Vulnerabilitățile reprezintă stări de fapt, procese și fenomene
ce diminuează capacitatea de reacție a infrastructurilor critice la
riscurile existente ori potențiale sau care favorizează apariția și
dezvoltarea lor, cu consecințe în planul funcționalității și utilității.
Necunoașterea
sau
gestionarea
defectuoasă
a
vulnerabilităților poate genera factori de risc, amenințări ori stări
de pericol la adresa obiectivelor, valorilor, intereselor și
necesităților naționale subsumate infrastructurilor critice.
Factorii de risc desemnează situații, împrejurări, elemente,
condiții sau conjuncturi interne și externe, uneori dublate și de
acțiune, ce determină ori favorizează materializarea unei
amenințări la adresa infrastructurilor critice, în funcție de o
vulnerabilitate determinată, generând efecte de insecuritate.
Amenințările reprezintă capacități, strategii, intenții, planuri
ce potențează un pericol la adresa infrastructurilor critice,
materializate prin atitudini, gesturi, acte, fapte ce creează stări
de dezechilibru ori instabilitate și generează stări de pericol, cu
impact asupra securității naționale.
Stările de pericol sunt situații, întâmplări care pot pune în
primejdie sau pot amenința existența ori integritatea
infrastructurilor critice.
Agresiunile sunt atacuri, inclusiv armate, care pun în
primejdie existența, echilibrul sau integritatea infrastructurilor
critice.
Infrastructura critică poate fi expusă diverselor tipuri de riscuri
și amenințări, în funcție de modul de manifestare a acestora.
Spectrul general al riscurilor și amenințărilor include
evenimente naturale, erori tehnice, tehnologice și umane, acțiuni
sau atacuri săvârșite cu intenție, precum și alte forme de
manifestare care prin natura ori amploarea lor pot afecta
infrastructurile critice.
Aceste evenimente și incidente au diverse cauze și pot
provoca pagube semnificative sau pot distruge elementele de
infrastructură care sunt vitale societății și populației în general.
Datorită nivelului mare de dependență față de serviciile de
infrastructură, societatea a devenit foarte vulnerabilă atât din
cauza dezastrelor și riscurilor, cât și în contextul unor importante
interdependențe între diferite zone ale infrastructurii în cadrul
sistemelor relevante.
După 11 septembrie 2001 principala amenințare asupra
căreia se concentrează eforturile statelor pentru a-și dobândi și
menține protecția și securitatea este reprezentată de terorismul
internațional. Odată cu creșterea gradului de dependență a
societății față de structurile sale de bază și a gradului de utilizare
a tehnologiei moderne de către organizațiile teroriste a crescut
și necesitatea asigurării protecției infrastructurii critice împotriva
atacurilor teroriste. Nivelul acestei categorii de amenințare în
România rămâne redus. În afara riscurilor rezultate în special
din terorism, o atenție deosebită trebuie acordată pagubelor
semnificative ce pot apărea în urma dezastrelor naturale.
Până în prezent, în România, infrastructura critică, în diferite
sectoare, a fost afectată, în mod special, de fenomene
meteorologice extreme. Este de așteptat ca, și în viitor,
schimbările climaterice să adauge presiuni noi asupra
infrastructurii critice chiar și în zonele cu climă temperată cum
sunt cele din Europa Centrală.
O altă categorie de riscuri majore rezultă din afectarea
echipamentelor din considerente de natură tehnică, pe fondul
insuficienței/ineficienței operațiunilor de întreținere, reabilitare și
modernizare, cât și în ceea ce privește dimensiunea cibernetică

12

MONITORUL OFICIAL AL ROMÂNIEI, PARTEA I, Nr. 555/4.VIII.2011

(hardware și software), cu producerea de sincope în
funcționarea sistemelor informatizate ale infrastructurilor critice,
ca urmare a unor acte criminale, erori sau disfuncții
tehnice/umane, dezastre naturale sau deficiențe manageriale.
În acest context, este necesară intensificarea demersurilor
destinate protecției infrastructurilor critice, respectiv:
a) creșterea nivelului de comunicare și cooperare între
autoritățile statului și cele din Uniunea Europeană, operatori
economici și populație, luând în considerare și sensibilitatea
anumitor categorii de informații;
b) optimizarea cooperării între responsabilii în domeniul
prevenirii și managementului situațiilor de criză;
c) operaționalizarea parteneriatului public-privat în domeniul
protecției infrastructurilor critice;
d) creșterea potențialului de autoprotecție, autogarantare a
capacităților individuale sau instituționale afectate de disfuncții
ori care pot compromite funcționarea infrastructurilor critice;
e) prioritizarea nivelului de risc acceptat în funcție de raportul
cost-beneficiu determinat de probabilitatea de manifestare și
impactul acestuia.
În ceea ce privește amenințările și evaluările asupra mediului
actual de securitate s-au evidențiat principalele tipuri de astfel de
evenimente care se pot manifesta pe teritoriul național:
a) criminalitatea organizată, în special cea transfrontalieră,
a cărei escaladare poate fi potențată de creșterea rolului
României în susținerea politicilor internaționale de contracarare
a acestui fenomen;
b) hazarde naturale produse de fenomenele naturale;
c)
defecțiuni
tehnice,
sincope
în
funcționarea
sistemelor/echipamentelor, în special, ca urmare a vechimii mari
în exploatare și insuficienței activităților de mentenanță;
d) erori/acțiuni umane, exploatarea deficitară/intruziunea
neautorizată etc.
5. Scop și obiective strategice
Scopul strategiei este să asigure cadrul general pentru
domeniul protecției infrastructurilor critice, în vederea promovării
intereselor naționale și a realizării obiectivelor asumate în cadrul
alianțelor la care România este parte.
Strategia vizează:
a) stabilirea reperelor pentru dezvoltarea continuă a
capacităților naționale de protecție a infrastructurilor critice;
b) armonizarea cadrului normativ intern cu cel al Uniunii
Europene și al Alianței Nord-Atlantice în domeniu;
c) implicarea tuturor autorităților naționale cu atribuții în
domeniu, precum și a partenerilor din mediul privat, în
formularea și implementarea ansamblului de măsuri structurale
și procedurale care să asigure o acțiune coordonată, la nivel
național, pentru identificarea, desemnarea și protecția
infrastructurilor critice.
Obiectivele strategice:

1. Asigurarea caracterului unitar al procedurilor de
identificare, desemnare și protecție a infrastructurilor critice
naționale și europene;
2. Configurarea și operaționalizarea sistemului național de
avertizare timpurie prin integrarea tuturor rețelelor și
capabilităților informațional-organizatorice existente;
3. Evaluarea corectă a nivelului de vulnerabilitate a
infrastructurilor critice și identificarea măsurilor necesare pentru
intervenția preventivă și diminuarea acestuia;
4. Dezvoltarea relațiilor de cooperare la nivel național,
regional și internațional în domeniul infrastructurilor critice.
6. Principiile realizării protecției infrastructurilor critice
Actuala strategie are la bază următoarele principii:
Principiul legalității — activitățile se desfășoară în baza legii
și în conformitate cu aceasta;
Principiul subsidiarității — asigură luarea deciziilor cât mai
aproape de cetățean, în paralel cu evaluarea permanentă a

necesității unor acțiuni la nivel național, corelate cu posibilitățile
existente în plan regional sau local;
Principiul complementarității — stabilirea unui cadru legislativ
flexibil care să permită adoptarea de mijloace și metode
racordate la specificul situației actuale, cu valorificarea și, după
caz, adaptarea/dezvoltarea mecanismelor și măsurilor de
asigurare a securității infrastructurii critice deja implementate;
Principiul confidențialității — diseminarea informațiilor
referitoare la protecția infrastructurilor critice se va realiza într-un
cadru care să asigure protejarea acelor informații specifice a
căror divulgare ar putea genera vulnerabilități de securitate la
nivelul respectivelor infrastructuri. Informațiile vor fi clasificate,
iar accesul la acestea trebuie să se realizeze cu respectarea
principiului ănecesității de a cunoaște”. Gestionarea și accesul la
informații clasificate se realizează conform legii, de persoane
care dețin certificat de securitate sau autorizație de acces,
valabile pentru nivelul de secretizare al acestora;
Principiul proporționalității — măsurile de protecție vor fi
proporționale cu nivelul de risc acceptat. Prin aplicarea unor
tehnici de management al riscului adecvate, atenția va fi
concentrată asupra domeniilor cu potențialul de risc cel mai
mare, ținând seama de amenințări, criticitate, probabilitatea de
producere a riscului identificat, raportul cost-beneficii, nivelul de
securitate și protecție necesar și eficiența strategiilor disponibile.
Vulnerabilitățile infrastructurilor critice vor fi clasificate, în funcție
de proprietăți și efecte potențiale, în ăacceptabile” — care impun
măsuri de monitorizare asupra evoluției, respectiv ăcritice” — ce
implică demersuri active de limitare/înlăturare;
Principiul cooperării între deținători — toți deținătorii de
infrastructură critică, operatorii sau administratorii acestora,
inclusiv asociațiile industriale ori de afaceri și organismele de
standardizare, joacă un rol în protecția infrastructurilor critice.
Toți deținătorii trebuie să coopereze și să contribuie la
dezvoltarea și implementarea măsurilor de protecție a
infrastructurilor critice în concordanță cu rolurile și
responsabilitățile lor specifice. Autoritățile publice responsabile
trebuie să asigure coordonarea procesului de dezvoltare și
implementare a politicilor și măsurilor de protecție a
infrastructurilor critice în domeniile din aria de competență.
Proprietarii, operatorii și administratorii de infrastructuri critice
vor fi angrenați atât la nivel național, cât și european;
Principiul securizării funcțiilor vitale — prioritatea în
adoptarea și implementarea măsurilor de protecție o vor
constitui acele servicii, facilități sau activități care sunt ori ar
putea fi necesare pentru a menține funcțiile vitale ale societății,
sănătății, siguranței, securității, bunăstării sociale sau
economice a persoanelor și a căror perturbare ori distrugere ar
avea un impact semnificativ la nivel național.
7. Direcții de acțiune, modalități de realizare și rezultate
așteptate pe termen scurt și mediu
Pentru atingerea obiectivelor stabilite, factorii responsabili
trebuie să aibă în vedere:
a) evidențierea tuturor riscurilor existente sau previzibile, în
paralel cu identificarea elementelor și proceselor critice;
b) eliminarea disfuncțiilor ce pot afecta stabilitatea și
funcționarea optimă a serviciilor esențiale având ca suport
infrastructuri critice, prin aplicarea de măsuri proactive în cadrul
unui sistem eficient de management al riscurilor;
c) creșterea gradului de expertiză în domeniu și actualizarea
permanentă a analizelor de risc, inclusiv prin evaluări
comparative cu situații specifice manifestate pe teritoriul altor
state, cu transpunerea acestor rezultate în standarde naționale;
d) respectarea normelor de confidențialitate a datelor și
informațiilor a căror diseminare neautorizată poate afecta
protecția sistemelor de infrastructură critică, conform legislației
naționale în vigoare.

MONITORUL OFICIAL AL ROMÂNIEI, PARTEA I, Nr. 555/4.VIII.2011
Obiectivul strategic nr. 1 — Asigurarea caracterului unitar al
procedurilor de identificare, desemnare și protecție a
infrastructurilor critice naționale și europene
Direcții de acțiune:
1.1. Stabilirea criteriilor sectoriale și a pragurilor aferente
acestora ținând seama de caracteristicile sectoarelor individuale
ale infrastructurilor critice
1.2. Determinarea pragurilor din cadrul criteriilor
intersectoriale în funcție de gravitatea impactului perturbării sau
al distrugerii unei anumite infrastructuri
1.3. Elaborarea unor metodologii comune pentru
identificarea și clasificarea riscurilor, amenințărilor și punctelor
vulnerabile legate de elementele de infrastructură
1.4. Identificarea și utilizarea de indicatori relevanți și
racordați la necesități, cu grad sporit de aplicabilitate, în scopul
decelării acelor categorii de infrastructuri care implică măsuri de
protecție
1.5. Efectuarea de evaluări pe coordonatele legislativinstituțional, organizatoric-funcțional și aplicativ, care să asigure
un cadru stabil și dinamic, cu potențial de mobilitate ridicat, de
identificare și protecție a infrastructurilor critice
1.6. Creșterea gradului și dinamicii de angrenare a
responsabililor de pe diverse paliere în parcurgerea
etapelor/operațiunilor
procesului
de
implementare
corespunzătoare cadrului normativ de identificare și protecție a
infrastructurilor critice
1.7. Identificarea eficientă a riscurilor, a amenințărilor și a
punctelor vulnerabile în sectoarele specifice pe baza concluziilor
analizelor de risc și a fundamentelor racordate la realitățile din
teren și a potențialului de sustenabilitate (implicații, efecte,
resurse și capacitate de susținere), care să permită conturarea
clară a pragurilor și criteriilor de selecție a infrastructurilor în
vederea includerii în categoria celor critice
1.8. Crearea cadrului unitar de evaluare a riscurilor, stabilire
a necesităților reale de protecție și, respectiv, a măsurilor de
intervenție preventivă și/sau reacție ori de limitare a efectelor
producerii unor stări de pericol în planul stabilității și securității.
Obiectivul strategic nr. 2 — Configurarea și operaționalizarea
sistemului național de avertizare timpurie prin integrarea tuturor
rețelelor și capabilităților informațional-organizatorice existente
Direcții de acțiune:
2.1. Operaționalizarea punctelor de contact între proprietarii,
operatorii și/sau administratorii de infrastructuri critice europene
și autoritatea competentă a statului membru prin desemnarea
ofițerilor de legătură pentru securitate
2.2. Realizarea unui flux informațional de expertiză/schimburi
de bune practici, uniform și eficient, concomitent cu dezvoltarea
capacității de adaptare a strategiilor de protecție a
infrastructurilor critice, în raport cu evoluțiile formelor de
manifestare a factorilor de risc de nivel național și macroregional
2.3. Punerea în aplicare la nivel național a unui mecanism
de comunicare adecvat între autoritățile naționale responsabile
și ofițerii de legătură pentru securitate sau echivalenții acestora,
în scopul eficientizării schimbului de informații relevante privind
riscurile și amenințările identificate în legătură cu infrastructurile
critice respective
2.4. Inițierea și coordonarea adecvată a unor activități de
cercetare științifică în parteneriat public-privat, în vederea
identificării unor metode de determinare și analiză a riscurilor,
vulnerabilităților și măsurilor necesare realizării protecției
infrastructurilor critice
2.5. Elaborarea unor aplicații informatice de modelare și
simulare a funcționării și stabilire a interdependențelor
infrastructurilor critice, în scopul realizării unui model de proces
decizional, reducerii vulnerabilităților și creșterii capacității de
reacție a populației, societății și/sau instituțiilor statului la nivel
local, regional, național și internațional.

13

Obiectivul strategic nr. 3 — Evaluarea corectă a nivelului de
vulnerabilitate a infrastructurilor critice și identificarea măsurilor
necesare pentru intervenția preventivă și diminuarea acestuia
Direcții de acțiune:
3.1. Revizuirea standardelor de calitate, adaptarea
mecanismelor de protecție, identificarea și contracararea
pericolelor, ridicarea nivelurilor de redundanță, creșterea
gradului de modularitate
3.2. Eficientizarea activităților și acțiunilor prin eliminarea
birocrației excesive, imixtiunilor în fluxul normal de informații și
decizie, scurgerilor de informații, consumului nejustificat de
resurse și a disipării răspunderii în cazul producerii unor
incidente
3.3. Elaborarea planurilor de securitate ale operatorilor
pentru fiecare infrastructură critică desemnată, identificarea
elementelor de infrastructură critică și a soluțiilor de securitate
existente sau puse în aplicare pentru protecția acestora și
operaționalizarea unui sistem eficient de îndrumare și control
3.4. Realizarea unor ăbănci de date” care să permită
colectarea și prelucrarea datelor specifice domeniului
infrastructurilor critice, precum și a studiilor de caz, manualelor
de bune practici și lecțiilor învățate
3.5. Evaluarea necesităților de îmbunătățire a sistemelor de
protecție a infrastructurilor critice, pentru a contribui la protecția
persoanelor, bunurilor și mediului înconjurător.
Obiectivul strategic nr. 4 — Dezvoltarea relațiilor de
cooperare la nivel național, regional și internațional în domeniul
protecției infrastructurilor critice
Direcții de acțiune:
4.1. Dezvoltarea cooperării la nivel național și internațional în
scopul realizării schimbului de date și informații cu privire la
procesul de identificare și protecție a infrastructurilor critice
europene
4.2. Crearea mecanismelor de cooperare interinstituțională
pentru protecția infrastructurilor critice prin cooptarea
reprezentanților desemnați de către autoritățile publice
responsabile nominalizate în actul normativ ce transpune în
legislația națională prevederile Directivei 2008/114/CE
4.3. Realizarea cooperării interinstituționale și constituirea
unor grupuri de lucru la nivel de experți pentru identificarea
soluțiilor optime de realizare a protecției elementelor de
infrastructură și pentru stabilirea modalităților de intervenție
4.4. Asigurarea interoperabilității și îmbunătățirea comunicării
interinstituționale și cu statele membre prin stabilirea unor
calendare de întâlniri în formate bilaterale, pe domenii specifice
sau în cadrul unor forumuri tematice
4.5. Implementarea măsurilor legislative și operaționale pe
linia protecției infrastructurilor critice, ce decurg din calitatea
României de membru al Uniunii Europene și al Alianței NordAtlantice, responsabilitate ce derivă inclusiv din perspectiva
participării la asigurarea climatului de stabilitate și securitate
regională
4.6. Consolidarea cooperării cu statele vecine, în vederea
identificării acelor componente de infrastructuri ce pot fi incluse
în categoria infrastructurilor critice europene și inițierea
demersurilor ce se impun pentru asigurarea capacității de
protecție a acestora în raport cu cerințele de securitate naționale
și internaționale
4.7. Îmbunătățirea și dezvoltarea dialogului între toate
structurile cu atribuții și responsabilități în domeniu prin
realizarea parteneriatului între proprietarii, administratorii și/sau
operatorii infrastructurilor critice, Guvern și societate, în vederea
managementului eficient al riscurilor și asigurării unui răspuns
adecvat în cazul perturbării sau distrugerii infrastructurilor critice.
Transpunerea în realitate a acestor deziderate presupune
intensificarea dialogului în format partenerial dintre sfera publică
și cea privată, cu responsabilizarea tuturor participanților asupra

14

MONITORUL OFICIAL AL ROMÂNIEI, PARTEA I, Nr. 555/4.VIII.2011

necesității configurării unui climat de coeziune în privința
măsurilor ce se impun a fi adoptate și capacității de
răspuns/aplicabilitate în planul protecției infrastructurilor critice.
Pentru îndeplinirea direcțiilor de acțiune propuse, se va avea
în vedere conjugarea efortului pe următoarele coordonate:
a) prevenire, diminuare și limitare a efectelor:
1. anticiparea vulnerabilităților și riscurilor;
2. pregătirea și planificarea continuă;
3. asigurarea controlului;
4. evaluarea, prin metode comprehensive și proactive, a
factorilor de risc, cu adoptarea managementului de risc și
strategiei de gestionare a crizelor;
b) răspuns/intervenție:
1. dezvoltarea unei capacități adecvate de răspuns la nivelul
tuturor structurilor ce ar putea fi afectate, prin proiectarea unor
măsuri de intervenție în situații de urgență (inclusiv de protecție
fizică) și de management de criză;
2. exerciții și bune practici care să ofere un maximum de
eficiență și flexibilitate față de orice provocare;
c) sustenabilitate:
1. analize de risc, indiferent de elementul de cauzalitate, care
să confere suportul adaptării permanente la evoluțiile
caracteristicilor de risc și standardelor de protecție a
infrastructurilor critice;
2. corelarea resurselor cu necesitățile de identificare timpurie
și prevenție/contracarare a riscurilor.
8. Implicații financiare
Activitatea de protecție a infrastructurilor critice presupune
un efort conjugat și multidisciplinar în planul resurselor umane și
materiale ce vor fi alocate conform competențelor în domeniu
de către autoritățile publice responsabile și proprietarii,
administratorii și/sau operatorii de infrastructuri critice.
Optimizarea sistemului de asigurare a resurselor pentru
protecția infrastructurilor critice ar putea presupune o mărire a
ponderii componentelor informaționale, generată atât de

creșterea relevanței acestora în toate domeniile sociale, cât și ca
urmare a diversificării amenințărilor care vizează acest domeniu.
9. Mecanisme de implementare, monitorizare și evaluare
În adoptarea procedurilor de implementare, monitorizare și
evaluare, se vor avea în vedere următoarele coordonate:
a) legislative — actualizarea/completarea cadrului normativ
specific în raport cu delimitările, atribuțiile și competențele ce
revin instituțiilor angrenate ce acționează în domeniul protecției
infrastructurilor critice;
b) instituționale — dezvoltarea capacității de a elabora,
implementa, monitoriza și coordona aplicarea obiectivelor
specifice;
c) umane — dezvoltarea și formarea profesională, prin:
1. profesionalizarea resurselor umane angrenate în procesul
de identificare și protecție a infrastructurilor critice;
2. stabilirea ănișelor” formative în scopul creării oportunităților
de specializare în plan european, ceea ce poate plasa România
în poziția de furnizor de pregătire în domeniu;
d) de cooperare între sfera publică și cea privată — care să
asigure armonizarea măsurilor la nivel național, schimbul de
expertiză și dezvoltarea cercetării și inovației în domeniu.
În procesul de evaluare vor fi avute în vedere criteriile
naționale, precum și tehnicile de evaluare stabilite la nivelul
tuturor statelor membre ale Uniunii Europene.
Punerea în aplicare la nivel național a unui mecanism de
comunicare adecvat între autoritățile naționale responsabile și
ofițerii de legătură pentru securitate sau echivalenții acestora,
în scopul realizării schimbului de informații relevante privind
riscurile și amenințările identificate în legătură cu infrastructurile
critice respective, este esențială pentru monitorizarea și
coordonarea eficientă a activităților de protecție a
infrastructurilor critice pe termen scurt și mediu.

ACTE ALE UNIUNII NAȚIONALE A PRACTICIENILOR
ÎN INSOLVENȚĂ DIN ROMÂNIA
UNIUNEA NAȚIONALĂ A PRACTICIENILOR ÎN INSOLVENȚĂ DIN ROMÂNIA

HOTĂRÂRE
pentru modificarea și completarea anexei nr. I la Hotărârea Congresului Uniunii Naționale
a Practicienilor în Insolvență din România nr. 3/2007 privind aprobarea Statutului
privind organizarea și exercitarea profesiei de practician în insolvență
și a Codului de etică profesională și disciplină ale Uniunii Naționale a Practicienilor
în Insolvență din România
În temeiul art. 46 din Ordonanța de urgență a Guvernului nr. 86/2006 privind organizarea activității practicienilor în
insolvență, aprobată cu modificări și completări prin Legea nr. 254/2007, cu modificările și completările ulterioare,
Congresul Uniunii Naționale a Practicienilor în Insolvență din România, reunit la Poiana Brașov în ziua
de 28 mai 2011, h o t ă r ă ș t e:
Articol unic. — Anexa nr. I la Hotărârea Congresului Uniunii
Naționale a Practicienilor în Insolvență din România nr. 3/2007
privind aprobarea Statutului privind organizarea și exercitarea
profesiei de practician în insolvență și a Codului de etică
profesională și disciplină ale Uniunii Naționale a Practicienilor
în Insolvență din România, republicată în Monitorul Oficial al
României, Partea I, nr. 678 din 6 octombrie 2010, se modifică și
se completează după cum urmează:
1. La articolul 56, alineatul (4) se modifică și va avea
următorul cuprins:
ă(4) Pierd dreptul de a susține examenul de definitivat
practicienii în insolvență stagiari care nu îl susțin și nu îl

promovează în cel mult 5 ani de la dobândirea calității de
practician în insolvență stagiar, cu excepția celor care în această
perioadă au fost incompatibili.”
2. La articolul 68, alineatul (3) se modifică și va avea
următorul cuprins:
ă(3) Stagiul de pregătire profesională, precum și stagiul de
adaptare se desfășoară sub îndrumarea unui coordonator de
stagiu, practician în insolvență definitiv, stagiarul având calitatea
de salariat sau colaborator. Pe perioada stagiului practicianul în
insolvență stagiar va fi remunerat de forma de organizare cu
care are relații contractuale cu echivalentul a cel puțin un salariu
minim lunar pe economie stabilit pentru anul în curs. Contractul

15

MONITORUL OFICIAL AL ROMÂNIEI, PARTEA I, Nr. 555/4.VIII.2011
de stagiu se încheie cu forma de organizare, stagiul
desfășurându-se sub îndrumarea unui coordonator de stagiu
nominalizat, practician în insolvență în cadrul formei de
organizare.”
3. La articolul 69 alineatul (1), litera a) se modifică și va
avea următorul cuprins:
ăa) să aibă vechime de cel puțin 5 ani de la data înscrierii în
Tabloul UNPIR;”.
4. La articolul 69, alineatul (2) se modifică și va avea
următorul cuprins:
ă(2) În funcție de volumul de activitate al îndrumătorului de
stagiu, pe baza unei grile întocmite în funcție de veniturile
realizate în anul anterior atestării de către cabinetul sau
societatea profesională în care își exercită profesia, Consiliul
național de conducere al Uniunii va stabili numărul de stagiari.
Veniturile realizate de coordonatorul de stagiu nu se pot situa
sub valoarea de 50.000 lei.”
5. La articolul 88 alineatul (1), litera b) se modifică și va
avea următorul cuprins:
ăb) orice document din care rezultă că debitoarea nu deține
bunuri sau sume de bani în patrimoniu sau că acestea sunt
insuficiente și a fost închisă procedura în temeiul art. 131 din
Legea nr. 85/2006, cu modificările și completările ulterioare.”
6. La articolul 88, după alineatul (1) se introduce un nou
alineat, alineatul (11), cu următorul cuprins:
ă(11) În cazul în care, conform practicii locale, instanțele
consideră că nu este necesară aprobarea pentru decontarea din
fondul de lichidare, aceasta este de competența filialei UNPIR,
care va dispune aprobarea conform criteriilor stabilite de
Ordonanța de urgență a Guvernului nr. 86/2006 și de prezentul
statut.”
7. La articolul 88, alineatul (4) se modifică și va avea
următorul cuprins:
ă(4) Decontarea cheltuielilor din fondul de lichidare, în
condițiile în care în averea debitoarei existau bunuri ce puteau
fi valorificate sau sume de bani, constituie abatere, cu excepția
cazurilor când bunurile sau sumele de bani sunt insuficiente și

a fost cerută închiderea procedurii în temeiul art. 131 din Legea
nr. 85/2006, cu modificările și completările ulterioare.”
8. La articolul 88, după alineatul (4) se introduce un nou
alineat, alineatul (41), cu următorul cuprins:
ă(41) Obligația privind plata sumelor din fondul de lichidare
către practicienii în insolvență aparține filialei Uniunii pe raza
căreia își are sediul debitoarea.”
9. La articolul 89 alineatul (1), literele a) și b) se modifică
și vor avea următorul cuprins:
ăa) 3.000 lei, stabilit în baza hotărârii judecătorești pentru
procedurile de insolvență deschise în baza Legii nr. 85/2006, cu
modificările și completările ulterioare. Pentru practicienii în
insolvență înregistrați cu vector fiscal de TVA onorariul va fi de
3.000 lei, exclusiv TVA;
b) 1.000 lei, prevăzut la art. 21 din Ordonanța de urgență a
Guvernului nr. 116/2009, aprobată cu modificări și completări
prin Legea nr. 84/2010, cu modificările ulterioare, pentru
procedurile de lichidare derulate în conformitate cu dispozițiile
Legii nr. 359/2004, cu modificările și completările ulterioare, ale
Legii nr. 31/1990, republicată, cu modificările și completările
ulterioare, și ale Ordonanței Guvernului nr. 26/2000 cu privire la
asociații și fundații, aprobată cu modificări și completări prin
Legea nr. 246/2005, cu modificările și completările ulterioare.
Pentru practicienii în insolvență înregistrați cu vector fiscal de
TVA onorariul va fi de 1.000 lei, exclusiv TVA.”
10. La articolul 89, alineatul (3) se modifică și va avea
următorul cuprins:
ă(3) Constituie de asemenea cheltuieli de procedură admise
la plata din fondul de lichidare cheltuielile de deplasare impuse
de necesitatea prezentării practicianului în insolvență la
termenele de judecată fixate în litigii în care debitoarea este
parte, în cazul acelor litigii aflate pe rolul instanțelor de judecată
din afara localității unde se află tribunalul care judecă dosarul
de insolvență. Cheltuielile de transport astfel efectuate se
justifică pe baza decontului de deplasare vizat de instanță, la
care sunt atașate tichetele de transport sau bonul fiscal, în limita
unui consum de combustibil de 7,5 l/100 km.”
11. Anexa nr. 4 se modifică și va avea următorul cuprins:
ăANEXA Nr. 4
la statut

N I V E L U L TA X E L O R

pentru operațiunile legate de Registrul formelor de organizare
Se vor percepe taxe pentru operațiunile legate de Registrul formelor de organizare.
A. Pentru societățile profesionale:
1. cerere disponibilitate denumire/opțiune denumire .................................................................................50 lei
2. cerere înregistrare societate profesională/filială a societății ................................................................. 400 lei
3. eliberare certificat de înregistrare ......................................................................................................... 200 lei
4. cerere de îndreptare eroare materială/operare/dovada ......................................................................... 60 lei
5.a) cerere de eliberare extras registru (pentru membrii UNPIR) ............................................................. 100 lei
5.b) cerere de eliberare certificat constatator (pentru nemembri) ............................................................ 150 lei
6. cereri de furnizare informații:
6.a) cerere de furnizare informații (conform model) ... se taxează fiecare poziție cu................................ 20 lei
6.b) cerere de eliberare copii simple după acte aflate la dosar .................................................... 10 lei/pagină
6.c) cerere de eliberare copii certificate după acte aflate la dosar ................................................. 20 lei/pagină
7. cerere de preschimbare certificat de înregistrare ................................................................................100 lei.
B. Pentru cabinetele individuale și cabinetele asociate:
1. cerere înregistrare cabinet individual/cabinete asociate ...................................................................... 200 lei
2. eliberare certificat de înregistrare ....................................................................................................... 100 lei
3. cerere de îndreptare eroare materială/operare/dovada ........................................................................ 30 lei
4.a) cerere de eliberare extras registru (pentru membrii UNPIR) ................................................................50 lei
4.b) cerere de eliberare certificat constatator (pentru nemembri) ......................................................... 150 lei
5. cereri de furnizare informații:
5.a) cerere de furnizare informații (conform model) se taxează fiecare poziție cu..................................... 20 lei
5.b) cerere de eliberare copii simple după acte aflate la dosar ...................................................... 10 lei/pagină
5.c) cerere de eliberare copii certificate după acte aflate la dosar ................................................. 20 lei/pagină
6. cerere de preschimbare certificat de înregistrare ................................................................................... 50 lei”

16

MONITORUL OFICIAL AL ROMÂNIEI, PARTEA I, Nr. 555/4.VIII.2011

12. La anexa nr. 5, capitolul I, cuprinzând articolele 1—5,
se modifică și va avea următorul cuprins:
ăCAPITOLUL I
Nivelul taxelor și cotizațiilor
Art. 1. — Taxa de înscriere la examenul de dobândire a
calității de practician în insolvență va fi de 1.000 lei.
Art. 2. — Taxa de verificare a cererii și a documentelor
doveditoare pentru persoanele care cer înscrierea în Uniune
fără examen și cu scutire de stagiu va fi de 1.000 lei.
Art. 3. — Taxa de înscriere în Tabloul UNPIR va fi de:

a) 1.000 lei pentru persoane fizice care au promovat
examenul de acces în profesie;
b) 9.000 lei pentru persoanele fizice care beneficiază de
înscrierea în profesie cu scutire de examen și stagiu de pregătire
profesională;
c) 1.000 lei pentru persoane juridice.
Art. 4. — (1) Cotizația anuală este de:
a) 600 lei pentru persoane fizice compatibile;
b) 400 lei pentru persoane fizice incompatibile.
(2) Taxa anuală pentru persoanele juridice este de 2.000 lei.
Art. 5. — Taxa de susținere a examenului de definitivat în
profesie este de 1.000 lei.”

Secretarul general al Uniunii Naționale a Practicienilor în Insolvență din România,
Alexandru Frumosu
Poiana Brașov, 28 mai 2011.
Nr. 4.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 555/4.VIII.2011 conține 16 pagini.

Prețul: 3,20 lei

&JUYDGY|525160]
ISSN 1453—4495

