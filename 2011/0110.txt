Anul 179 (XXIII) — Nr. 110

PARTEA I

LEGI, DECRETE, HOTĂRÂRI ȘI ALTE ACTE

Vineri, 11 februarie 2011

SUMAR

Pagina

Decizia nr. 1.558 din 7 decembrie 2010 referitoare la excepția
de neconstituționalitate a prevederilor art. 33 și art. 44
din Legea fondului funciar nr. 18/1991 ......................
Decizia nr. 1.559 din 7 decembrie 2010 referitoare la excepția
de neconstituționalitate a prevederilor art. 149 și
art. 1551 din Codul de procedură civilă, ale Ordonanței
de urgență a Guvernului nr. 50/2006 privind unele
măsuri pentru asigurarea bunei funcționări a
instanțelor judecătorești și parchetelor și pentru
prorogarea unor termene, ale Ordonanței de urgență a
Guvernului nr. 154/2007 pentru prorogarea termenului
prevăzut la art. III din titlul XVI al Legii nr. 247/2005
privind reforma în domeniile proprietății și justiției,
precum și unele măsuri adiacente și ale Ordonanței de
urgență a Guvernului nr. 137/2008 pentru prorogarea
unor termene ..............................................................

Pagina

Decizia nr. 1.574 din 7 decembrie 2010 referitoare la excepția
de neconstituționalitate a prevederilor art. 94 alin. (1)
lit. m) raportat la art. 54 lit. h) din Legea nr. 188/1999
privind Statutul funcționarilor publici ..........................

2–3

4–5

7–10

Decizia nr. 1.575 din 7 decembrie 2010 referitoare la excepția
de neconstituționalitate a prevederilor art. 2 lit. b) din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității

10–12

Decizia nr. 1.577 din 7 decembrie 2010 referitoare la excepția
de neconstituționalitate a prevederilor Ordonanței de
urgență a Guvernului nr. 51/2008 privind ajutorul public
judiciar în materie civilă ..............................................

12–13

Decizia nr. 1.643 din 16 decembrie 2010 referitoare la
excepția de neconstituționalitate a dispozițiilor
art. 2781 alin. 7 din Codul de procedură penală ........

DECIZII ALE CURȚII CONSTITUȚIONALE
Decizia nr. 1.489 bis din 11 noiembrie 2010 referitoare la
excepția de neconstituționalitate a prevederilor art. 2
alin. (1), art. 7 alin. (1), art. 10 alin. (1) și art. 13
alin. (1), (2) și (5) din Ordonanța de urgență a
Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale..............................

Nr.

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
93.

5–7

— Ordin al ministrului sănătății pentru modificarea și
completarea
Ordinului
ministrului
sănătății
nr. 1.009/2010 privind acreditarea unităților sanitare
care pot efectua activități de bănci de țesuturi și/sau
celule umane, respectiv de utilizator de țesuturi și/sau
celule umane în scop terapeutic ................................

15–16

2

MONITORUL OFICIAL AL ROMÂNIEI, PARTEA I, Nr. 110/11.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.489 bis
din 11 noiembrie 2010

referitoare la excepția de neconstituționalitate a prevederilor art. 2 alin. (1), art. 7 alin. (1),
art. 10 alin. (1) și art. 13 alin. (1), (2) și (5) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată
rezultate din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăFruit Experience”
— S.R.L. din Baia Mare în Dosarul nr. 3.993/182/2010 al
Judecătoriei Baia Mare — Secția civilă și care formează obiect
al Dosarului nr. 3.267D/2010 al Curții Constituționale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 26 mai 2010, pronunțată în Dosarul
nr. 3.993/182/2010, Judecătoria Baia Mare — Secția civilă a
sesizat Curtea Constituțională pentru soluționarea
excepției de neconstituționalitate a dispozițiilor art. 2
alin. (1), art. 7 alin. (1), art. 10 alin. (1) și art. 13 alin. (1), (2)
și (5) din Ordonanța de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale.
Excepția a fost ridicată de Societatea Comercială ăFruit
Experience” — S.R.L. din Baia Mare într-un dosar având ca
obiect soluționarea unei cereri privind emiterea unei ordonanțe
de plată.
În motivarea excepției de neconstituționalitate autorul
acesteia susține, în principal, că prevederile art. 2 alin. (1) din
ordonanța de urgență încalcă dispozițiile constituționale
cuprinse în art. 21 alin. (3) privind dreptul la un proces echitabil,
în art. 24 alin. (1) privind dreptul la apărare și în art. 44 alin. (1)
privind dreptul de proprietate privată, întrucât permite instanței
de judecată să soluționeze cauza doar pe baza susținerilor
subiective ale creditoarei, fără ca debitoarea să poată administra
probe în apărare. Reglementarea acțiunii în anulare vine în
contradicție cu prevederile art. 6 paragraful 1 din Convenția
pentru apărarea drepturilor omului și a libertăților fundamentale,
întrucât nu asigură un proces echitabil pentru toate părțile.
Cu referire la dispozițiile art. 7 alin. (1) din ordonanța de
urgență, autorul excepției arată că acestea împiedică
exercitarea dreptului la apărare și asigurarea dreptului la un

proces echitabil, deoarece soluționarea cererii creditoarei se
face pe baza actelor depuse și a explicațiilor date de părți, iar
emiterea unui titlu executoriu în urma unui proces sumar și
executarea acestuia încalcă prevederile constituționale privind
dreptul de proprietate.
Autorul excepției susține că expresia ădeclarațiile părților”
prevăzută de art. 10 alin. (1) din ordonanța de urgență este
neclară, susceptibilă de îngrădirea dreptului la apărare. Se mai
arată că nu se justifică limitarea mijloacelor de probă admise în
cadrul acestei proceduri numai la înscrisuri. În opinia autorului
excepției, înmânarea de îndată a ordonanței de plată
echivalează cu pronunțarea judecătorului înainte de a
administra orice probe.
Autorul consideră că art. 13 alin. (1), alin. (2) și alin. (5) din
ordonanța de urgență încalcă dispozițiile art. 21 alin. (3) privind
accesul liber la justiție, art. 24 alin. (1) privind dreptul la apărare
și art. 44 alin. (1) privind dreptul la proprietate privată din
Constituție.
Se apreciază că art. 13 alin. (1) din ordonanța de urgență nu
precizează dacă cererea în anulare pe care o reglementează
este sau nu o cale de atac, dacă face parte din procedura
contencioasă sau dacă, dimpotrivă, face parte din procedura
necontencioasă și nu indică probele care pot fi administrate;
însă dacă s-ar reține că este vorba numai de probe cu înscrisuri,
autorul susține că acest fapt contravine exigențelor asigurării
unui proces echitabil. De asemenea, această prevedere încalcă
și principiul egalității în drepturi prin instituirea unui termen de
atac mai scurt decât în cazul litigiilor de drept comun.
Pe de altă parte, autorul excepției consideră că textul art. 13
alin. (5) din actul normativ criticat permite creditorilor să ajungă
în situația în care ar putea abuza de drepturile conferite de
ordonanța de urgență, încălcând principiul dreptului la apărare
și pe cel al egalității în drepturi.
Autorul a mai precizat că se creează o situație inegală între
debitorul din procedura somației de plată și pârâtul din procesele
comerciale de drept comun prin faptul că se prevede o singură
cale de atac.
Judecătoria Baia Mare — Secția civilă consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 110/11.II.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1), art. 7 alin. (1), art. 10 alin. (1) și art. 13
alin. (1), (2), (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, prevederi care au următorul conținut:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 7 alin. (1): ăPentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”;
— Art. 10 alin. (1): ăÎn cazul în care, ca urmare a verificării
cererii pe baza înscrisurilor depuse, a declarațiilor părților,
precum și a celorlalte probe administrate, constată că cererea
este întemeiată, instanța emite o ordonanță de plată, în care se
precizează suma și termenul de plată.”;
— Art. 13: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
[ ]
(5) Hotărârea prin care a fost respinsă cererea în anulare
este irevocabilă.”.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind liberul acces la justiție, art. 24 privind
dreptul la apărare și art. 44 privind dreptul de proprietate.
Examinând excepția de neconstituționalitate ridicată, Curtea
constată următoarele:
I. Excepția de neconstituționalitate care privește art. 13
alin. (1), (2) și (5) din Ordonanța de urgență a Guvernului
nr. 119/2007 este inadmisibilă, textul criticat neavând legătură
cu cauza, întrucât la momentul ridicării excepției de
neconstituționalitate nici măcar nu s-a emis ordonanța de plată.
Or, cererea în anulare este o cale de atac împotriva acestei
ordonanțe, iar excepția de neconstituționalitate nu poate privi o
eventualitate, interesul celui ce ridică excepția trebuind să fie

3

născut, actual și direct. În aceste condiții, această prevedere
legală criticată nu îndeplinește condiția legăturii cu cauza
prevăzută de art. 29 alin. (1) din Legea nr. 47/1992. A admite că
un atare text ar avea legătură cu cauza ar însemna ca în
anumite faze procesuale să se poată ridica excepții de
neconstituționalitate care să vizeze alte faze procesuale, ceea
ce este inadmisibil.
II. Curtea constată că asupra constituționalității dispozițiilor
art. 2 alin. (1), art. 7 alin. (1) și art. 10 alin. (1) din Ordonanța de
urgență a Guvernului nr. 119/2007, Curtea s-a pronunțat în
repetate rânduri, exemplu fiind Decizia nr. 700 din 25 mai 2010,
publicată în Monitorul Oficial al României, Partea I, nr. 415 din
22 iunie 2010, Decizia nr. 1.480 din 10 noiembrie 2009,
publicată în Monitorul Oficial al României, Partea I, nr. 44 din
20 ianuarie 2010, Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a stabilit că
ăOrdonanța de urgență a Guvernului nr. 119/2007 a fost
adoptată pentru a stabili măsuri pentru combaterea întârzierii
executării obligațiilor de plată asumate prin contracte comerciale
și pentru stabilirea unei proceduri simplificate de soluționare a
acțiunilor în justiție având ca obiect asemenea obligații. Or,
potrivit art. 126 din Constituție, competența instanțelor de
judecată și procedura în fața acestora se stabilesc prin lege,
precum ordonanța criticată. Prevederile de lege criticate sunt în
sensul aplicării principiului rolului activ al judecătorului, care, la
soluționarea pricinilor în primă instanță, are obligația de a
încerca împăcarea părților. Faptul că, potrivit art. 7 din
Ordonanța de urgență a Guvernului nr. 119/2007, judecătorul
citează părțile pentru explicații și lămuriri și stăruie în efectuarea
plății sumei datorate nu înseamnă ca acesta se antepronunță,
întrucât hotărârea se va da numai după ce judecătorul va
analiza toate probele aflate la dosar, inclusiv cele propuse de
debitor. Mai mult, art. 2 din ordonanță prevede că procedura
reglementată de acest act normativ vizează exclusiv creanțele
certe, lichide și exigibile ce reprezintă obligații de plată a unor
sume de bani care rezultă din contracte comerciale, iar art. 10
dispune că ordonanța de plată se va emite numai în urma
verificării cererii pe baza înscrisurilor depuse, a declarațiilor
părților, precum și a celorlalte probe administrate, instanța
constatând că cererea este întemeiată”.
Soluția și considerentele deciziilor pronunțate sunt aplicabile
și în cauza de față, deoarece nu au intervenit elemente noi, de
natură să determine reconsiderarea jurisprudenței Curții.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 13 alin. (1), (2) și (5) din Ordonanța de
urgență a Guvernului nr. 119/2007 privind măsurile pentru combaterea întârzierii executării obligațiilor de plată rezultate din
contracte comerciale, excepție ridicată de Societatea Comercială ăFruit Experience” — S.R.L. din Baia Mare în Dosarul
nr. 3.993/182/2010 al Judecătoriei Baia Mare — Secția civilă.
II. Respinge ca neîntemeiată excepția de neconstituționalitate a dispozițiilor art. 2 alin. (1), art. 7 alin. (1) și art. 10 alin. (1)
din Ordonanța de urgență a Guvernului nr. 119/2007 privind măsurile pentru combaterea întârzierii executării obligațiilor de plată
rezultate din contracte comerciale, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 110/11.II.2011
CURTEA CONSTITUȚIONALĂ

D E C I Z I A Nr. 1.558
din 7 decembrie 2010

referitoare la excepția de neconstituționalitate a prevederilor art. 33 și art. 44
din Legea fondului funciar nr. 18/1991
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 33 și 44 din Legea fondului funciar
nr. 18/1991, excepție ridicată de Gheorghe Cozmuța, în calitate
de președinte al Asociației de proprietari ăComuna Bârgău”, în
Dosarul nr. 9.916/182/2008 al Tribunalului Maramureș — Secția
civilă.
La apelul nominal se prezintă personal autorul excepției,
lipsind celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul autorului excepției de neconstituționalitate, care solicită
admiterea acesteia pentru motivele invocate în fața instanței de
judecată. Depune concluzii scrise cu privire la excepția de
neconstituționalitate ridicată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât critica de neconstituționalitate privește aplicarea și
interpretarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2010, pronunțată în Dosarul
nr. 9.916/182/2008, Tribunalul Maramureș — Secția civilă a
sesizat Curtea Constituțională cu excepția de
neconstituționalitate a prevederilor art. 33 și 44 din Legea
fondului funciar nr. 18/1991, excepție ridicată de Gheorghe
Cozmuța, în calitate de președinte al Asociației de proprietari
ăComuna Bârgău”.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 44 alin. (3) din Constituție deoarece ădatorită
neclarității legii, se ajunge la împroprietărirea ilegală a unităților
administrativ-teritoriale cu pășuni comunale, în detrimentul
comunelor ca forme asociative de proprietate, cu prejudicierea
în final a milioane de țărani români deposedați ilegal de dreptul
lor de proprietate, fără o cauză de utilitate publică și dreaptă
despăgubire”.
Tribunalul Maramureș — Secția civilă consideră că
excepția este neîntemeiată. În acest sens, arată că, ăîn măsura
în care o persoană fizică sau juridică pretinde îndreptățirea sa la
reconstituire asupra unor astfel de terenuri, nimic nu o împiedică
să formuleze o cerere în acest sens în procedura specială
prevăzută de Legea nr. 18/1991 și să-și dovedească dreptul la
reconstituire, urmând ca organele abilitate să statueze asupra
vocației sale succesorale.”

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale. Arată că soluția de restituire a unor
asemenea categorii de terenuri este rezultatul opțiunii
legiuitorului. În plus, critica vizează interpretarea și aplicarea
legii, aspecte care excedează competenței Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, susținerile părții prezente, raportul întocmit
de judecătorul-raportor, concluziile procurorului, prevederile de
lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate, îl reprezintă
prevederile art. 33 și ale art. 44 din Legea fondului funciar
nr. 18/1991, republicată în Monitorul Oficial al României, Partea I,
nr. 1 din 5 ianuarie 1998, texte de lege care au următorul
conținut:
— Art. 33: ăTerenurile provenite din fostele izlazuri comunale —
pajiști și arabil — care s-au aflat în folosința cooperativelor agricole
de producție — trec în proprietatea privată a comunelor, orașelor
sau, după caz, a municipiilor și în administrarea primăriilor,
urmând a fi folosite ca pășuni comunale și pentru producerea
de furaje și semințe pentru culturi furajere.”;
— Art. 44: ă(1) Terenurile provenite din fostele izlazuri
comunale, transmise unităților de stat și care, în prezent, sunt
folosite ca pășuni, fânețe și arabil, vor fi restituite în proprietatea
comunelor, orașelor și a municipiilor, după caz, și în
administrarea primăriilor, pentru a fi folosite ca pășuni comunale
și pentru producerea de furaje sau semințe de culturi furajere.
Fac excepție suprafețele ocupate cu vii, pomi, seminceri furajeri,
heleșteie, lacuri sau cele destinate producerii de legume, fructe
ori altă materie primă pentru fabricile de conserve, orezării și
câmpuri experimentale, destinate cercetării agricole, ce vor fi
compensate în suprafață egală cu teren de aceeași calitate de
către societățile comerciale pe acțiuni, în termen de 6 luni de la
data intrării în vigoare a prezentei legi.
(2) Nerespectarea dispozițiilor alineatului precedent duce la
trecerea de drept în proprietatea comunelor, orașelor sau a
municipiilor, după caz, a acestor terenuri.”
Textul constituțional considerat ca fiind încălcat este cel al
art. 44 alin. (3), potrivit căruia ăNimeni nu poate fi expropriat
decât pentru o cauză de utilitate publică, stabilită potrivit legii, cu
dreaptă și prealabilă despăgubire.”
Examinând critica de neconstituționalitate, Curtea constată
că aceasta nu privește textul de lege criticat, ca atare, ci
aplicarea acestuia, aspect care, potrivit art. 2 alin. (2) și (3) din

MONITORUL OFICIAL AL ROMÂNIEI, PARTEA I, Nr. 110/11.II.2011
Legea nr. 47/1992, excedează competenței instanței de
contencios constituțional.
Potrivit art. 2 alin. (2) din Legea nr. 47/1992, ăSunt
neconstituționale prevederile actelor [...] care încalcă dispozițiile
sau principiile Constituției”, alin. (3) al aceluiași articol stabilind
că instanța constituțională ăse pronunță numai asupra
constituționalității actelor cu privire la care a fost sesizată [...]”.

5

Curtea Constituțională a statuat în repetate rânduri că nu intră
în atribuțiile sale cenzurarea aplicării legii de către instanțele
judecătorești, controlul judecătoresc realizându-se exclusiv în
cadrul sistemului căilor de atac prevăzut de lege. În acest sens,
potrivit art. 126 alin. (1) din Constituție, ăJustiția se realizează
prin Înalta Curte de Casație și Justiție și prin celelalte instanțe
judecătorești stabilite de lege”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 33 și art. 44 din Legea fondului funciar
nr. 18/1991, excepție ridicată de Gheorghe Cozmuța, în calitate de președinte al Asociației de proprietari ăComuna Bârgău”, în
Dosarul nr. 9.916/182/2008 al Tribunalului Maramureș — Secția civilă.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.559
din 7 decembrie 2010

referitoare la excepția de neconstituționalitate a prevederilor art. 149 și art. 1551 din Codul
de procedură civilă, ale Ordonanței de urgență a Guvernului nr. 50/2006 privind unele măsuri
pentru asigurarea bunei funcționări a instanțelor judecătorești și parchetelor și pentru prorogarea
unor termene, ale Ordonanței de urgență a Guvernului nr. 154/2007 pentru prorogarea termenului
prevăzut la art. III din titlul XVI al Legii nr. 247/2005 privind reforma în domeniile proprietății
și justiției, precum și unele măsuri adiacente și ale Ordonanței de urgență a Guvernului
nr. 137/2008 pentru prorogarea unor termene
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 149 și art. 1551 din Codul de procedură civilă,
ale Ordonanței de urgență a Guvernului nr. 50/2006 privind
unele măsuri pentru asigurarea bunei funcționări a instanțelor
judecătorești și parchetelor și pentru prorogarea unor termene,
ale Ordonanței de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente și ale Ordonanței de urgență
a Guvernului nr. 137/2008 pentru prorogarea unor termene,

excepție ridicată de Viorica Luca în Dosarul nr. 7.287/271/2007
al Judecătoriei Oradea — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă cu privire cu privire la concluziile
scrise depuse la dosar de partea Aurica Poienariu.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 7 aprilie 2008, pronunțată în Dosarul
nr. 7.287/271/2007, Judecătoria Oradea — Secția civilă a
sesizat Curtea Constituțională cu excepția de
neconstituționalitate a prevederilor art. 149 și art. 1551 din
Codul de procedură civilă, ale Ordonanței de urgență a
Guvernului nr. 50/2006 privind unele măsuri pentru
asigurarea bunei funcționări a instanțelor judecătorești și
parchetelor și pentru prorogarea unor termene, ale
Ordonanței de urgență a Guvernului nr. 154/2007 pentru

6

MONITORUL OFICIAL AL ROMÂNIEI, PARTEA I, Nr. 110/11.II.2011

prorogarea termenului prevăzut la art. III din titlul XVI al
Legii nr. 247/2005 privind reforma în domeniile proprietății
și justiției, precum și unele măsuri adiacente și ale
Ordonanței de urgență a Guvernului nr. 137/2008 pentru
prorogarea unor termene, excepție ridicată de Viorica Luca
într-un proces civil de pretenții.
În motivarea excepției de neconstituționalitate autorul
acesteia, deși enumeră dispozițiile constituționale pretins
încălcate, nu motivează în ce constă neconstituționalitatea
prevederilor art. 149 și art. 1551 din Codul de procedură civilă,
ale Ordonanței de urgență a Guvernului nr. 50/2006, precum și
ale Ordonanței de urgență a Guvernului nr. 137/2008.
În ceea ce privește Ordonanța de urgență a Guvernului
nr. 154/2007, arată că prevederile ei contravin art. 115 alin. (4)
din Constituție, deoarece intervenția Guvernului nu este
justificată de interesul public lezat și de caracterul anormal și
excesiv al cazurilor excepționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate, în ordinea
invocării textelor de lege criticate, este următorul:
1. art. 149 și 1551 din Codul de procedură civilă, texte de
lege ce au următoarea redactare:
— Art. 149: ăInstanța va încuviința stenografierea
dezbaterilor, în total sau în parte, la cererea părții. În acest caz
se vor aplica dispozițiile privitoare la experți.”;
— Art. 1551: ăCând constată că desfășurarea normală a
procesului este împiedicată din vina părții reclamante, prin
neîndeplinirea obligațiilor prevăzute de lege ori stabilite în cursul
judecății, instanța poate suspenda judecata, arătând în
încheiere care anume obligații nu au fost respectate. Dispozițiile
art. 1083 sunt aplicabile.
La cererea părții, judecata va fi reluată dacă obligațiile la care
se referă alin. 1 au fost îndeplinite și, potrivit legii, aceasta poate
continua. Dispozițiile art. 155 alin. 2 se aplică în mod
corespunzător.”
2. Ordonanța de urgență a Guvernului nr. 50/2006 privind
unele măsuri pentru asigurarea bunei funcționări a instanțelor
judecătorești și parchetelor și pentru prorogarea unor termene,
publicată în Monitorul Oficial al României, Partea I, nr. 566 din
30 iunie 2006, aprobată cu modificări prin Legea nr. 77/2009,
publicată în Monitorul Oficial al României, Partea I, nr. 227 din
7 aprilie 2009;
3. Ordonanța de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 883 din 21 decembrie 2007, aprobată
prin Legea nr. 127/2008, publicată în Monitorul Oficial al
României, Partea I, nr. 413 din 2 iunie 2008;

4. Ordonanța de urgență a Guvernului nr. 137/2008 pentru
prorogarea unor termene, publicată în Monitorul Oficial al
României, Partea I, nr. 745 din 4 noiembrie 2008, aprobată prin
Legea nr. 100/2009, publicată în Monitorul Oficial al României,
Partea I, nr. 251 din 15 aprilie 2009.
Dispozițiile constituționale considerate ca fiind încălcate sunt
cele ale art. 1 alin. (3) și (5) — Statul român, art. 2 alin. (2)
privind suveranitatea, art. 16 alin. (1) și (2) privind egalitatea în
drepturi, art. 21 alin. (1)—(3) privind liberul acces la justiție,
art. 52 alin. (3) — Dreptul persoanei vătămate de o autoritate
publică, art. 53 alin. (1) privind restrângerea exercițiului unor
drepturi sau al unor libertăți, art. 73 alin. (3) privind domeniul de
reglementare al legilor organice, art. 82 alin. (2) privind validarea
mandatului și depunerea jurământului de către Președintele
României și art. 115 alin. (4) și (6) privind delegarea legislativă.
Examinând excepția de neconstituționalitate, Curtea reține
următoarele:
I. În ceea ce privește excepția de neconstituționalitate a
prevederilor art. 149 și art. 1551 din Codul de procedură civilă,
ale Ordonanței de urgență a Guvernului nr. 50/2006, precum și
ale Ordonanței de urgență a Guvernului nr. 137/2008, aceasta
este nemotivată, autorul excepției menționând doar în mod
formal textele constituționale pretins încălcate, fără a arăta în
ce constă contradicția relevată. Se încalcă astfel dispozițiile
imperative ale art. 10 alin. (2) din Legea nr. 47/1992, potrivit
cărora ăSesizările trebuie făcute în formă scrisă și motivate”,
astfel încât excepția de neconstituționalitate a acestor prevederi
de lege este inadmisibilă.
Simpla
enumerare
în
susținerea
excepției
de
neconstituționalitate a unor prevederi constituționale pretins
încălcate nu este de natură să satisfacă exigențele art. 10
alin. (2) din Legea nr. 47/1992. De altfel, în acest sens, Curtea
s-a mai pronunțat prin numeroase decizii, cu titlu exemplificativ,
reținându-se: Decizia nr. 627 din 29 mai 2008, publicată în
Monitorul Oficial al României, Partea I, nr. 555 din 23 iulie 2008,
și Decizia nr. 245 din 19 februarie 2009, publicată în Monitorul
Oficial al României, Partea I, nr. 166 din 17 martie 2009.
II. În ceea ce privește Ordonanța de urgență a Guvernului
nr. 154/2007, prin care s-a dispus prorogarea termenului
prevăzut la art. III din titlul XVI al Legii nr. 247/2005 privind
reforma în domeniile proprietății și justiției, precum și unele
măsuri adiacente până la data de 1 ianuarie 2009, astfel cum a
fost aprobată prin Legea nr. 127/2008, se constată că aceasta
și-a încetat aplicabilitatea.
Potrivit jurisprudenței Curții Constituționale, spre exemplu,
Decizia nr. 703 din 5 mai 2009, publicată în Monitorul Oficial al
României, Partea I, nr. 399 din 12 iunie 2009, și Decizia nr. 335
din 3 aprilie 2007, publicată în Monitorul Oficial al României,
Partea I, nr. 325 din 15 mai 2007, încetarea aplicabilității unui act
normativ atrage o soluție de inadmisibilitate în conformitate cu
prevederile art. 29 alin. (1) din Legea nr. 47/1992. De altfel,
încetarea aplicabilității unui act normativ echivalează cu
încetarea efectelor sale juridice pentru situațiile care se vor
naște ulterior.
Întrucât, potrivit art. 29 alin. (1) din Legea nr. 47/1992 privind
organizarea și funcționarea Curții Constituționale, aceasta
decide asupra excepțiilor ridicate în fața instanțelor judecătorești
ori de arbitraj comercial privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare, excepția de neconstituționalitate privind
această ordonanță este inadmisibilă.

MONITORUL OFICIAL AL ROMÂNIEI, PARTEA I, Nr. 110/11.II.2011

7

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 149 și art. 1551 din Codul de procedură civilă,
ale Ordonanței de urgență a Guvernului nr. 50/2006 privind unele măsuri pentru asigurarea bunei funcționări a instanțelor
judecătorești și parchetelor și pentru prorogarea unor termene, ale Ordonanței de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii nr. 247/2005 privind reforma în domeniile proprietății și justiției,
precum și unele măsuri adiacente și ale Ordonanței de urgență a Guvernului nr. 137/2008 pentru prorogarea unor termene, excepție
ridicată de Viorica Luca în Dosarul nr. 7.287/271/2007 al Judecătoriei Oradea — Secția civilă.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.574
din 7 decembrie 2010

referitoare la excepția de neconstituționalitate a prevederilor art. 94 alin. (1) lit. m) raportat la art. 54
lit. h) din Legea nr. 188/1999 privind Statutul funcționarilor publici
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 94 alin. (1) lit. m) raportat la art. 54 lit. h) din
Legea nr. 188/1999 privind Statutul funcționarilor publici,
excepție ridicată de Violeta Corcoveanu în Dosarul
nr. 14.247/63/2008 al Tribunalului Dolj — Secția contencios
administrativ și fiscal și care formează obiectul Dosarului Curții
Constituționale nr. 1.337D/2010.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar de
către autorul excepției, Violeta Corcoveanu, prin care acesta
solicită acordarea unui termen de judecată în vederea angajării
unui apărător.
Reprezentantul Ministerului Public se opune cererii de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui termen de judecată.
Curtea dispune a se face apelul și în dosarele
nr. 1.338D/2010, nr. 1.374D/2010, nr. 1.569D/2010,
nr. 1.673D/2010, nr. 2.917D/2010, nr. 3.686D/2010,
nr. 3.787D/2010, nr. 3.956D/2010, nr. 3.957D/2010,

nr. 3.971D/2010, nr. 4.050D/2010, nr. 4.146D/2010,
nr. 4.147D/2010, nr. 4.573D/2010, având ca obiect aceeași
excepție de neconstituționalitate, ridicată de Dan Emil
Bozdogescu în Dosarul nr. 14.352/63/2008 al Tribunalului Dolj —
Secția contencios administrativ și fiscal, de Veronica Domnișoru
în Dosarul nr. 1.529/54/2008 al Curții de Apel Craiova — Secția
contencios administrativ și fiscal, de Cătălin Cristea în Dosarul
nr. 13.992/63/2008 al Tribunalului Dolj — Secția contencios
administrativ și fiscal, de Ligia Georgeta Croitoru în Dosarul
nr. 13.981/63/2008 al Tribunalului Dolj — Secția contencios
administrativ și fiscal, de Adriana Carmen Iordache în Dosarul
nr. 13.994/63/2008 al Tribunalului Timiș — Secția comercială și
contencios administrativ, de Horațiu Florin Stoica în Dosarul
nr. 3.419/107/2010 al Curții de Apel Alba Iulia — Secția
contencios administrativ și fiscal, de Nicolae Iordache în Dosarul
nr. 2.937/107/2010 al Curții de Apel Alba Iulia — Secția de
contencios administrativ și fiscal, de Carmen Mariana Săseanu
în Dosarul nr. 14.007/63/2008 al Tribunalului Dolj — Secția
contencios administrativ și fiscal, de Alexandru Cojocaru în
Dosarul nr. 13.993/63/2008 al Tribunalului Dolj — Secția
contencios administrativ și fiscal, de Stelian Voicu în Dosarul
nr. 13.979/63/2008 al Tribunalului Argeș — Secția civilă, de
Horațiu Florin Stoica în Dosarul nr. 3.418/107/2010 al
Tribunalului Alba — Secția comercială și contencios
administrativ, de Nicolae Iordache în Dosarul nr. 2.936/107/2010
al Tribunalului Alba — Secția comercială și contencios
administrativ, de Constantin Osiac în Dosarul nr. 14.008/63/2008
al Tribunalului Alba — Secția comercială și contencios
administrativ și de Andrei Costin Friedler Gheorghiță în Dosarul
nr. 13.995/63/2008 al Tribunalului Dolj — Secția contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

8

MONITORUL OFICIAL AL ROMÂNIEI, PARTEA I, Nr. 110/11.II.2011

Magistratul-asistent referă asupra cererii depuse în Dosarul
Curții Constituționale nr. 1.673D/2010 de către autorul excepției,
Ligia Georgeta Croitoru, prin care acesta solicită acordarea unui
termen de judecată întrucât este în imposibilitate de apărare,
fiind bolnavă, și asupra cererii depuse în Dosarul
nr. 3.971D/2010 de autorul excepției Stelian Voicu, prin care
acesta solicită acordarea unui termen de judecată în vederea
angajării unui apărător.
Reprezentantul Ministerului Public se opune cererilor de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererile de acordare a unui termen de judecată.
Curtea, din oficiu, pune în discuție conexarea dosarelor.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect a cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea
dosarelor nr. 1.338D/2010, nr. 1.374D/2010, nr. 1.569D/2010,
nr. 1.673D/2010, nr. 2.917D/2010, nr. 3.686D/2010,
nr. 3.787D/2010, nr. 3.956D/2010, nr. 3.957D/2010,
nr. 3.971D/2010, nr. 4.050D/2010, nr. 4.146D/2010,
nr. 4.147D/2010, nr. 4.573D/2010 la Dosarul nr. 1.337D/2010,
care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 29 martie 2010, pronunțate în dosarele
nr. 14.247/63/2008 și nr. 14.352/63/2008, prin Încheierea din
3 februarie 2010, pronunțată în Dosarul nr. 13.992/63/2008, prin
Încheierea din 4 martie 2010, pronunțată în Dosarul
nr. 13.981/63/2008, prin încheierile din 14 septembrie 2010
pronunțate în dosarele nr. 14.007/63/2008 și nr. 13.993/63/2008,
și prin Încheierea din 7 octombrie 2009, pronunțată în Dosarul
nr. 13.995/63/2008, Tribunalul Dolj — Secția contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 94
alin. (1) lit. m) raportat la art. 54 lit. h) din Legea nr. 188/1999
privind Statutul funcționarilor publici. Excepția de
neconstituționalitate a fost ridicată de Violeta Corcoveanu, de
Dan Emil Bozdogescu, de Cătălin Cristea, de Ligia Georgeta
Croitoru, de Carmen Mariana Săseanu, de Alexandru Cojocaru
și de Andrei Costin Friedler Gheorghiță în cauze având ca obiect
anularea deciziilor emise de Direcția Generală a Finanțelor
Publice Dolj prin care au fost suspendate raporturile de muncă.
Prin Încheierea din 20 aprilie 2010, pronunțată în Dosarul
nr. 1.529/54/2008, Curtea de Apel Craiova — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 94 alin. (1) lit. m) din Legea nr. 188/1999
privind Statutul funcționarilor publici. Excepția de
neconstituționalitate a fost ridicată de Veronica Domnișoru într-o
cauză având ca obiect anularea ordinului emis de Agenția
Națională de Administrare Fiscală prin care au fost suspendate
raporturile de muncă.
Prin Încheierea din 25 mai 2010, pronunțată în Dosarul
nr. 13.994/63/2008, Tribunalul Timiș — Secția comercială și

contencios administrativ a sesizat Curtea Constituțională
cu excepția de neconstituționalitate a prevederilor art. 94
alin. (1) lit. m) din Legea nr. 188/1999 privind Statutul
funcționarilor publici. Excepția de neconstituționalitate a fost
ridicată de Adriana Carmen Iordache într-o cauză având ca
obiect anularea deciziei emise de Direcția Generală a Finanțelor
Publice Dolj prin care au fost suspendate raporturile de muncă.
Prin Încheierea din 11 august 2010, pronunțată în Dosarul
nr. 3.419/107/2010, și prin Încheierea din 1 septembrie 2010,
pronunțată în Dosarul nr. 2.937/107/2010, Curtea de Apel Alba
Iulia — Secția contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 94 alin. (1) lit. m) din Legea nr. 188/1999
privind Statutul funcționarilor publici. Excepția de
neconstituționalitate a fost ridicată de Horațiu Florin Stoica și de
Nicolae Iordache în cauze având ca obiect anularea deciziei
emise de Direcția Generală a Finanțelor Publice Alba prin care
au fost suspendate raporturile de muncă.
Prin Încheierea din 11 iunie 2010, pronunțată în Dosarul
nr. 13.979/63/2008, Tribunalul Argeș — Secția civilă a sesizat
Curtea Constituțională cu excepția de neconstituționalitate
a prevederilor art. 94 alin (1) lit. m) din Legea nr. 188/1999
privind Statutul funcționarilor publici. Excepția de
neconstituționalitate a fost ridicată de Stelian Voicu, într-o cauză
având ca obiect anularea deciziei emise de Direcția Generală a
Finanțelor Publice Dolj prin care au fost suspendate raporturile
de muncă.
Prin Încheierea din 17 septembrie 2010, pronunțată în
Dosarul nr. 3.418/107/2010, prin Încheierea din 24 septembrie
2010, pronunțată în Dosarul nr. 2.936/107/2010, prin Încheierea
din 1 octombrie 2010, pronunțată în Dosarul nr. 14.008/63/2008,
Tribunalul Alba — Secția comercială și contencios
administrativ a sesizat Curtea Constituțională cu excepția
de neconstituționalitate a prevederilor art. 94 alin. (1) lit. m)
din Legea nr. 188/1999 privind Statutul funcționarilor
publici. Excepția de neconstituționalitate a fost ridicată de
Horațiu Florin Stoica, de Nicolae Iordache și de Constantin
Osiac în cauze având ca obiect anularea deciziilor emise de
Direcția Generală a Finanțelor Publice Alba prin care au fost
suspendate raporturile de muncă.
În motivarea excepției de neconstituționalitate autorii
acesteia susțin că prevederile de lege criticate sunt
neconstituționale, deoarece instituie deosebiri de tratament
juridic între diferite categorii de funcționari publici aflați în
aceeași situație, a trimiterii în judecată. Astfel, simpla trimitere în
judecată constituie motiv al suspendării din funcție, deci produce
consecințe juridice înainte de a se pronunța o hotărâre definitivă
de condamnare, ceea ce conduce la încălcarea principiului
prezumției de nevinovăție (principiu care, potrivit jurisprudenței
Curții Europene a Drepturilor Omului, nu vizează în mod strict
procesul penal, ci se aplică chiar și în materia sancțiunilor
administrative) și a dreptului la un proces echitabil. Totodată,
unii autori ai excepției consideră că dispozițiile de lege criticate
contravin dreptului la un nivel de trai decent, cu atât mai mult cu
cât au ca unică sursă de venit salariul. De asemenea, se susține
că textul de lege criticat nu se află în concordanță nici cu
prevederile ăRegulamentului nr. 96/2004 în materia funcționarilor
publici comunitari”, motiv pentru care, în baza dispozițiilor
constituționale ale art. 20 alin. (1), aplicabilitatea acestuia ar
trebui să înceteze.
Tribunalul Dolj — Secția contencios administrativ și fiscal,
Curtea de Apel Craiova — Secția contencios administrativ și
fiscal, Tribunalul Timiș — Secția comercială și contencios
administrativ, Curtea de Apel Alba Iulia — Secția contencios
administrativ și fiscal, Tribunalul Argeș — Secția civilă și

MONITORUL OFICIAL AL ROMÂNIEI, PARTEA I, Nr. 110/11.II.2011
Tribunalul Alba — Secția comercială și contencios
administrativ consideră că excepția de neconstituționalitate este
neîntemeiată, deoarece dispozițiile de lege criticate nu instituie
discriminări, ci se aplică în mod egal tuturor persoanelor aflate în
ipoteza normei juridice. Invocă în acest sens jurisprudența în
materie a Curții Constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 94 alin. (1) lit. m) din Legea nr. 188/1999 privind
Statutul funcționarilor publici, republicată în Monitorul Oficial al
României, Partea I, nr. 365 din 29 mai 2007, care au următorul
cuprins: ă(1) Raportul de serviciu se suspendă de drept atunci
când funcționarul public se află în una dintre următoarele situații:
[...] m) în cazul în care s-a dispus trimiterea în judecată pentru
săvârșirea unei infracțiuni de natura celor prevăzute la art. 54
lit. h);”.
Dispozițiile art. 54 lit. h), la care textul criticat face trimitere,
prevăd următoarele: ăPoate ocupa o funcție publică persoana
care îndeplinește următoarele condiții: [...] h) nu a fost
condamnată pentru săvârșirea unei infracțiuni contra umanității,
contra statului sau contra autorității, de serviciu sau în legătură
cu serviciul, care împiedică înfăptuirea justiției, de fals ori a unor
fapte de corupție sau a unei infracțiuni săvârșite cu intenție, care
ar face-o incompatibilă cu exercitarea funcției publice, cu
excepția situației în care a intervenit reabilitarea.”
Autorii excepției de neconstituționalitate consideră că
prevederile de lege criticate contravin dispozițiilor constituționale
ale art. 4 alin. (2) privind egalitatea între cetățeni, ale art. 11
privind dreptul internațional și dreptul intern, ale art. 15 alin. (1)
privind universalitatea, ale art. 16 privind egalitatea în fața legii,
ale art. 20 referitoare la tratatele internaționale privind drepturile
omului, ale art. 23 alin. (11) privind prezumția de nevinovăție,
ale art. 41 privind munca și protecția socială a muncii și ale
art. 47 privind nivelul de trai, precum și celor ale art. 6
paragraful 2 din Convenția pentru apărarea drepturilor omului și
a libertăților fundamentale, privind prezumția de nevinovăție.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
prevederilor de lege criticate, constatând că acestea nu
contravin dispozițiilor constituționale și convenționale invocate.
Astfel, prin Decizia nr. 481 din 6 mai 2008, publicată în
Monitorul Oficial al României, Partea I, nr. 408 din 30 mai 2008,
Curtea a reținut că măsura suspendării din funcție se aplică
tuturor funcționarilor publici aflați în situația prevăzută în ipoteza
normei legale, și anume în cazul în care s-a pus în mișcare
acțiunea penală pentru săvârșirea uneia dintre infracțiunile
contra umanității, contra statului sau contra autorității, de
serviciu sau în legătură cu serviciul, care împiedică înfăptuirea
justiției, de fals ori a unor fapte de corupție sau a unei infracțiuni
săvârșite cu intenție, care i-ar face incompatibili cu exercitarea

9

funcției publice. Așa fiind, nu poate fi reținută critica de
neconstituționalitate privind încălcarea art. 16 alin. (1) din
Constituție referitor la egalitatea cetățenilor în fața legii și a
autorităților publice, fără privilegii și fără discriminări.
Referitor la invocarea prevederilor art. 23 alin. (11) din Legea
fundamentală, Curtea, prin Decizia nr. 48 din 4 februarie 2003,
publicată în Monitorul Oficial al României, Partea I, nr. 192 din
26 martie 2003, a reținut că sancțiunea administrativă a
suspendării funcționarului public din funcția publică pe care
acesta o deține, în cazul în care s-a dispus trimiterea în judecată
a acestuia, are ca finalitate protejarea autorității sau a instituției
publice față de pericolul continuării activității ilicite și al extinderii
consecințelor periculoase ale faptei penale săvârșite de către
funcționarul public. Or, ținând cont de natura administrativă a
acestei măsuri, nu se pune problema nerespectării prezumției
de nevinovăție, care va trebui, însă, respectată, pe tot parcursul
desfășurării întregului proces penal pornit împotriva respectivului
funcționar public, până la rămânerea definitivă a hotărârii de
condamnare.
Cu privire la critica referitoare la prevederile art. 41 din
Constituție privind dreptul la muncă, prin Decizia nr. 921 din
16 septembrie 2008, publicată în Monitorul Oficial al României,
Partea I, nr. 718 din 22 octombrie 2008, Curtea a reținut că
aceasta este neîntemeiată, deoarece nu se poate susține că
suspendarea din funcție sau suspendarea de drept a raporturilor
de serviciu ale funcționarilor publici în cazul trimiterii în judecată
pentru săvârșirea unei infracțiuni de natura celor prevăzute la
art. 54 lit. h) din Legea nr. 188/1999 ar contraveni principiului
alegerii libere a profesiei, a meseriei, a ocupației sau a locului de
muncă, deoarece, pe de-o parte, măsura suspendării este
temporară, iar pe de altă parte, este justificată de trimiterea în
judecată a funcționarului public pentru infracțiuni de o gravitate
deosebită.
Totodată, prin Decizia nr. 539 din 27 aprilie 2010, publicată
în Monitorul Oficial al României, Partea I, nr. 361 din 2 iunie
2010, Curtea constată că textele de lege criticate nu aduc
atingere nici dispozițiilor art. 47 din Constituție, observând în
acest sens că, potrivit art. 86 alin. (3) din Legea nr. 188/1999,
dacă instanța judecătorească dispune achitarea sau încetarea
procesului penal, suspendarea din funcția publică încetează, iar
funcționarul public respectiv își va relua activitatea în funcția
publică deținută anterior și îi vor fi achitate drepturile salariale
aferente perioadei de suspendare.
Cu privire la invocarea prevederilor ăRegulamentului
nr. 96/2004 în materia funcționarilor publici comunitari”, prin
Decizia nr. 676 din 18 mai 2010, publicată în Monitorul Oficial al
României, Partea I, nr. 416 din 22 iunie 2010, Curtea observă că
stabilirea compatibilității prevederilor din legislația națională cu
cele cuprinse în acte emise de instituțiile Uniunii Europene nu
poate fi realizată de instanța de contencios constituțional, ci
revine, în cadrul operațiunii de interpretare și aplicare a legii,
judecătorului învestit cu soluționarea litigiului în cursul soluționării
căruia a fost ridicată excepția de neconstituționalitate.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluțiile și considerentele
deciziilor menționate își păstrează valabilitatea și în cauza de
față.

10

MONITORUL OFICIAL AL ROMÂNIEI, PARTEA I, Nr. 110/11.II.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 94 alin. (1) lit. m) raportat la art. 54 lit. h)
din Legea nr. 188/1999 privind Statutul funcționarilor publici, excepție ridicată de Violeta Corcoveanu în Dosarul nr. 14.247/63/2008
al Tribunalului Dolj — Secția contencios administrativ și fiscal, de Dan Emil Bozdogescu în Dosarul nr. 14.352/63/2008 al
Tribunalului Dolj — Secția contencios administrativ și fiscal, de Veronica Domnișoru în Dosarul nr. 1.529/54/2008 al Curții de Apel
Craiova — Secția contencios administrativ și fiscal, de Cătălin Cristea în Dosarul nr. 13.992/63/2008 al Tribunalului Dolj — Secția
contencios administrativ și fiscal, de Ligia Georgeta Croitoru în Dosarul nr. 13.981/63/2008 al Tribunalului Dolj — Secția contencios
administrativ și fiscal, de Adriana Carmen Iordache în Dosarul nr. 13.994/63/2008 al Tribunalului Timiș — Secția comercială și
contencios administrativ, de Horațiu Florin Stoica în Dosarul nr. 3.419/107/2010 al Curții de Apel Alba Iulia — Secția contencios
administrativ și fiscal, de Nicolae Iordache în Dosarul nr. 2.937/107/2010 al Curții de Apel Alba Iulia — Secția contencios
administrativ și fiscal, de Carmen Mariana Săseanu în Dosarul nr. 14.007/63/2008 al Tribunalului Dolj — Secția contencios
administrativ și fiscal, de Alexandru Cojocaru în Dosarul nr. 13.993/63/2008 al Tribunalului Dolj — Secția contencios administrativ
și fiscal, de Stelian Voicu în Dosarul nr. 13.979/63/2008 al Tribunalului Argeș — Secția civilă, de Horațiu Florin Stoica în Dosarul
nr. 3.418/107/2010 al Tribunalului Alba — Secția comercială și contencios administrativ, de Nicolae Iordache în Dosarul
nr. 2.936/107/2010 al Tribunalului Alba — Secția comercială și contencios administrativ, de Constantin Osiac în Dosarul
nr. 14.008/63/2008 al Tribunalului Alba — Secția comercială și contencios administrativ și de Andrei Costin Friedler Gheorghiță în
Dosarul nr. 13.995/63/2008 al Tribunalului Dolj — Secția contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.575
din 7 decembrie 2010

referitoare la excepția de neconstituționalitate a prevederilor art. 2 lit. b) din Ordonanța de urgență
a Guvernului nr. 24/2008 privind accesul la propriul dosar și deconspirarea Securității
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 2 lit. b) din Ordonanța de urgență a Guvernului
nr. 24/2008 privind accesul la propriul dosar și deconspirarea
Securității, excepție ridicată de Valentin Perciune în Dosarul
nr. 11.918/2/2009 al Curții de Apel București — Secția a VIII-a
contencios administrativ și fiscal.

La apelul nominal răspunde autorul excepției de
neconstituționalitate, asistat de avocatul Cornelia Tănăsache,
cu împuternicire avocațială depusă în ședință, precum și
consilierul juridic Mihai Ionescu, pentru Consiliul Național pentru
Studierea Arhivelor Securității, cu delegație la dosar.
Procedura de citare a fost legal îndeplinită.
Cauza fiind în stare de judecată, președintele Curții acordă
cuvântul avocatului autorului excepției, care solicită admiterea
acesteia, deoarece prevederile Ordonanței de urgență a
Guvernului nr. 24/2008 încalcă dispozițiile art. 115 alin. (6),
art. 124 alin. (2) și art. 127 din Constituție. În acest sens arată
că atât procedura de verificare, cât și decizia de colaborare sunt
luate de către Consiliul Național pentru Studierea Arhivelor
Securității, care este și depozitarul tuturor documentelor și
informațiilor. De asemenea, arată că dezbaterile în fața
Consiliului nu sunt publice și contradictorii, ceea ce contravine
art. 24 din Constituție privind dreptul la apărare.

MONITORUL OFICIAL AL ROMÂNIEI, PARTEA I, Nr. 110/11.II.2011
Consilierul juridic al Consiliului Național pentru Studierea
Arhivelor Securității solicită respingerea excepției de
neconstituționalitate, ca neîntemeiată.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate,
invocând în acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2010, pronunțată în Dosarul
nr. 11.918/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 2 lit. b) din Ordonanța de urgență a
Guvernului nr. 24/2008 privind accesul la propriul dosar și
deconspirarea Securității. Excepția de neconstituționalitate a
fost ridicată de pârâtul Valentin Perciune într-o cauză având ca
obiect soluționarea unei acțiuni în constatare.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, deoarece creează confuzie între funcția de
anchetă și funcția de decizie a Consiliului Național pentru
Studierea Arhivelor Securității, or, procesul trebuie să fie
echitabil. Pe de altă parte, arată că dispozițiile de lege criticate
încalcă dreptul la apărare, aspecte reținute de Curtea
Constituțională și în Decizia nr. 51/2008. Totodată, arată că
Ordonanța de urgență a Guvernului nr. 24/2008 este
neconstituțională deoarece Consiliul Național pentru Studierea
Arhivelor Securității, ca autoritate administrativă autonomă, nu
poate fi înființat decât în baza unei legi organice.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, deoarece dispozițiile
art. 11 din Ordonanța de urgență a Guvernului nr. 24/2008
permit cenzurarea Notei de constatare de către instanța de
contencios administrativ prin formularea acțiunii în constatare și
prin mijloacele procedurale care guvernează procesul civil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 lit. b) din Ordonanța de urgență a Guvernului
nr. 24/2008 privind accesul la propriul dosar și deconspirarea
Securității, publicată în Monitorul Oficial al României, Partea I,
nr. 182 din 10 martie 2008, astfel cum au fost modificate prin
pct. 3 al articolului unic din Legea nr. 293/2008 pentru aprobarea
Ordonanței de urgență a Guvernului nr. 24/2008 privind accesul
la propriul dosar și deconspirarea Securității, lege publicată în

11

Monitorul Oficial al României, Partea I, nr. 800 din 28 noiembrie
2008.
Textul de lege criticat are următorul cuprins: ăÎn înțelesul
prezentei ordonanțe de urgență, termenii și expresiile de mai jos
au următoarea semnificație: [...] b) colaborator al Securității —
persoana care a furnizat informații, indiferent sub ce formă,
precum note și rapoarte scrise, relatări verbale consemnate de
lucrătorii Securității, prin care se denunțau activitățile sau
atitudinile potrivnice regimului totalitar comunist și care au vizat
îngrădirea drepturilor și libertăților fundamentale ale omului.
Persoana care a furnizat informații cuprinse în declarații,
procesele-verbale de interogatoriu sau de confruntare, date în
timpul anchetei și procesului, în stare de libertate, de reținere
ori de arest, pentru motive politice privind cauza pentru care a
fost fie cercetată, fie judecată și condamnată, nu este
considerată colaborator al Securității, potrivit prezentei definiții,
iar actele și documentele care consemnau aceste informații sunt
considerate parte a propriului dosar. Persoanele care, la data
colaborării cu Securitatea, nu împliniseră 16 ani, nu sunt avute
în vedere de prezenta definiție, în măsura în care se
coroborează cu alte probe. Colaborator al Securității este și
persoana care a înlesnit culegerea de informații de la alte
persoane, prin punerea voluntară la dispoziția Securității a
locuinței sau a altui spațiu pe care îl deținea, precum și cei care,
având calitatea de rezidenți ai Securității, coordonau activitatea
informatorilor;”.
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 21 alin. (3) privind dreptul la un proces echitabil, ale
art. 24 privind dreptul la apărare, ale art. 115 alin. (6) privind
adoptarea ordonanțelor de urgență, ale art. 117 alin. (3) privind
înființarea autorităților administrative autonome și ale art. 124
alin. (2) potrivit cărora ăJustiția este unică, imparțială și egală
pentru toți”.
Examinând excepția de neconstituționalitate, Curtea reține
că s-a mai pronunțat asupra dispozițiilor de lege criticate, prin
Decizia nr. 899 din 6 iulie 2010, publicată în Monitorul Oficial al
României, Partea I, nr. 604 din 26 august 2010, prin care a
respins excepția de neconstituționalitate a dispozițiilor art. 2
lit. b) teza întâi din Ordonanța de urgență a Guvernului
nr. 24/2008 ca neîntemeiată. Cu acel prilej, Curtea a reținut că
prevederile ordonanței permit instanței de contencios
administrativ ca, în cadrul acțiunii în constatare cu care a fost
sesizată, să procedeze la cenzurarea ăNotei de constatare” și
să uzeze de toate mijloacele procedurale în cadrul procesului,
pentru stabilirea adevărului.
Totodată, prin Decizia nr. 530 din 9 aprilie 2009, publicată în
Monitorul Oficial al României, Partea I, nr. 430 din 24 iunie 2009,
Curtea a statuat că — în condițiile în care acțiunea în
constatarea calității de lucrător al Securității este introdusă la o
instanță de judecată, a cărei hotărâre poate fi atacată cu recurs,
potrivit art. 11 din Ordonanța de urgență a Guvernului
nr. 24/2008 — dispozițiile criticate nu sunt de natură a încălca
dreptul la un proces echitabil și la soluționarea cauzelor într-un
termen rezonabil, ci constituie o garanție a aplicării principiului
prevăzut de art. 21 alin. (3) din Constituție și de art. 6 paragraful 1
din Convenția pentru apărarea drepturilor omului și a libertăților
fundamentale. Astfel, procedura de judecată respectă principiile
fundamentale privind oralitatea, contradictorialitatea, publicitatea
și dreptul la apărare, părțile având, deopotrivă, posibilitatea de
a uza de garanțiile prevăzute de legea procesual civilă pentru
a-și susține poziția asupra problemelor de fapt și de drept.
Cu privire la criticile de neconstituționalitate extrinsecă, prin
aceeași decizie, Curtea a constatat că autoritățile publice din

12

MONITORUL OFICIAL AL ROMÂNIEI, PARTEA I, Nr. 110/11.II.2011

România sunt de natură constituțională sau extraconstituțională,
în funcție de fundamentarea existenței lor legale. Așa fiind, pe
lângă autoritățile administrative autonome definite expres de
Constituție — Consiliul Legislativ, Avocatul Poporului, Curtea de
Conturi, Consiliul Suprem de Apărare a Țării și Consiliul
Economic și Social, există și alte autorități a căror legitimitate
izvorăște din lege. Aceasta nu înseamnă însă că înființarea,
organizarea și funcționarea lor ar fi lipsite de fundament
constituțional, ci, dimpotrivă, ele își întemeiază existența pe

dispozițiile art. 116 alin. (2) și art. 117 alin. (3) din Legea
fundamentală.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu au
intervenit elemente noi, de natură să determine schimbarea
jurisprudenței Curții Constituționale, soluțiile și considerentele
deciziilor menționate își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 2 lit. b) din Ordonanța de urgență a
Guvernului nr. 24/2008 privind accesul la propriul dosar și deconspirarea Securității, excepție ridicată de Valentin Perciune în
Dosarul nr. 11.918/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.577
din 7 decembrie 2010

referitoare la excepția de neconstituționalitate a prevederilor Ordonanței de urgență a Guvernului
nr. 51/2008 privind ajutorul public judiciar în materie civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 51/2008
privind ajutorul public judiciar în materie civilă, excepție ridicată
de Remus Tudor în Dosarul nr. 228/3/2009 al Tribunalului
București — Secția a V-a civilă.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, invocând în acest sens jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 decembrie 2009, pronunțată în
Dosarul nr. 228/3/2009, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 51/2008 privind ajutorul public judiciar în
materie civilă. Excepția de neconstituționalitate a fost ridicată
de Remus Tudor într-o cauză privind soluționarea unei acțiuni în
pretenții.

MONITORUL OFICIAL AL ROMÂNIEI, PARTEA I, Nr. 110/11.II.2011
În motivarea excepției de neconstituționalitate autorul
acesteia arată că dispozițiile Ordonanței de urgență a
Guvernului nr. 51/2008 sunt neconstituționale, deoarece
instanța de judecată le-a interpretat cu ărea-voință”, ignorând
probele depuse la dosar și respingând cererea de acordare a
ajutorului public judiciar.
Tribunalul București — Secția a V-a civilă apreciază că
excepția de neconstituționalitate este neîntemeiată, deoarece
prin reglementarea acordării ajutorului public judiciar s-a dat
eficiență tocmai accesului liber la justiție al persoanei care se
consideră vătămată într-un drept al său, dar care nu poate
suporta costurile unei acțiuni judiciare. Reglementarea unor
modalități și condiții în care se face acordarea ajutorului public
judiciar nu reprezintă o încălcare a accesului liber la justiție sau
a dreptului la un proces echitabil, ci o expresie a libertății
legiuitorului de a reglementa cadrul exercitării acestui drept
fundamental.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 51/2008
privind ajutorul public judiciar în materie civilă, publicată în
Monitorul Oficial al României, Partea I, nr. 327 din 25 aprilie
2008, aprobată cu modificări și completări prin Legea
nr. 193/2008, publicată în Monitorul Oficial al României, Partea I,
nr. 723 din 24 octombrie 2008.

13

Autorul excepției consideră că aceste dispoziții încalcă
dreptul la un proces echitabil, prevăzut de art. 21 din Constituție
și de art. 6 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea reține
că s-a mai pronunțat asupra dispozițiilor de lege criticate,
respingând excepția de neconstituționalitate a acestora, un
exemplu în acest sens fiind Decizia nr. 1.098 din 21 septembrie
2010, publicată în Monitorul Oficial al României, Partea I, nr. 753
din 11 noiembrie 2010.
Cu acel prilej, Curtea a statuat că stabilirea unor limite și
condiții privind acordarea ajutorului public judiciar a fost
determinată de posibilitatea asigurării resurselor financiare
publice necesare acordării ajutorului, de realizarea unei
distribuiri echitabile a ajutorului în formele prevăzute la art. 6 din
ordonanță, de prevenirea exercitării abuzive a cererii de ajutor
și a prejudicierii altor categorii de persoane fizice care ar fi în
nevoie de susținere din partea statului și l-ar solicita, fără a se
îngrădi în acest mod accesul efectiv la justiție.
Totodată, potrivit art. 15 din actul normativ criticat, împotriva
încheierii prin care se respinge cererea de acordare a ajutorului
public judiciar cel interesat poate face ăcerere de reexaminare,
în termen de 5 zile de la data comunicării încheierii”, iar cererea
de reexaminare se soluționează în camera de consiliu ăde un
alt complet”. Prin urmare, Curtea constată că sunt îndeplinite
toate cerințele dreptului la un proces echitabil și la soluționarea
cauzei — a cererii de ajutor public judiciar — într-un termen
rezonabil și de către o instanță independentă și imparțială.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziei menționate își păstrează valabilitatea și în cauza de
față.
Cu privire la celelalte susțineri ale autorului excepției de
neconstituționalitate, Curtea constată că acestea nu pot fi
primite, întrucât, în realitate, autorul excepției critică soluția
instanței de judecată de a-i respinge cererea de acordare a
ajutorului public judiciar, ceea ce nu intră în competența de
soluționare a Curții Constituționale, aceasta nefiind instanță de
control judiciar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței de urgență a Guvernului nr. 51/2008
privind ajutorul public judiciar în materie civilă, excepție ridicată de Remus Tudor în Dosarul nr. 228/3/2009 al Tribunalului București —
Secția a V-a civilă.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

14

MONITORUL OFICIAL AL ROMÂNIEI, PARTEA I, Nr. 110/11.II.2011
CURTEA CONSTITUȚIONALĂ

D E C I Z I A Nr. 1.643
din 16 decembrie 2010

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 2781 alin. 7 din Codul de procedură penală,
excepție ridicată de Victor Belcin în Dosarul nr. 7.624/233/2008
al Judecătoriei Galați.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 februarie 2010, pronunțată în Dosarul
nr. 7.624/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 din Codul de procedură penală.
Excepția a fost ridicată de Victor Belcin cu ocazia soluționării
plângerii împotriva unor acte ale procurorului de netrimitere în
judecată.
În motivarea excepției de neconstituționalitate autorul
acesteia susține că prevederile art. 2781 alin. 7 din Codul de
procedură penală încalcă dispozițiile constituționale privind
garantarea valorilor supreme ale statului de drept, egalitatea în
fața legii și a autorităților publice, dreptul la un proces echitabil
și dreptul la apărare, întrucât judecătorul verifică rezoluția sau
ordonanța atacată doar pe baza lucrărilor și a materialului din
dosarul cauzei și a oricăror înscrisuri noi prezentate, fără
posibilitatea administrării altor probe, și anume expertiză
tehnică.
Judecătoria Galați apreciază că excepția de
neconstituționalitate este neîntemeiată, întrucât prevederile
art. 2781 alin. 7 din Codul de procedură penală nu aduc nicio
atingere dispozițiilor din Constituție și din Convenția pentru
apărarea drepturilor omului și a libertăților fundamentale
invocate. Face trimitere, în acest sens, la deciziile Curții
Constituționale nr. 982/2007 și nr. 1.277/2008.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (3) privind garantarea valorilor supreme ale
statului de drept, ale art. 16 alin. (1) referitoare la egalitatea în
drepturi și ale art. 24 alin. (1) privind dreptul la apărare, precum
și a prevederilor art. 6 paragraful 1 referitoare la dreptul la un
proces echitabil și ale art. 14 privind interzicerea discriminării
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile art. 2781 alin. 7 din Codul de procedură
penală au mai fost supuse controlului instanței de contencios
constituțional prin raportare la aceleași prevederi din Constituție
și din Convenția pentru apărarea drepturilor omului și a
libertăților fundamentale invocate și în prezenta cauză și față de
critici similare. Astfel, prin Decizia nr. 770 din 1 iulie 2008,
publicată în Monitorul Oficial al României, Partea I, nr. 562 din
25 iulie 2008, Curtea a respins ca neîntemeiată excepția de
neconstituționalitate a dispozițiilor art. 2781 alin. 7 din Codul de
procedură penală, reținând că limitarea mijloacelor de probă
care pot fi administrate la judecarea plângerii împotriva
rezoluțiilor sau ordonanțelor procurorului de netrimitere în
judecată este justificată având în vedere natura juridică a acestei
plângeri, care nu vizează judecarea propriu-zisă a cauzei
penale, ci constituie un mijloc procedural prin care se realizează
un examen al rezoluției sau al ordonanței procurorului, atacate
sub aspectul legalității acesteia. Ca urmare, este firesc ca, în
vederea soluționării plângerii, instanța să verifice, pe baza
lucrărilor și a materialului existente în dosarul cauzei, care au
fost avute în vedere de procuror la emiterea ordonanței sau a
rezoluției de netrimitere în judecată atacate, dacă această
soluție a fost sau nu dispusă cu respectarea dispozițiilor legale.
Cu aceeași ocazie, Curtea a statuat că dispozițiile art. 2781
alin. 7 din Codul de procedură penală nu încalcă dreptul la un
proces echitabil, astfel cum este acesta consfințit de prevederile
constituționale și de reglementările internaționale, petentul
având deplina libertate de a demonstra în fața instanței de
judecată nelegalitatea actului atacat, în raport cu lucrările și
materialul din dosarul cauzei, precum și posibilitatea prezentării

MONITORUL OFICIAL AL ROMÂNIEI, PARTEA I, Nr. 110/11.II.2011
unor probe suplimentare față de cele deja administrate,
respectiv ăînscrisuri noi”.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele

15

care au fundamentat-o își păstrează valabilitatea și în prezenta
cauză.
Pentru aceleași motive arătate mai sus, Curtea nu poate
reține nici încălcarea prevederilor art. 1 alin. (3), art. 16 alin. (1)
și art. 24 alin. (1) din Constituție și ale art. 14 din Convenția
pentru apărarea drepturilor omului și a libertăților fundamentale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 7 din Codul de procedură penală,
excepție ridicată de Victor Belcin în Dosarul nr. 7.624/233/2008 al Judecătoriei Galați.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății nr. 1.009/2010
privind acreditarea unităților sanitare care pot efectua activități de bănci de țesuturi
și/sau celule umane, respectiv de utilizator de țesuturi și/sau celule umane în scop terapeutic
Având în vedere prevederile Ordonanței Guvernului nr. 79/2004 pentru înființarea Agenției Naționale de Transplant,
aprobată cu modificări și completări prin Legea nr. 588/2004, cu modificările și completările ulterioare, și ale titlului VI din Legea
nr. 95/2006 privind reforma în domeniul sănătății, cu modificările și completările ulterioare, și Adresa nr. 5 din 4 ianuarie 2011 a
Agenției Naționale de Transplant,
văzând Referatul de aprobare al Direcției asistență medicală nr. Cs.A. 1.236 din 9 februarie 2011,
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 1.009/2010 privind
acreditarea unităților sanitare care pot efectua activități de bănci
de țesuturi și/sau celule umane, respectiv de utilizator de țesuturi
și/sau celule umane în scop terapeutic, publicat în Monitorul
Oficial al României, Partea I, nr. 479 din 13 iulie 2010, cu
modificările și completările ulterioare, se modifică și se
completează după cum urmează:

1. După articolul 2 se introduce un nou articol, articolul 21,
cu următorul cuprins:
ăArt. 21. — Se acreditează pentru activitatea de utilizator de
țesuturi:
— Societatea Comercială «Segito Medsystem Varad» —
S.R.L. Oradea pentru transplant de cornee.”

16

MONITORUL OFICIAL AL ROMÂNIEI, PARTEA I, Nr. 110/11.II.2011

2. La articolul 3, după alineatul (21) se introduce alineatul (22),
cu următorul cuprins:
ă(22) Acreditarea unității sanitare prevăzute la art. 21 este
valabilă maximum 2 ani de la data intrării în vigoare a
dispozițiilor prezentului ordin.”
3. La articolul 3, alineatul (3) se modifică și va avea
următorul cuprins:
ă(3) Valabilitatea acreditării încetează înainte de termenul
prevăzut la alin. (1), (2), (21) și (22) dacă, drept urmare a
inspecțiilor efectuate de Agenția Națională de Transplant

împreună cu autoritatea națională competentă în domeniul
securității sanitare a produselor de origine umană pentru
utilizare terapeutică, în condițiile legii, se constată că unitatea
sanitară respectivă nu respectă prevederile legale în vigoare.”
Art. II. — Direcțiile de specialitate din Ministerul Sănătății,
Agenția Națională de Transplant, precum și Societatea
Comercială ăSegito Medsystem Varad” — S.R.L. Oradea vor
duce la îndeplinire prevederile prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 9 februarie 2011.
Nr. 93.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 110/11.II.2011 conține 16 pagini.

Prețul: 3,20 lei

&JUYDGY|520714]
ISSN 1453—4495

