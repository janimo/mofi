Anul 179 (XXIII) — Nr. 610

PARTEA I

Marți, 30 august 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 551 din 3 mai 2011 referitoare la excepția de
neconstituționalitate a dispozițiilor art. 77 din Legea
nr. 85/2006 privind procedura insolvenței ..................

2–3

Decizia nr. 554 din 3 mai 2011 referitoare la excepția de
neconstituționalitate a dispozițiilor art. 3 pct. 12 din
Legea nr. 85/2006 privind procedura insolvenței ......

3–4

Decizia nr. 556 din 3 mai 2011 referitoare la excepția de
neconstituționalitate a dispozițiilor art. 19 alin. (2), (21)
și (3) din Legea nr. 85/2006 privind procedura
insolvenței ..................................................................

5–6

Decizia nr. 557 din 3 mai 2011 referitoare la excepția de
neconstituționalitate a dispozițiilor art. 22 alin. (2) și
art. 25 din Legea nr. 85/2006 privind procedura
insolvenței ..................................................................

7–8

Decizia nr. 586 din 5 mai 2011 referitoare la excepția de
neconstituționalitate a dispozițiilor art. 36 teza finală
din Legea nr. 85/2006 privind procedura insolvenței ......

9–10

Decizia nr. 587 din 5 mai 2011 referitoare la excepția de
neconstituționalitate a dispozițiilor art. 154 alin. (1) din
Ordonanța Guvernului nr. 92/2003 privind Codul de
procedură fiscală ........................................................

10–11

Decizia nr. 664 din 17 mai 2011 referitoare la excepția de
neconstituționalitate a dispozițiilor art. 11 alin. (1) lit. c)
din Legea nr. 85/2006 privind procedura insolvenței ......

12–13

Decizia nr. 775 din 16 iunie 2011 referitoare la excepția de
neconstituționalitate a dispozițiilor art. 36 teza finală
din Legea nr. 85/2006 privind procedura insolvenței ......

13–15

Decizia nr. 907 din 5 iulie 2011 referitoare la excepția de
neconstituționalitate a dispozițiilor art. 8 alin. (4) și (5)
din Legea nr. 85/2006 privind procedura insolvenței ......

15–16

2

MONITORUL OFICIAL AL ROMÂNIEI, PARTEA I, Nr. 610/30.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 551
din 3 mai 2011

referitoare la excepția de neconstituționalitate a dispozițiilor art. 77 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 77 din Legea nr. 85/2006 privind procedura
insolvenței, excepție ridicată de Călin Vasile Podină în Dosarul
nr. 3.426/83/2007 al Tribunalului Satu Mare —Secția comercială
și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 11 mai 2010, pronunțată în Dosarul
nr. 3.426/83/2007, Tribunalul Satu Mare — Secția comercială
și de contencios administrativ a sesizat Curtea
Constituțională pentru soluționarea excepției de
neconstituționalitate a dispozițiilor art. 77 din Legea
nr. 85/2006 privind procedura insolvenței.
Excepția a fost invocată de Călin Vasile Podină într-un dosar
având ca obiect o procedură de insolvență.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale întrucât creează o discriminare între
lichidatorul sau administratorul judiciar și cetățeni, care nu sunt
scutiți de la plata taxelor judiciare.
Tribunalul Satu Mare — Secția comercială și de
contencios administrativ consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 77 din Legea nr. 85/2006 privind procedura
insolvenței, texte de lege care au următorul conținut: ăToate
acțiunile introduse de administratorul judiciar sau de lichidator în
aplicarea dispozițiilor prezentei legi, inclusiv pentru recuperarea
creanțelor, sunt scutite de taxe de timbru.
Operațiunile efectuate de către practicienii în insolvență prin
Buletinul procedurilor de insolvență sau la oficiile registrului
comerțului sunt scutite de taxe.”
Ulterior sesizării Curții Constituționale, art. 77 a fost modificat
prin Legea nr. 169/2010 pentru modificarea și completarea Legii
nr. 85/2006 privind procedura insolvenței, publicată în Monitorul
Oficial al României, Partea I, nr. 505 din 21 iulie 2010, și are
următorul cuprins: ăToate acțiunile introduse de administratorul
judiciar sau de lichidator în aplicarea dispozițiilor prezentei legi,
inclusiv pentru recuperarea creanțelor, sunt scutite de taxe de
timbru.
Operațiunile de publicare în Buletinul procedurilor de
insolvență a actelor de procedură emise de instanțele
judecătorești și de administratorul judiciar/lichidator în cadrul
derulării procedurii de insolvență se efectuează cu titlu gratuit.
Actele de procedură emise de administratorul judiciar și de
lichidator care, potrivit prezentei legi, sunt supuse și formalității
de publicitate prin registrul comerțului, alături de publicitatea prin
Buletinul procedurilor de insolvență, se depun la Buletinul
procedurilor de insolvență, iar înregistrarea în registrul
comerțului se va opera din oficiu, cu titlu gratuit.”
Având în vedere că soluția legislativă a fost preluată de noile
prevederi legale, potrivit jurisprudenței sale constante, Curtea
urmează a se pronunța asupra acestora din urmă.
În opinia autorului excepției de neconstituționalitate,
prevederile legale criticate contravin dispozițiilor art. 16 din
Constituție privind egalitatea în drepturi.
Examinând excepția de neconstituționalitate, Curtea reține
că s-a pronunțat asupra dispozițiilor legale criticate și,
răspunzând unor critici asemănătoare, a statuat că prevederile
respective sunt în acord cu dispozițiile constituționale.
Astfel, prin Decizia nr. 964 din 30 octombrie 2007, publicată
în Monitorul Oficial al României, Partea I, nr. 804 din
26 noiembrie 2007, Curtea a statuat că, în cadrul procedurii
falimentului, lichidatorul judiciar are o poziție și o situație
deosebită față de toate părțile și față de toți ceilalți participanți la
procedură, el nefiind parte în proces, ci participant la procedură,
cu rol și atribuții determinate de lege. Acesta nu acționează în
interes personal, ci în interesul bunei desfășurări a întregii
proceduri, în interesul debitorului insolvabil, pentru reîntregirea
patrimoniului acestuia, precum și în interesul creditorilor, pentru
ca aceștia să își poată valorifica creanțele în cât mai mare
măsură și cât mai operativ. Prin urmare, nu poate fi vorba despre
un tratament juridic egal, având în vedere situațiile obiectiv
diferite în care se găsesc lichidatorul judiciar, pe de-o parte, și
părțile din cadrul procedurii, pe de altă parte.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

MONITORUL OFICIAL AL ROMÂNIEI, PARTEA I, Nr. 610/30.VIII.2011

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 77 din Legea nr. 85/2006 privind procedura
insolvenței, excepție ridicată de Călin Vasile Podină în Dosarul nr. 3.426/83/2007 al Tribunalului Satu Mare — Secția comercială
și de contencios administrativ.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 554
din 3 mai 2011

referitoare la excepția de neconstituționalitate a dispozițiilor art. 3 pct. 12 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3 pct. 12 din Legea nr. 85/2006 privind
procedura insolvenței, excepție ridicată de Societatea
Comercială ăGotti Petrol” — S.R.L. din comuna Goicea, județul
Dolj, în Dosarul nr. 6.632/63/2009 al Tribunalului Dolj — Secția
comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:

Prin Încheierea din 24 iunie 2010, pronunțată în Dosarul
nr. 6.632/63/2009, Tribunalul Dolj — Secția comercială a
sesizat Curtea Constituțională pentru soluționarea
excepției de neconstituționalitate a dispozițiilor art. 3
pct. 12 din Legea nr. 85/2006 privind procedura insolvenței.
Excepția a fost invocată de Societatea Comercială ăGotti
Petrol” — S.R.L. din comuna Goicea, județul Dolj, într-un dosar
având ca obiect soluționarea cererii de deschidere a procedurii
falimentului.
În motivarea excepției de neconstituționalitate autorul
arată că dispozițiile legale criticate instituie condiții de
admisibilitate a cererilor formulate în baza Legii nr. 85/2006,
referitoare la cuantumul minim al creanței și la cuantumul taxei
de timbru, mult prea permisive, fapt ce este de natură a crea
posibilitatea creditorilor de a promova acțiuni șicanatorii care pot
bloca activitatea societății pretins debitoare, lipsind instanța
judecătorească de posibilitatea de a face o apreciere corectă cu
privire la situația financiară a debitorului, prin dispunerea
administrării de probe cu privire la dovedirea stării de insolvență
a acestuia.
Tribunalul Dolj — Secția comercială consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 610/30.VIII.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3 pct. 12 din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, texte de lege care au
următorul conținut: ăÎn înțelesul prezentei legi, termenii și
expresiile de mai jos au următoarele semnificații: [...]
12. valoare-prag reprezintă cuantumul minim al creanței,
pentru a putea fi introdusă cererea creditorului. Acesta este de
30.000 lei (RON), iar pentru salariați, de 6 salarii medii pe
economie;”.
Ulterior sesizării Curții Constituționale, art. 3 pct. 12 a fost
modificat prin art. I pct. 2 din Legea nr. 169/2010 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 505 din 21 iulie 2010, și are în prezent următorul cuprins:
ă12. valoare-prag reprezintă cuantumul minim al creanței,
pentru a putea fi introdusă cererea creditorului. Acesta este de
45.000 lei, iar pentru salariați, de 6 salarii medii brute pe
economie/pe salariat.”
Având în vedere că soluția legislativă a fost preluată parțial
de noile prevederi legale, potrivit jurisprudenței sale constante,
Curtea urmează a se pronunța asupra acestora din urmă.
În opinia autorului excepției de neconstituționalitate,
prevederile legale criticate contravin dispozițiilor din Constituție
ale art. 124 referitoare la înfăptuirea justiției și art. 126 alin. (1)
potrivit cărora justiția se realizează prin Înalta Curte de Casație
și Justiție și prin celelalte instanțe judecătorești stabilite de lege.

Aspectele referitoare la existența unor condiții privind
deschiderea procedurii insolvenței au mai fost supuse analizei
Curții Constituționale și cu alte prilejuri. Astfel, prin Decizia
nr. 312 din 29 martie 2007, publicată în Monitorul Oficial al
României, Partea I, nr. 301 din 7 mai 2007, Curtea a statuat că,
potrivit prevederilor art. 2 din actul normativ criticat, scopul Legii
nr. 85/2006 este instituirea unei proceduri pentru acoperirea
pasivului debitorului aflat în insolvență și, în același timp,
asanarea mediului comercial, ceea ce corespunde obligației
statului înscrise în art. 135 alin. (2) lit. a) din Constituție.
Specificul procedurii a impus adoptarea unor reguli de
procedură speciale, cum sunt și cele instituite prin prevederile
art. 3 pct. 12 din lege, derogatorii de la normele dreptului comun.
Curtea a mai reținut că stabilirea acestor reguli speciale
constituie atributul exclusiv al legiuitorului, potrivit prevederilor
art. 126 alin. (2) din Constituție, și nu vine în contradicție cu
dispozițiile constituționale invocate.
Dincolo de aceste argumente, din analiza motivelor invocate
de autorul excepției de neconstituționalitate rezultă
nemulțumirea acestuia față de cuantumul creanței care îl
îndreptățește pe creditor să solicite instanței deschiderea
procedurii insolvenței debitorului, precum și față de cuantumul
taxei de timbru aferente acțiunilor, cererilor și contestațiilor
introduse în temeiul Legii nr. 85/2006 privind procedura
insolvenței, considerate ca fiind mult prea permisive și, prin
urmare, susceptibile de a genera abuzuri din partea creditorilor.
Or, Curtea constată că aceste susțineri nu pot fi reținute, iar
excepția urmează să fie respinsă ca fiind inadmisibilă, deoarece,
potrivit dispozițiilor art. 2 alin. (3) din Legea nr. 47/1992, ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”.
Mai mult, Curtea constată că dispozițiile legale criticate au
fost modificate, succesiv, în sensul dorit de autor, prin majorarea
cuantumului minim al creanțelor necesar pentru a se putea
declanșa procedura prevăzută de Legea nr. 85/2006.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 3 pct. 12 din Legea nr. 85/2006 privind
procedura insolvenței, excepție ridicată de Societatea Comercială ăGotti Petrol” — S.R.L. din comuna Goicea, județul Dolj, în
Dosarul nr. 6.632/63/2009 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 610/30.VIII.2011

5

CURTEA CONSTITUȚIONALĂ

D E C I Z I A Nr. 556
din 3 mai 2011

referitoare la excepția de neconstituționalitate a dispozițiilor art. 19 alin. (2), (21) și (3)
din Legea nr. 85/2006 privind procedura insolvenței
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Fabian Niculae
— magistrat-asistent
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 19 din Legea nr. 85/2006 privind procedura
insolvenței, excepție ridicată de Societatea Comercială ăMica
Industrie” — S.A. din Iași, prin lichidator judiciar ăExpress
Lichidator” I.U.P.R. din Iași, în Dosarul nr. 8.236/99/2007 al
Tribunalului Iași — Secția comercială și faliment.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că partea
Societatea Comercială ăMica Industrie” — S.A. din Iași, prin
lichidator judiciar ăExpress Lichidator” I.U.P.R. din Iași, a depus
o cerere scrisă prin care solicită acordarea unui nou termen de
judecată în vederea angajării unui apărător.
Președintele acordă cuvântul procurorului, care se opune
cererii de amânare. Curtea, având în vedere data sesizării sale,
respectiv 23 iunie 2010, constată că autorul excepției a avut
suficient timp pentru angajarea unui apărător, astfel încât
respinge cererea de amânare formulată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea nr. 401 din 23 iunie 2010, pronunțată în
Dosarul nr. 8.236/99/2007, Tribunalul Iași — Secția
comercială și faliment a sesizat Curtea Constituțională
pentru soluționarea excepției de neconstituționalitate a
dispozițiilor art. 19 din Legea nr. 85/2006 privind procedura
insolvenței.
Excepția a fost invocată de Societatea Comercială ăMica
Industrie” — S.A. din Iași, prin lichidator judiciar ăExpress
Lichidator” I.U.P.R. din Iași, într-un dosar având ca obiect
soluționarea unei cereri de înlocuire a lichidatorului judiciar și de
continuare a procedurii.
În motivarea excepției de neconstituționalitate autorul
acesteia susține că dispozițiile art. 19 alin. (2) din Legea
nr. 85/2006 contravin principiului egalității tuturor persoanelor în
fața justiției, întrucât stabilesc desemnarea administratorului
judiciar sau lichidatorului de către creditorii care dețin cel puțin
50% din valoarea totală a creanțelor, iar nu de majoritatea
creditorilor înscriși în tabelul de creanțe al societății debitoare.
Cu privire la art. 19 alin. (21) din Legea nr. 85/2006, autorul
excepției consideră că acesta încalcă principiul colectivității, al
unicității și caracterului consensual al procedurii reorganizării
judiciare și a falimentului, precum și principiul egalității în fața
legii, având în vedere faptul că legiuitorul a optat pentru criteriul
valorii creanțelor, iar nu pentru cel al numărului creditorilor.

Referitor la art. 19 alin. (3) din Legea nr. 85/2006, autorul
consideră că obligația părților de a se abona la Buletinul
procedurilor de insolvență, precum și termenul scurt de 3 zile
restrâng accesul liber la justiție.
Cu privire la critica art. 19 din lege în integralitatea sa, autorul
excepției consideră că dispozițiile legale criticate sunt
neconstituționale, venind în contradicție cu art. 44 alin. (1) și
art. 53 din Constituție, întrucât numirea administratorului judiciar
de către judecătorul-sindic, numai la propunerea creditorului
majoritar a cărui creanță depășește 50% din valoarea totală a
creanțelor unei societăți comerciale, este lăsată la latitudinea
unei persoane care dă dovadă de pasivitate și toleranță oficială
și care, în măsura în care are interese, poate subevalua bunurile
patrimoniale, în detrimentul celorlalți creditori.
Tribunalul Iași — Secția comercială și faliment, contrar
prevederilor art. 29 alin. (4) din Legea nr. 47/1992
privind organizarea și funcționarea Curții Constituționale, nu
și-a exprimat
opinia
cu
privire
la
excepția
de
neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 19 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006. Analizând motivele invocate de
autorul excepției, Curtea constată că, în realitate, obiectul
acesteia îl constituie doar prevederile art. 19 alin. (2), (21) și (3)
din Legea nr. 85/2006, texte de lege care au următorul conținut:
ă(2) La recomandarea comitetului creditorilor, în cadrul primei
ședințe a adunării creditorilor sau ulterior, creditorii care dețin
cel puțin 50% din valoarea totală a creanțelor pot decide
desemnarea unui administrator judiciar/lichidator, stabilindu-i și
remunerația. În cazul în care remunerația se va achita din fondul
constituit conform prevederilor art. 4, aceasta va fi stabilită de
către judecătorul-sindic, pe baza criteriilor stabilite prin legea
privind profesia de practician în insolvență. Creditorii pot decide
să confirme administratorul judiciar sau lichidatorul desemnat
provizoriu de către judecătorul-sindic.
(21) Creditorul care deține cel puțin 50% din valoarea totală
a creanțelor poate să decidă, fără consultarea adunării
creditorilor, desemnarea unui administrator judiciar sau lichidator
în locul administratorului judiciar sau lichidatorului provizoriu ori
să confirme administratorul judiciar provizoriu sau, după caz,
lichidatorul provizoriu și să îi stabilească remunerația.

6

MONITORUL OFICIAL AL ROMÂNIEI, PARTEA I, Nr. 610/30.VIII.2011

(3) Creditorii pot contesta la judecătorul-sindic, pentru motive
de nelegalitate, decizia prevăzută la alin. (2) și (21), în termen de
3 zile de la data publicării acesteia în Buletinul procedurilor de
insolvență. Judecătorul va soluționa, de urgență și deodată,
toate contestațiile printr-o încheiere prin care va numi
administratorul judiciar/lichidatorul desemnat sau, după caz, va
solicita adunării creditorilor/creditorului desemnarea unui alt
administrator judiciar/lichidator.”
În opinia autorului excepției de neconstituționalitate,
prevederile legale criticate contravin dispozițiilor art. 4 alin. (2)
referitor la unitatea poporului și egalitatea între cetățeni, art. 16
alin. (1) și (2) privind egalitatea în drepturi, art. 21 privind accesul
liber la justiție, art. 44 alin. (1) privind dreptul de proprietate
privată, art. 53 privind restrângerea exercițiului unor drepturi sau
al unor libertăți, art. 124 privind înfăptuirea justiției din Constituție
și art. 6 privind dreptul la un proces echitabil din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că acestea sunt
constituționale.
Astfel, Curtea, prin Decizia nr. 898 din 16 iunie 2009,
publicată în Monitorul Oficial al României, Partea I, nr. 549 din
6 august 2009, a stabilit în privința art. 19 alin. (2) și (21) din
Legea nr. 85/2006, că opțiunea legiuitorului pentru criteriul
valorii, și nu cel al numărului creditorilor, este justificată de
principalul obiectiv al procedurii insolvenței, respectiv
recuperarea creanțelor asupra averii debitorului. Or, în măsura
în care repartizarea sumelor ce rezultă din lichidarea bunurilor
debitorului se face, în cadrul aceleiași clase de creditori,
proporțional cu valoarea creanțelor, este firesc ca deciziile
privitoare la aspectele importante ale procedurii să fie luate prin
raportare la valoarea creanțelor, iar nu la numărul creditorilor.
Având în vedere aceste considerente, Curtea a constatat că
soluția legislativă criticată, și anume posibilitatea creditorului ce
deține cel puțin 50% din valoarea totală a creanțelor de a
desemna, fără consultarea adunării creditorilor, un administrator
judiciar sau lichidator ori de a-l confirma pe cel provizoriu, este
pe deplin justificată și nu contravine principiului egalității în fața
legii, prevăzut de art. 16 alin. (1) din Constituție.
În ipoteza normei legale criticate, un singur creditor deține
cel puțin 50% din valoarea totală a creanțelor, ceea ce face
inutilă consultarea adunării creditorilor pentru desemnarea unui
administrator judiciar sau lichidator ori pentru confirmarea celui
provizoriu, din moment ce hotărârea s-ar putea lua în adunarea
creditorilor numai cu majoritatea specială prevăzută de lege, și
anume numai cu votul acestui creditor ce deține cel puțin 50%
din valoarea totală a creanțelor.
Totodată, Curtea a reținut că, potrivit art. 11 alin. (1) lit. d) din
Legea nr. 85/2006, judecătorul-sindic confirmă, prin încheiere,
administratorul judiciar sau lichidatorul desemnat de creditorul

ce deține cel puțin 50% din valoarea totală a creanțelor, iar — în
conformitate cu prevederile alin. (3) al art. 19 din aceeași lege —
ceilalți creditori pot contesta la judecătorul-sindic, pentru motive
de nelegalitate, decizia creditorului, în termen de 3 zile de la
data publicării acesteia în Buletinul procedurilor de insolvență.
Prin urmare, Curtea constată că dispozițiile art. 19 alin. (21) din
Legea nr. 85/2006 nu contravin prevederilor art. 21 din Legea
fundamentală.
Cu privire la critica de neconstituționalitate a dispozițiilor
art. 19 alin. (3) din Legea nr. 85/2006, raportată la prevederile
art. 21 din Constituție și la cele ale art. 6 din Convenția pentru
apărarea drepturilor omului și a libertăților fundamentale, Curtea
a reținut că din prevederile Legii privind procedura insolvenței
reiese regula citării părților prin Buletinul procedurilor de
insolvență, publicație editată de Oficiul Național al Registrului
Comerțului, care are drept scop publicarea citațiilor,
convocărilor, notificărilor și comunicărilor actelor de procedură
efectuate de instanțele judecătorești, administratorul
judiciar/lichidator după deschiderea procedurii prevăzute de
legea insolvenței. Totodată, excepțiile de la această regulă au
fost instituite în cazurile strict și limitativ prevăzute, și anume în
art. 7 și 8 din lege.
Curtea a constatat că liberul acces la justiție, consacrat prin
prevederile art. 21 din Legea fundamentală, nu este un drept
absolut, legiuitorul putând să prevadă anumite condiționări în
vederea unei bune administrări a justiției, având, evident, o
justificare rezonabilă și proporțională cu obiectivul propus.
Astfel, faptul că împotriva deciziei creditorului care deține cel
puțin 50% din valoarea totală a creanțelor de a desemna, fără
consultarea adunării creditorilor, un administrator judiciar sau
lichidator în locul celui provizoriu ori de a confirma
administratorul judiciar provizoriu sau lichidatorul provizoriu,
creditorii interesați pot face contestație la judecătorul-sindic,
pentru motive de nelegalitate, în termen de 3 zile de la data
publicării acestei decizii în Buletinul procedurilor de insolvență,
își găsesc justificarea în însuși specificul acestei proceduri și are
drept scop asigurarea desfășurării cu celeritate a acesteia.
Obligația care decurge pentru părți în acest caz, și anume aceea
de a se abona la Buletinul procedurilor de insolvență, precum și
termenul scurt, de 3 zile, prevăzut de dispozițiile de lege criticate
nu pot fi privite ca aducând o restrângere accesului liber la
justiție, din moment ce chiar prevederile art. 19 alin. (3) din
Legea nr. 85/2006 dau posibilitatea creditorilor interesați de a
promova o contestație pentru motive de nelegalitate.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin decizia menționată, cât și considerentele
acesteia sunt valabile și în prezenta cauză, inclusiv în privința
art. 44 din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 19 alin. (2), (21) și (3) din Legea nr. 85/2006
privind procedura insolvenței, excepție ridicată de Societatea Comercială ăMica Industrie” — S.A., prin lichidator judiciar ăExpress
Lichidator” I.U.P.R. din Iași, în Dosarul nr. 8.236/99/2007 al Tribunalului Iași — Secția comercială și faliment.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 610/30.VIII.2011

7

CURTEA CONSTITUȚIONALĂ

D E C I Z I A Nr. 557
din 3 mai 2011

referitoare la excepția de neconstituționalitate a dispozițiilor art. 22 alin. (2) și art. 25
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 22 alin. (2) și art. 25 din Legea nr. 85/2006
privind procedura insolvenței, excepție ridicată de Societatea
Comercială ăConcept LTD” — S.R.L. din București în Dosarul
nr. 5.517/99/2007 al Tribunalului Iași — Secția comercială și
faliment.
La apelul nominal se prezintă, pentru partea Societatea
Comercială ăFerm Consult” S.P.R.L. din Timișoara, domnul
avocat Sergiu I. Stănilă, lipsind celelalte părți, față de care
procedura de citare a fost legal îndeplinită.
Magistratul-asistent referă asupra faptului că partea
Societatea Comercială ăConcept LTD” — S.R.L. din București a
depus o cerere scrisă prin care solicită acordarea unui nou
termen de judecată în vederea angajării unui apărător.
Președintele acordă cuvântul procurorului și reprezentantului
părții prezente care se opun cererii de amânare. Curtea, având
în vedere data sesizării sale, respectiv 23 iunie 2010, constată
că autorul excepției a avut suficient timp pentru angajarea unui
apărător și, prin urmare, respinge cererea de amânare
formulată.
Cauza fiind în stare de judecată, președintele acordă
cuvântul reprezentantului părții prezente, care solicită
respingerea excepției de neconstituționalitate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2010, pronunțată în Dosarul
nr. 5.517/99/2007, Tribunalul Iași — Secția comercială și
faliment a sesizat Curtea Constituțională pentru
soluționarea excepției de neconstituționalitate a
dispozițiilor art. 22 alin. (2) și art. 25 din Legea nr. 85/2006
privind procedura insolvenței.
Excepția a fost invocată de Societatea Comercială ăConcept
LTD” — S.R.L. din București, într-un dosar având ca obiect
anularea unor acte.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât exclud posibilitatea unui creditor ce

nu face parte din comitetul creditorilor să poată solicita
înlocuirea administratorului judiciar. De asemenea, autorul
excepției arată că, indiferent de motivele pe care le poate invoca
un creditor, înlocuirea nu poate fi solicitată decât de judecătorulsindic, din oficiu sau la cererea comitetului creditorilor, ceea ce
încalcă în mod flagrant egalitatea în fața legii, restrânge dreptul
creditorilor ce nu fac parte din comitetul creditorilor de a se
adresa justiției pentru apărarea drepturilor, a libertăților și a
intereselor lor legitime și, totodată, îngrădesc dreptul la un
proces echitabil.
Tribunalul Iași — Secția comercială și faliment consideră
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 22 alin. (2) și art. 25 din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, cu modificările și
completările ulterioare, texte de lege care au următorul conținut:
— Art. 22 alin. (2): ăÎn orice stadiu al procedurii, judecătorulsindic, din oficiu sau la cererea comitetului creditorilor, îl poate
înlocui pe administratorul judiciar, prin încheiere motivată, pentru
motive temeinice. Încheierea de înlocuire se pronunță în camera
de consiliu, de urgență, cu citarea administratorului judiciar și a
comitetului creditorilor.”;
— Art. 25: ăPrincipalele atribuții ale lichidatorului, în cadrul
prezentei legi, sunt:
a) examinarea activității debitorului asupra căruia se inițiază
procedura simplificată în raport cu situația de fapt și întocmirea
unui raport amănunțit asupra cauzelor și împrejurărilor care au
dus la insolvență, cu menționarea persoanelor cărora le-ar fi
imputabilă și a existenței premiselor angajării răspunderii
acestora în condițiile art. 138, și supunerea acelui raport
judecătorului-sindic într-un termen stabilit de acesta, dar care
nu va putea depăși 40 de zile de la desemnarea lichidatorului,
dacă un raport cu acest obiect nu fusese întocmit anterior de
administratorul judiciar;

8

MONITORUL OFICIAL AL ROMÂNIEI, PARTEA I, Nr. 610/30.VIII.2011

b) conducerea activității debitorului;
c) introducerea de acțiuni pentru anularea actelor
frauduloase încheiate de debitor în dauna drepturilor creditorilor,
precum și a unor transferuri cu caracter patrimonial, a unor
operațiuni comerciale încheiate de debitor și a constituirii unor
garanții acordate de acesta, susceptibile a prejudicia drepturile
creditorilor;
d) aplicarea sigiliilor, inventarierea bunurilor și luarea
măsurilor corespunzătoare pentru conservarea lor;
e) menținerea sau denunțarea unor contracte încheiate de
debitor;
f) verificarea creanțelor și, atunci când este cazul, formularea
de obiecțiuni la acestea, precum și întocmirea tabelelor
creanțelor;
g) urmărirea încasării creanțelor din averea debitorului,
rezultate din transferul de bunuri sau de sume de bani efectuat
de acesta înaintea deschiderii procedurii, încasarea creanțelor;
formularea și susținerea acțiunilor în pretenții pentru încasarea
creanțelor debitorului, pentru aceasta putând angaja avocați;
h) primirea plăților pe seama debitorului și consemnarea lor
în contul averii debitorului;
i) vânzarea bunurilor din averea debitorului, în conformitate
cu prevederile prezentei legi;
j) încheierea de tranzacții, descărcarea de datorii,
descărcarea fidejusorilor, renunțarea la garanții reale sub
condiția confirmării de către judecătorul-sindic;
k) sesizarea judecătorului-sindic cu orice problemă care ar
cere o soluționare de către acesta;
l) orice alte atribuții stabilite prin încheiere de către
judecătorul-sindic.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în drepturi, art. 21 referitor la
accesul liber la justiție și art. 45 privind libertatea economică.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că acestea sunt
constituționale.

Astfel, în ceea ce privește dispozițiile art. 22 alin. (2) din
Legea nr. 85/2006, Curtea a statuat prin Decizia nr. 1.509 din
18 noiembrie 2010, publicată în Monitorul Oficial al României,
Partea I, nr. 73 din 28 ianuarie 2011, că textul prevede măsurile
și sancțiunile pe care judecătorul-sindic le poate aplica
administratorului judiciar în cazul în care acesta nu își
îndeplinește sau își îndeplinește defectuos ori cu întârziere
sarcinile prevăzute de lege sau stabilite de judecătorul-sindic.
Textul de lege criticat prevede una dintre aceste măsuri, și
anume înlocuirea administratorului judiciar de către judecătorulsindic. Înlocuirea practicianului în insolvență operează din oficiu
sau la cererea comitetului creditorilor, judecătorul-sindic fiind
obligat să se pronunțe printr-o încheiere care să cuprindă
motivele temeinice care au condus la adoptarea unei astfel de
măsuri.
În ceea ce privește critica potrivit căreia dispozițiile de lege
atacate defavorizează în mod evident creditorii care nu fac parte
din comitetul creditorilor, Curtea constată că dispozițiile de lege
criticate nu instituie discriminări în fața legii, întrucât comitetul
creditorilor reprezintă voința majoritară a tuturor creditorilor, și
se aplică în mod egal acestora, fără privilegii sau deosebiri, cu
atât mai mult cu cât, în conformitate cu prevederile art. 17
alin. (6) din lege, ăÎmpotriva acțiunilor, măsurilor și deciziilor luate
de comitetul creditorilor orice creditor poate formula contestație
la adunarea creditorilor”.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin decizia menționată, cât și considerentele
acesteia sunt valabile și în prezenta cauză.
În ceea ce privește excepția de neconstituționalitate a
dispozițiilor art. 25 din Legea nr. 85/2006, Curtea constată că
este inadmisibilă întrucât autorul ei nu arată în ce fel dispozițiile
legale criticate încalcă prevederile constituționale, or, potrivit
art. 10 alin. (2) din Legea nr. 47/1992 privind organizarea și
funcționarea Curții Constituționale ăSesizările trebuie făcute în
formă scrisă și motivate”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 22 alin. (2) și art. 25 din Legea nr. 85/2006
privind procedura insolvenței, excepție ridicată de Societatea Comercială ăConcept LTD” — S.R.L. din București în Dosarul
nr. 5.517/99/2007 al Tribunalului Iași — Secția comercială și faliment.
2. Respinge, ca inadmisibilă, excepția de neconstituționalitate a dispozițiilor art. 25 din Legea nr. 85/2006 privind procedura
insolvenței, excepție ridicată aceeași parte în același dosar al aceleiași instanțe.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 610/30.VIII.2011

9

CURTEA CONSTITUȚIONALĂ

D E C I Z I A Nr. 586
din 5 mai 2011

referitoare la excepția de neconstituționalitate a dispozițiilor art. 36 teza finală din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 36 teza finală din Legea
nr. 85/2006 privind procedura insolvenței, excepție ridicată de
Liviu Răscol, Marian Popescu, Constantin Enciu și Elena
Șerbănescu în Dosarul nr. 10.956/95/2008 al Curții de Apel
Craiova — Secția a II-a civilă și pentru conflicte de muncă și
asigurări sociale și care formează obiectul Dosarului Curții
Constituționale nr. 1.890D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, dispozițiile legale fiind modificate ulterior sesizării
Curții Constituționale în sensul criticilor formulate de autorul
excepției.
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2010, pronunțată în Dosarul
nr. 10.956/95/2008, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională pentru soluționarea
excepției de neconstituționalitate a prevederilor art. 36
teza finală din Legea nr. 85/2006 privind procedura
insolvenței, excepție ridicată de Liviu Răscol, Marian Popescu,
Constantin Enciu și Elena Șerbănescu într-o cauză având ca
obiect drepturi bănești.
În motivarea excepției de neconstituționalitate autorii
acesteia consideră că dispoziția legală criticată este
neconstituțională, întrucât favorizează debitorul în exercitarea
drepturilor procesuale, respectiv prin accesul la două grade de
jurisdicție, primul grad în competența de soluționare a
judecătorului-sindic și al doilea grad, acordat exclusiv
debitorului, în competența instanțelor superioare care
soluționează căile de atac.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că
dispoziția legală criticată nu contravine nici principiului egalității
cetățenilor în fața legii, în condițiile în care creditorul are la
dispoziție mijloace legale pentru recuperarea creanțelor sale,
nici principiului accesului liber la justiție, creditorul având la
îndemână posibilitatea legală de a-și înscrie creanțele în tabelul
creanțelor împotriva debitorului în procedura insolvenței. Pe de
altă parte, procedura insolvenței este o procedură colectivă,
concursuală și derogatorie de la procedura de drept comun, pe
care o suspendă de drept. După încetarea suspendării, judecata

poate reîncepe așa cum prevede art. 245 din Codul de
procedură civilă și, în raport de soluția pronunțată, creditorul
poate, la rândul său, să exercite calea de atac prevăzută de
lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 36 teza finală
din Legea nr. 85/2006 privind procedura insolvenței, publicată
în Monitorul Oficial al României, Partea I, nr. 359 din 21 aprilie
2006, prevederi care au următorul conținut: ăDe la data
deschiderii procedurii se suspendă de drept toate acțiunile
judiciare sau măsurile de executare silită pentru realizarea
creanțelor asupra debitorului sau bunurilor sale, cu excepția
căilor de atac declanșate de debitor.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) privitor la egalitatea în drepturi
a cetățenilor și în art. 21 alin. (1)—(3) privind accesul liber la
justiție și dreptul la un proces echitabil. De asemenea, sunt
considerate a fi nesocotite și prevederile art. 6 și 13 din
Convenția pentru apărarea drepturilor omului și a libertăților
fundamentale.
Ulterior sesizării Curții Constituționale, dispozițiile legale
criticate au fost modificate prin Legea nr. 169/2010 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 505 din 21 iulie 2010, având în prezent următorul conținut:
ăDe la data deschiderii procedurii se suspendă de drept toate
acțiunile judiciare, extrajudiciare sau măsurile de executare silită
pentru realizarea creanțelor asupra debitorului sau bunurilor
sale.”
Examinând excepția de neconstituționalitate, Curtea
constată că, în urma adoptării noii reglementări, critica de
neconstituționalitate care viza în principal exceptarea de la
suspendarea de drept a judecării căilor de atac promovate de
debitorul împotriva căruia s-a deschis procedura insolvenței,
astfel cum era reglementată în legea anterioară modificării, a
rămas fără obiect. Față de această situație, devin aplicabile
dispozițiile art. 29 alin. (1) și (5) din Legea nr. 47/1992, conform
cărora Curtea Constituțională poate decide numai asupra
actelor normative în vigoare. Constatând însă că, la data
sesizării sale, dispozițiile legii erau în vigoare, Curtea urmează
să respingă excepția de neconstituționalitate ca devenită
inadmisibilă.

10

MONITORUL OFICIAL AL ROMÂNIEI, PARTEA I, Nr. 610/30.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 36 teza finală din Legea nr. 85/2006
privind procedura insolvenței, excepție ridicată de Liviu Răscol, Marian Popescu, Constantin Enciu și Elena Șerbănescu în Dosarul
nr. 10.956/95/2008 al Curții de Apel Craiova — Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 587
din 5 mai 2011

referitoare la excepția de neconstituționalitate a dispozițiilor art. 154 alin. (1)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 154 alin. (1) din
Ordonanța Guvernului nr. 92/2003 privind Codul de procedură
fiscală, excepție ridicată de Virgil Covercă în Dosarul
nr. 2.318/288/2010 al Judecătoriei Râmnicu-Vâlcea — Secția
civilă și care formează obiectul Dosarului Curții Constituționale
nr. 1.977D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul solicită modificarea și completarea
textului de lege criticat, operațiune care excedează competenței
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2010, pronunțată în Dosarul
nr. 2.318/288/2010, Judecătoria Râmnicu-Vâlcea — Secția

civilă a sesizat Curtea Constituțională cu soluționarea
excepției de neconstituționalitate a prevederilor art. 154
alin. (1) din Ordonanța Guvernului nr. 92/2003 privind Codul
de procedură fiscală, excepție ridicată de Virgil Covercă într-o
cauză având ca obiect partajul unor bunuri comune.
În motivarea excepției de neconstituționalitate autorul
acesteia arată că dispozițiile legale criticate sunt
neconstituționale, întrucât relațiile de familie, în urma partajării
universalității de bunuri supuse regimului proprietății devălmașe,
sunt în mod iremediabil vătămate, având în vedere absența pe
mai departe a unui interes comun al soților în ceea ce privește
dezvoltarea familiei, bazată pe o susținere materială comună.
Mai mult, relațiile de familie sunt vătămate și pe plan moral
datorită conflictelor care pot apărea o dată cu discuțiile asupra
modalității împărțirii efective a bunurilor.
Judecătoria Râmnicu-Vâlcea — Secția civilă consideră că
dispoziția legală criticată nu conține nicio prevedere prin care
s-ar aduce atingere proprietății private, inviolabilității domiciliului
sau vieții de familie, în cuprinsul său existând prevederi de
garantare și ocrotire a proprietății private a soției debitorului
pentru ca aceasta să nu riște să fie executată silit asupra părții
din bunurile devălmașe ce îi revine. În plus, în egală măsură
este garantat și dreptul de proprietate al creditorului, acesta
având posibilitatea să se îndestuleze în măsura acoperirii
creanței, independent dacă părțile vor divorța sau nu pe viitor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 610/30.VIII.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 154 alin. (1) din Ordonanța Guvernului
nr. 92/2003 privind Codul de procedură fiscală, republicat în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare, text de lege care are
următorul cuprins: ăSunt supuse executării silite bunurile imobile
proprietate a debitorului. În situația în care debitorul deține
bunuri în proprietate comună cu alte persoane, executarea silită
se va întinde numai asupra bunurilor atribuite debitorului în urma
partajului judiciar, respectiv asupra sultei.”
În opinia autorului excepției, prevederile legale criticate
contravin dispozițiilor constituționale cuprinse în art. 27 privind
inviolabilitatea domiciliului, art. 44 alin. (2) care consacră
garantarea proprietății private, art. 48 referitor la familie și
art. 136 privind proprietatea.
Examinând excepția de neconstituționalitate, Curtea reține
că, în cadrul procedurii de executare silită a creanțelor fiscale,
instanța poate dispune împărțirea bunurilor imobile pe care
debitorul le deține în proprietate comună cu alte persoane atunci
când organele fiscale care administrează creanțe fiscale solicită
partajul judiciar. Această posibilitate este în deplină concordanță
cu dispozițiile Codului de procedură civilă cuprinse în cartea VI
ăProceduri speciale”, capitolul VII1 privind ăProcedura împărțelii
judiciare”, care constituie dreptul comun în materia partajului
judiciar.
Textul de lege criticat asigură, pe de o parte, protejarea
intereselor patrimoniale ale acelor coproprietari care nu sunt
parte în raportul juridic supus judecății, iar, pe de altă parte,
permite creditorilor să treacă la executarea silită al cărei obiect

11

îl pot constitui doar bunurile debitorului. Așa fiind, existența
proprietății comune împiedică temporar realizarea executării
silite, numai după finalizarea procedurii de împărțeală a
bunurilor indivize executarea putând continua cu privire la
bunurile ce aparțin exclusiv debitorului urmărit.
Prin efectul partajului, creditorul păstrează posibilitatea fie de
a urmări întregul bun care a făcut obiectul partajului, dacă
acesta a fost atribuit debitorului, fie sulta la care a fost obligat
coproprietarul nedebitor căruia i-a fost atribuit bunul, fie partea
cuvenită debitorului din prețul obținut din vânzarea întregului
imobil.
Așa fiind, Curtea reține că reglementarea criticată are ca
finalitate protejarea intereselor coproprietarilor nedebitori, puși,
în acest mod, la adăpost de riscul de a fi obligați să participe la
achitarea unei datorii care nu le incumbă, efectuând astfel o
plată nedatorată.
Examinarea art. 154 alin. (1) din Ordonanța Guvernului
nr. 92/2003 privind Codul de procedură fiscală, în raport cu
prevederile art. 27 privind inviolabilitatea domiciliului și ale art. 48
referitoare la familie, nu relevă nicio contrarietate, de vreme ce
bunul imobil aparține unui debitor rău platnic, care nu înțelege
să-și execute voluntar obligația asumată constituită într-o
creanță certă, lichidă și exigibilă. În situația debitorului care nu
are venituri și/sau bunuri proprii din/cu care să-și stingă obligația
scadentă, îndestularea creditorului se va face pe seama
executării silite asupra părții din bunurile comune (devălmașe)
ale debitorului și soției sale în condițiile art. 154 alin. (1) din
Ordonanța Guvernului nr. 92/2003 privind Codul de procedură
fiscală coroborate cu cele ale art. 493 din Codul de procedură
civilă, astfel că deteriorarea relațiilor dintre soți, cu consecințe
iremediabile asupra raporturilor de familie, deși regretabilă din
perspectiva acestora, nu prezintă niciun interes pentru creditorul
îndreptățit să își valorifice creanța. Posibilitatea recunoscută
acestuia din urmă ca, în anumite condiții, expres și limitativ
prevăzute de lege, să poată interveni pentru a-și apăra
drepturile și interesele legitime, nu constituie o măsură
discriminatorie în defavoarea debitorului, ci reprezintă exclusiv
o garanție a asigurării echilibrului între persoane cu interese
contrare, prin determinarea cadrului legal de exercitare a
drepturilor lor legitime.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 154 alin. (1) din Ordonanța Guvernului
nr. 92/2003 privind Codul de procedură fiscală, excepție ridicată de Virgil Covercă în Dosarul nr. 2.318/288/2010 al Judecătoriei
Râmnicu-Vâlcea — Secția civilă.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

12

MONITORUL OFICIAL AL ROMÂNIEI, PARTEA I, Nr. 610/30.VIII.2011
CURTEA CONSTITUȚIONALĂ

D E C I Z I A Nr. 664
din 17 mai 2011

referitoare la excepția de neconstituționalitate a dispozițiilor art. 11 alin. (1) lit. c)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 11 alin. (1) lit. c) din Legea nr. 85/2006 privind
procedura insolvenței, excepție ridicată de Societatea
Comercială ăOTP Bank Romania” — S.A. din București în
Dosarul nr. 4.272/111/RL/2008 al Tribunalului Bihor — Secția
comercială și de contencios administrativ și fiscal.
La apelul nominal se prezintă, pentru partea Societății
Comerciale ăUnicredit Țiriac Bank” din București, domnul avocat
Răzvan Cioromela, lipsind celelalte părți, față de care procedura
de citare a fost legal îndeplinită.
Cauza fiind în stare de judecată, președintele acordă
cuvântul reprezentantului părții Societății Comerciale ăUnicredit
Țiriac Bank” din București și reprezentantului Ministerului Public,
care solicită respingerea ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 11 noiembrie 2010, pronunțată în Dosarul
nr. 4.272/111/RL/2008, Tribunalul Bihor — Secția comercială
și de contencios administrativ și fiscal a sesizat Curtea
Constituțională pentru soluționarea excepției de
neconstituționalitate a dispozițiilor art. 11 alin. (1) lit. c) din
Legea nr. 85/2006 privind procedura insolvenței.
Excepția a fost invocată de Societatea Comercială ăOTP
Bank Romania” — S.A. din București într-un dosar având ca
obiect procedura insolvenței.
În motivarea excepției de neconstituționalitate autorul
acesteia susține că textul de lege criticat încalcă principiul
accesului liber la justiție, întrucât creează un regim discriminator
între creditori, în sensul că oferă posibilitatea ca un creditor
majoritar să își impună punctul de vedere chiar dacă acesta este
creditor chirografar, în raport cu un creditor care deține o creanță
garantată.
Tribunalul Bihor — Secția comercială și de contencios
administrative și fiscal se limitează a considera că excepția
de neconstituționalitate este ăadmisibilă”, fără a-și exprima
opinia cu privire la temeinicia ei.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 11 alin. (1) lit. c) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, texte de lege care au
următorul conținut: ăPrincipalele atribuții ale judecătorului-sindic,
în cadrul prezentei legi, sunt: [...]
c) desemnarea motivată, prin sentința de deschidere a
procedurii, dintre practicienii în insolvență compatibili care au
depus ofertă de servicii în acest sens la dosarul cauzei, a
administratorului judiciar provizoriu sau, după caz, a
lichidatorului care va administra procedura până la confirmarea
ori, după caz, înlocuirea sa de către adunarea creditorilor sau
creditorul care deține cel puțin 50% din valoarea creanțelor,
fixarea remunerației în conformitate cu criteriile stabilite de legea
de organizare a activității practicienilor în insolvență, precum și
a atribuțiilor acestuia pentru această perioadă. Judecătorulsindic va desemna administratorul judiciar provizoriu sau
lichidatorul provizoriu solicitat de către creditorul care a solicitat
deschiderea procedurii sau de către debitor, dacă cererea îi
aparține. În situația în care cel care a introdus cererea de
deschidere a procedurii nu solicită numirea unui administrator
judiciar sau lichidator, numirea se va face de către judecătorulsindic din rândul practicienilor care au depus oferte la dosarul
cauzei. În caz de conexare se va ține seama de cererile
creditorilor în ordinea mărimii creanțelor sau de cererea
debitoarei, dacă nu există o cerere din partea unui creditor;”.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în drepturi și art. 21 privind accesul
liber la justiție.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că acestea sunt
constituționale.
Astfel, prin Decizia nr. 555 din 29 aprilie 2010, publicată în
Monitorul Oficial al României, Partea I, nr. 425 din 24 iunie 2010,
și Decizia nr. 271 din 16 martie 2010, publicată în Monitorul
Oficial al României, Partea I, nr. 254 din 20 aprilie 2010, Curtea
a statuat că judecătorul-sindic poate controla măsura înlocuirii
lichidatorului sau administratorului judiciar, dispusă de adunarea
creditorilor ori de creditorul care deține cel puțin 50% din
valoarea creanțelor numai pentru motive de legalitate. O
asemenea limitare a controlului judecătoresc ține de specificul
procedurii insolvenței, mai precis de rolul crescut pe care
creditorii trebuie să îl dețină în procesul de urmărire și

MONITORUL OFICIAL AL ROMÂNIEI, PARTEA I, Nr. 610/30.VIII.2011
recuperare a creanțelor lor. În schimb, în temeiul art. 11 lit. d)
din lege, judecătorul-sindic are competența de a înlocui, pentru
motive temeinice, prin încheiere, administratorul judiciar sau
lichidatorul.
Totodată, prin Decizia nr. 898 din 16 iunie 2009, publicată în
Monitorul Oficial al României, Partea I, nr. 549 din 6 august
2009, Curtea a statuat că faptul că împotriva deciziei creditorului
care deține cel puțin 50% din valoarea totală a creanțelor de a
desemna, fără consultarea adunării creditorilor, un administrator
judiciar sau lichidator în locul celui provizoriu ori de a confirma
administratorul judiciar provizoriu sau lichidatorul provizoriu,
creditorii interesați pot face contestație la judecătorul-sindic,
pentru motive de nelegalitate, în termen de 3 zile de la data
publicării acestei decizii în Buletinul procedurilor de insolvență.
O atare dispoziție își găsește justificarea în însuși specificul
acestei proceduri și are drept scop asigurarea desfășurării cu
celeritate a acesteia.

13

Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziilor menționate își păstrează valabilitatea și în cauza de
față.
Distinct de cele arătate mai sus, Curtea mai reține că
legiuitorul are competența să reglementeze, cu respectarea
dispozițiilor constituționale, procedura insolvenței, inclusiv a
condițiilor în care creditorii majoritari pot lua anumite măsuri
prevăzute de ipoteza normei criticate, sub supravegherea
judecătorului-sindic. Faptul că judecătorul-sindic supraveghează
actele și operațiunile administratorului sau lichidatorului judiciar
desemnat de creditorii ce dețin cel puțin 50% din valoarea
creanțelor reprezintă o asigurare suficientă pentru respectarea
drepturilor creditorilor cu creanțe garantate.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 11 alin. (1) lit. c) din Legea nr. 85/2006
privind procedura insolvenței, excepție ridicată de Societatea Comercială ăOTP Bank Romania” — S.A. din București în Dosarul
nr. 4.272/111/RL/2008 al Tribunalului Bihor — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 775
din 16 iunie 2011

referitoare la excepția de neconstituționalitate a dispozițiilor art. 36 teza finală din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 36 teza finală din Legea nr. 85/2006 privind
procedura insolvenței, excepție ridicată de Mihai Cîrstea,
Gheorghe Andronescu, Ion Matei, Elena Matei, Valentina

Luminița Constantinescu, Călin Remus Filip, Jenică Filip,
Nicolița Filip, Iulian Ilie, Nicolae Panal, Marcel Fira, Aurel
Bitoleanu, Maria Voiculescu, Ion Aurel Turbăceanu, Victoria
Turbăceanu și Ion Frunțeanu în Dosarul nr. 10.973/95/2008 al
Curții de Apel Craiova — Secția a II-a civilă și pentru conflicte de
muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Președintele dispune să se facă apelul și în Dosarul Curții
nr. 2.876D/2010, care are ca obiect al excepției de
neconstituționalitate dispozițiile art. 36 teza finală din Legea
nr. 85/2006. Critica a fost formulată de Victor Belgun în Dosarul
nr. 10.910/95/2008 al Curții de Apel Craiova — Secția a II-a civilă
și pentru conflicte de muncă și asigurări sociale și care face
obiectul Dosarului nr. 2.563D/2010 al Curții Constituționale.
La apelul nominal lipsesc părțile, față de care procedura de
citare a fost legal îndeplinită.

14

MONITORUL OFICIAL AL ROMÂNIEI, PARTEA I, Nr. 610/30.VIII.2011

Curtea, având în vedere obiectul identic al excepțiilor de
neconstituționalitate ridicate în dosarele mai sus menționate,
pune în discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.876D/2010 la
Dosarul nr. 2.563D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, întrucât dispoziția criticată a fost
modificată, iar noua normă nu preia soluția legislativă.
C U R T E A,

având în vedere actele și lucrările dosarelor, reține următoarele:
Prin încheierile din 3 și 6 mai 2010, pronunțate în dosarele
nr. 10.910/95/2008 și nr. 10.973/95/2008, Curtea de Apel
Craiova — Secția a II-a civilă și pentru conflicte de muncă
și asigurări sociale a sesizat Curtea Constituțională cu
soluționarea excepției de neconstituționalitate a
dispozițiilor art. 36 teza finală din Legea nr. 85/2006 privind
procedura insolvenței, excepție ridicată de Victor Belgun,
Mihai Cîrstea, Gheorghe Andronescu, Ion Matei, Elena Matei,
Valentina Luminița Constantinescu, Călin Remus Filip, Jenică
Filip, Nicolița Filip, Iulian Ilie, Nicolae Panal, Marcel Fira, Aurel
Bitoleanu, Maria Voiculescu, Ion Aurel Turbăceanu, Victoria
Turbăceanu și Ion Frunțeanu în dosare având ca obiect drepturi
bănești.
În motivarea excepției de neconstituționalitate autorii
acesteia susțin că dispozițiile art. 36 din Legea nr. 85/2006, în
redactarea inițială, au avut drept scop concentrarea tuturor
litigiilor în materia insolvenței în competența exclusivă a
judecătorului-sindic desemnat în procedura insolvenței. Or, în
urma modificării operate prin pct. 146 din Legea nr. 277/2009
privind aprobarea Ordonanței de urgență a Guvernului
nr. 173/2008 pentru modificarea și completarea Legii nr. 85/2006
privind procedura insolvenței și pentru modificarea lit. c) a art. 6
din Legea nr. 146/1997 privind taxele judiciare de timbru,
dispozițiile art. 36 au fost modificate în sensul favorizării
debitorului, care beneficiază de două grade de jurisdicție: un
prim grad de jurisdicție în competența de soluționare a
judecătorului-sindic și un al doilea grad de jurisdicție acordat
exclusiv debitorului.
Curtea de Apel Craiova — Secția a II-a civilă și pentru
conflicte de muncă și asigurări sociale apreciază că textul de
lege criticat este constituțional și, în consecință, excepția este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.

Obiectul excepției îl reprezintă prevederile art. 36 teza finală
din Legea nr. 85/2006 privind procedura insolvenței, publicată
în Monitorul Oficial al României, Partea I, nr. 359 din 21 aprilie
2006, cu modificările și completările ulterioare, prevederi care
au următorul conținut: ăDe la data deschiderii procedurii se
suspendă de drept toate acțiunile judiciare sau măsurile de
executare silită pentru realizarea creanțelor asupra debitorului
sau bunurilor sale, cu excepția căilor de atac declanșate de
debitor.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) privitor la egalitatea în drepturi
a cetățenilor și în art. 21 alin. (1), (2) și (3) privind liberul acces
la justiție și dreptul la un proces echitabil. De asemenea, sunt
considerate a fi nesocotite și prevederile art. 6 și 13 din
Convenția pentru apărarea drepturilor omului și a libertăților
fundamentale.
Ulterior sesizării Curții Constituționale, dispozițiile legale
criticate au fost modificate prin Legea nr. 169/2010 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 505 din 21 iulie 2010, având în prezent următorul conținut:
ăDe la data deschiderii procedurii se suspendă de drept toate
acțiunile judiciare, extrajudiciare sau măsurile de executare silită
pentru realizarea creanțelor asupra debitorului sau bunurilor
sale.”
Curtea constată că, în urma modificării survenite, soluția
legislativă criticată de autorul excepției nu se mai păstrează,
sintagma ăcu excepția căilor de atac declanșate de debitor”
ieșind din vigoare.
Prin Decizia nr. 766 din 15 iunie 2011, nepublicată încă la
data pronunțării prezentei decizii, Curtea a stabilit că sintagma
ăîn vigoare” din cuprinsul dispozițiilor art. 29 alin. (1) și ale art. 31
alin. (1) din Legea nr. 47/1992 privind organizarea și
funcționarea Curții Constituționale, republicată, este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror
efecte juridice continuă să se producă și după ieșirea lor din
vigoare.
Examinând excepția de neconstituționalitate, Curtea
constată că norma supusă controlului de constituționalitate
reprezintă o normă de procedură care exceptează de la
suspendarea de drept judecarea căilor de atac promovate de
debitorul împotriva căruia s-a deschis procedura insolvenței.
Potrivit dispozițiilor art. 725 alin. 1 din Codul de procedură civilă,
ăDispozițiile legii noi de procedură se aplică, din momentul
intrării ei în vigoare, și proceselor în curs de judecată începute
sub legea veche, precum și executării silite începute sub acea
lege.” Prin urmare, modificarea operată prin Legea nr. 169/2010,
care elimină excepția instituită de norma de procedură cuprinsă
în art. 36 teza finală, este de imediată aplicare, astfel că
dispozițiile în forma criticată de autorul excepției de
neconstituționalitate încetează să mai producă efecte juridice,
nemaifiind aplicabilă litigiului dedus judecății.
Față de această situație, devin aplicabile dispozițiile art. 29
alin. (1) și (5) din Legea nr. 47/1992, conform cărora Curtea
Constituțională poate decide numai asupra actelor normative
care au legătură cu soluționarea cauzei. Constatând însă că la
data sesizării sale dispozițiile legii erau în vigoare și se aplicau
litigiului din fața instanței de fond, Curtea urmează să respingă
excepția de neconstituționalitate ca devenită inadmisibilă.

MONITORUL OFICIAL AL ROMÂNIEI, PARTEA I, Nr. 610/30.VIII.2011

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 36 teza finală din Legea nr. 85/2006
privind procedura insolvenței, excepție ridicată de Victor Belgun în Dosarul nr. 10.910/95/2008 al Curții de Apel Craiova — Secția
a II-a civilă și pentru conflicte de muncă și asigurări sociale, și de Mihai Cîrstea, Gheorghe Andronescu, Ion Matei, Elena Matei,
Valentina Luminița Constantinescu, Călin Remus Filip, Jenică Filip, Nicolița Filip, Iulian Ilie, Nicolae Panal, Marcel Fira, Aurel
Bitoleanu, Maria Voiculescu, Ion Aurel Turbăceanu, Victoria Turbăceanu și Ion Frunțeanu în Dosarul nr. 10.973/95/2008 al Curții
de Apel Craiova — Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 907
din 5 iulie 2011

referitoare la excepția de neconstituționalitate a dispozițiilor art. 8 alin. (4) și (5)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Mihaela Senia Costinescu

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 8 alin. (4) și (5) din Legea
nr. 85/2006 privind procedura insolvenței, excepție ridicată de
Societatea Comercială ăBella Consulting Construction” — S.R.L.
din Satu-Mare în Dosarul nr. 561/35/C/2010 — R al Curții de
Apel Oradea — Secția comercială, de contencios administrativ
și fiscal și care formează obiectul Dosarului Curții
Constituționale nr. 2.896D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul nu a motivat critica.
C U R T E A,

având în vedere actele și lucrările dosarului, reține următoarele:
Prin Încheierea din 11 iunie 2010, pronunțată în Dosarul
nr. 561/35/C/2010 — R, Curtea de Apel Oradea — Secția
comercială de contencios administrativ și fiscal a sesizat
Curtea Constituțională cu soluționarea excepției de
neconstituționalitate a dispozițiilor art. 8 alin. (4) și (5) din

Legea nr. 85/2006 privind procedura insolvenței, excepție
ridicată de Societatea Comercială ăBella Consulting
Construction” — S.R.L. din Satu-Mare într-o cauză având ca
obiect o cerere de suspendare a executării silite.
Autorul excepției de neconstituționalitate nu indică
prevederile constituționale pretins a fi încălcate de dispozițiile
legale criticate și nici nu motivează cererea de sesizare a
instanței de contencios constituțional.
Curtea de Apel Oradea — Secția comercială, de
contencios administrativ și fiscal își exprimă opinia în sensul
respingerii excepției de neconstituționalitate, deoarece normele
legale criticate reprezintă norme de procedură a căror stabilire
intră în atribuțiile exclusive ale legiuitorului, conform art. 126
alin. (2) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.

16

MONITORUL OFICIAL AL ROMÂNIEI, PARTEA I, Nr. 610/30.VIII.2011

Obiectul excepției de neconstituționalitate îl constituie
prevederile art. 8 alin. (4) și (5) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, cu modificările și
completările ulterioare.
Examinând excepția de neconstituționalitate, Curtea
constată că, potrivit încheierii de sesizare, reprezentantul
Societății Comerciale ăBella Consulting Construction” — S.R.L.
a invocat, printr-o cerere formulată oral în fața instanței, excepția
de neconstituționalitate a prevederilor art. 8 alin. (4) și (5) din
Legea nr. 85/2006. Deși instanța a pus în vedere autorului
excepției să depună în scris motivele pentru care a formulat
critica de neconstituționalitate, acesta nu s-a conformat
dispozițiilor instanței.
Or, potrivit jurisprudenței Curții Constituționale, de exemplu,
Decizia nr. 341/1997, publicată în Monitorul Oficial al României,

Partea I, nr. 38 din 29 ianuarie 1998, ăneindicarea de către
autorul excepției a normelor constituționale în raport cu care
consideră că sunt neconstituționale dispozițiile legale atacate
constituie un motiv de respingere, întrucât excepția ridicată nu
constituie, în sensul constituțional al termenului, o excepție de
neconstituționalitate. Dacă instanța de contencios constituțional
s-ar socoti competentă să se pronunțe asupra unei asemenea
excepții, ea s-ar substitui părții în ceea ce privește invocarea
motivului de neconstituționalitate ridicat, exercitând astfel din
oficiu controlul de constituționalitate, ceea ce este inadmisibil”.
Prin urmare, excepția nefiind motivată, nu sunt respectate
dispozițiile art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”, astfel încât
sesizarea va fi respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 8 alin. (4) și (5) din Legea nr. 85/2006 privind
procedura insolvenței, excepție ridicată de Societatea Comercială ăBella Consulting Construction” — S.R.L. din Satu-Mare în
Dosarul nr. 561/35/C/2010 — R al Curții de Apel Oradea — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 610/30.VIII.2011 conține 16 pagini.

Prețul: 3,20 lei

&JUYDGY|525719]
ISSN 1453—4495

