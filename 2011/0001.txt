PARTEA I

Anul 179 (XXIII) — Nr. 1

Luni, 3 ianuarie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE CONSILIULUI CONCURENȚEI

688/2010. — Ordin pentru punerea în aplicare a Instrucțiunilor
privind angajamentele în materia concentrărilor
economice ..................................................................

2–16

2

MONITORUL OFICIAL AL ROMÂNIEI, PARTEA I, Nr. 1/3.I.2011

ACTE ALE CONSILIULUI CONCURENȚEI
CONSILIUL CONCURENȚEI

ORDIN
pentru punerea în aplicare a Instrucțiunilor privind angajamentele
în materia concentrărilor economice
În baza prevederilor art. 20 alin. (4) lit. d), art. 21 alin. (2) și art. 27 alin. (2) și (4), precum și ale art. 28 alin. (1) din Legea
concurenței nr. 21/1996, republicată, cu modificările și completările ulterioare,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței,
se pun în aplicare Instrucțiunile privind angajamentele în materia
concentrărilor economice, prevăzute în anexa care face parte
integrantă din prezentul ordin.
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — La data intrării în vigoare a prezentului ordin, anexa
nr. 3 ăInstrucțiuni privind măsurile corective acceptabile în cazul

autorizării condiționate a unor concentrări economice” la Ordinul
președintelui Consiliului Concurenței nr. 63/2004 privind
punerea în aplicare a regulamentelor și instrucțiunilor Consiliului
Concurenței elaborate în baza Legii concurenței nr. 21/1996, cu
modificările și completările ulterioare, cu modificările ulterioare,
publicat în Monitorul Oficial al României, Partea I, nr. 280 din
31 martie 2004, se abrogă.
Art. 4. — Prezentul ordin intră în vigoare la data publicării în
Monitorul Oficial al României, Partea I.

Președintele Consiliului Concurenței,
Bogdan Marius Chirițoiu
București, 9 decembrie 2010.
Nr. 688.
ANEXĂ

INSTRUCȚIUNI

privind angajamentele în materia concentrărilor economice
În temeiul prevederilor art. 27 alin. (1) și alin. (3) lit. c) și ale art. 462 alin. (7) din Legea concurenței nr. 21/1996, republicatǎ,
cu modificările și completările ulterioare,
Consiliul Concurenței adoptǎ prezentele instrucțiuni.
INTRODUCERE

1. Legea concurenței nr. 21/1996, republicatǎ, cu modificările
și completările ulterioare, denumită în continuare Lege, prevede
la art. 46 alin. (2) lit. b) și alin. (4) lit. c) posibilitatea Consiliului
Concurenței de a declara o concentrare economică compatibilă
cu un mediu concurențial normal în urma modificărilor efectuate
de părți1, atât în faza I2, cât și în faza II3 ale procedurii. În acest
scop, Consiliul Concurenței poate include în decizia sa condiții
și obligații destinate să asigure respectarea de către părțile
implicate a angajamentelor pe care și le-au asumat față de
autoritatea de concurență pentru realizarea compatibilității
concentrării economice cu un mediu concurențial normal.
2. Scopul prezentelor instrucțiuni este de a oferi orientări în
ceea ce privește modificările aduse operațiunilor de concentrare
economică, în special angajamentele de modificare a
concentrărilor economice asumate de întreprinderile în cauză,
pentru realizarea compatibilității concentrării economice cu un
mediu concurențial normal. Aceste modificări sunt denumite
angajamente, întrucât au rolul de a elimina problemele de
concurență4 identificate de către Consiliul Concurenței.
3. Prezentele instrucțiuni stabilesc principiile generale
aplicabile angajamentelor acceptabile de către Consiliul
1 Trimiterile

Concurenței, principalele tipuri de angajamente care pot fi
acceptate de către autoritatea de concurență în cazurile care
intră sub incidența Legii și a Regulamentului privind
concentrările economice5, pus în aplicare prin Ordinul
președintelui Consiliului Concurenței nr. 385/2010, condițiile
specifice pe care trebuie să le îndeplinească propunerile de
angajamente în ambele faze ale procedurii, precum și
principalele condiții pentru punerea în aplicare a
angajamentelor. Consiliul Concurenței va lua în considerare, în
mod corespunzător, circumstanțele particulare ale fiecărei
operațiuni de concentrare economică.
I. Principii generale
4. Potrivit Legii și Regulamentului privind concentrările
economice, pus în aplicare prin Ordinul președintelui Consiliului
Concurenței nr. 385/2010, Consiliul Concurenței evaluează
compatibilitatea concentrărilor economice notificate cu un mediu
concurențial normal pe baza efectului acestora asupra structurii
concurenței pe piața românească sau pe o parte substanțială a
acesteia. Analiza compatibilității are scopul de a stabili dacă o
concentrare economică ridică obstacole semnificative în calea

la ăpărți” și la ăpărți implicate în concentrarea economică” reglementează, de asemenea, situațiile în care există o singură parte care notifică.
vedea pct. 70—79.
3 A se vedea pct. 80—86.
4 În cele ce urmează, cu excepția cazurilor în care se prevede altfel, expresia probleme de concurență corespunde, în funcție de stadiul procedurii, unor
îndoieli serioase sau unor constatări preliminare, potrivit cărora concentrarea economică ridică obstacole semnificative în calea concurenței efective pe piața
românească ori de pe o parte substanțială a acesteia, în special ca urmare a creării sau consolidării unei poziții dominante.
5 Publicat în Monitorul Oficial al României, Partea I, nr. 553 bis din 5 august 2010.
2 A se

MONITORUL OFICIAL AL ROMÂNIEI, PARTEA I, Nr. 1/3.I.2011
concurenței efective pe piața românească sau pe o parte
substanțială a acesteia, în special prin crearea sau consolidarea
unei poziții dominante. O concentrare care ridică obstacole
semnificative în calea concurenței efective pe piața românească
sau cu o parte substanțială a acesteia este incompatibilă cu
mediul concurențial normal, iar Consiliul Concurenței trebuie să
o interzică. Principiile definite de prezentele instrucțiuni se aplică
și angajamentelor propuse pentru eliminarea problemelor de
concurență identificate în cazul creării unei societăți în comun,
potrivit prevederilor art. 10 alin. (3) din Lege.
5. În situația în care o concentrare economică generează
probleme de concurență, prin faptul că ridică obstacole
semnificative în calea concurenței efective, în special ca urmare
a creării sau consolidării unei poziții dominante, părțile pot
încerca să modifice concentrarea economică în vederea
eliminării problemelor de concurență și să obțină astfel
autorizarea operațiunii în cauză. Asemenea modificări pot fi
puse în aplicare integral înaintea autorizării operațiunii sau
ulterior autorizării acesteia.
6. Consiliului Concurenței îi revine sarcina de a proba faptul
că o concentrare economică ridică obstacole semnificative în
calea concurenței efective. Consiliul Concurenței informează
părțile cu privire la problemele de concurență identificate, pentru
a permite acestora să formuleze propuneri de angajamente
adecvate. Drept urmare, părțile la concentrare pot propune
angajamente autorității de concurență. În lipsa acestora,
Consiliul Concurenței nu poate impune în mod unilateral nicio
condiție în scopul emiterii unei decizii de autorizare, ci numai pe
baza angajamentelor părților. Consiliul Concurenței informează
părțile în scris despre evaluarea preliminară efectuată cu privire
la angajamentele propuse. În cazul în care părțile nu propun în
mod valabil angajamente adecvate pentru eliminarea
problemelor de concurență, Consiliul Concurenței va emite o
decizie prin care va declara operațiunea de concentrare
economică incompatibilă cu un mediu concurențial normal.
7. Consiliul Concurenței trebuie să evalueze dacă
angajamentele propuse, odată puse în aplicare, elimină
problemele de concurență identificate. Numai părțile dispun de
toate informațiile relevante pentru o astfel de evaluare, în special
cu privire la fezabilitatea angajamentelor propuse și la
viabilitatea și competitivitatea activelor propuse pentru
cesionare. În consecință, părților le revine responsabilitatea de
a furniza toate aceste informații, necesare Consiliului
Concurenței pentru evaluarea angajamentelor propuse. În acest
scop, părțile care efectuează notificarea trebuie să furnizeze,
împreună cu angajamentele, informații detaliate privind
conținutul angajamentelor propuse, condițiile de punere în
aplicare a acestora și să demonstreze că angajamentele sunt
de natură să elimine orice obstacole semnificative în calea
concurenței efective, potrivit Formularului privind angajamentele
în materia concentrărilor economice, cuprins în anexă. În cazul
angajamentelor care constau în cesionarea unei activități, părțile
trebuie să furnizeze o descriere detaliată, în special a modului
în care funcționează în prezent activitatea propusă pentru
cesionare. Aceste informații permit Consiliului Concurenței să
evalueze viabilitatea, competitivitatea și potențialul comercial al
activității, comparând funcționarea actuală a acesteia cu
obiectivele propuse în cadrul angajamentelor. Părțile pot iniția
contacte prealabile cu Consiliul Concurenței anterior transmiterii
Formularului privind angajamentele în materia concentrărilor
economice, pentru a discuta adaptarea cerințelor specifice din
formular în funcție de informațiile necesare în cazurile
respective.

3

8. În timp ce părțile trebuie să propună angajamente
suficiente pentru a elimina problemele de concurență și să
furnizeze informațiile necesare pentru evaluarea acestora,
Consiliului Concurenței îi revine sarcina de a stabili dacă o
concentrare economică, astfel cum este modificată de
angajamentele propuse în mod valabil, trebuie să fie declarată
incompatibilă cu mediul concurențial normal deoarece conduce,
în pofida angajamentelor, la obstacole semnificative în calea
concurenței efective. O concentrare economică modificată prin
angajamente se supune acelorași criterii, în ceea ce privește
sarcina probei pentru interdicția sau autorizarea operațiunii, ca
și o concentrare economică nemodificată.
Condițiile de bază pentru acceptarea angajamentelor
9. Consiliul Concurenței poate accepta numai angajamentele
care pot face concentrarea economică compatibilă cu un mediu
concurențial normal, prevenind apariția de obstacole
semnificative în calea concurenței efective. Angajamentele
trebuie să elimine în întregime problemele de concurență și
trebuie să fie complete și eficiente din toate punctele de vedere.
De asemenea, angajamentele trebuie să poată fi puse în
aplicare în mod efectiv, într-o perioadă scurtă de timp.
10. Se consideră că angajamentele structurale propuse de
părți, în special cesionările, îndeplinesc aceste condiții numai în
măsura în care Consiliul Concurenței poate concluziona, cu un
grad de certitudine suficient, că va fi posibilă punerea în aplicare
a acestora și că noile structuri comerciale rezultate sunt
susceptibile de a fi suficient de viabile pentru a garanta că
distorsionarea semnificativă a concurenței nu se va produce.
11. Gradul de certitudine suficient privind punerea în aplicare
a angajamentelor propuse poate fi afectat, în special, de riscuri
legate de transferul unei activități destinate cesionării, cum ar fi
condițiile pe care trebuie să le îndeplinească părțile care
participă la cesionare, drepturile terților în legătură cu activitatea
sau riscurile privind găsirea unui cumpărător adecvat, precum și
riscurile legate de degradarea activelor până la data realizării
cesionării. Părților le revine obligația de a înlătura aceste
incertitudini legate de punerea în aplicare a angajamentelor
atunci când acestea sunt prezentate Consiliului Concurenței6.
12. La evaluarea celei de-a doua condiții, și anume dacă
angajamentul propus este susceptibil să elimine problemele de
concurență identificate, Consiliul Concurenței va lua în
considerare toți factorii relevanți legați de angajamentul
respectiv, printre care: tipul, amploarea și aria de aplicare a
angajamentului propus, folosind ca termeni de referință structura
și caracteristicile distinctive ale pieței pe care apar problemele
de concurență, inclusiv poziția părților și a altor operatori pe
piață.
13. Pentru ca angajamentele să se conformeze acestor
principii, trebuie ca punerea în aplicare și capacitatea de a
monitoriza angajamentele să fie efective. În timp ce cesionările,
odată ce au fost puse în aplicare, nu mai necesită nicio măsură
de monitorizare suplimentară, alte tipuri de angajamente
necesită mecanisme de monitorizare efective pentru a se
asigura că efectul lor nu este redus sau chiar eliminat de părți.
Altfel, aceste angajamente ar trebui considerate ca simple
declarații de intenție ale părților și nu ar constitui obligații
deoarece, în absența unor mecanisme efective de monitorizare,
încălcarea lor nu ar putea permite dispunerea măsurilor
prevăzute de art. 461 alin. (2) și art. 47 alin. (4) din Lege.
14. În cazurile în care părțile propun angajamente de o
asemenea amploare și complexitate încât Consiliul Concurenței
se află în imposibilitatea de a determina cu un grad de
certitudine suficient, la data emiterii deciziei, dacă acestea vor fi
puse integral în aplicare și dacă sunt susceptibile să mențină o

6 În funcție de natura riscurilor, acestea pot fi compensate prin adoptarea unor măsuri de salvgardare specifice. De exemplu, riscul care decurge din
drepturile terților cu privire la activele de cesionat poate fi compensat prin propunerea unei alternative de cesionare.

4

MONITORUL OFICIAL AL ROMÂNIEI, PARTEA I, Nr. 1/3.I.2011

concurență efectivă pe piață, operațiunea nu poate fi autorizată.
Consiliul Concurenței poate respinge aceste angajamente, în
special pe motiv că punerea în aplicare a angajamentelor nu
poate fi monitorizată în mod efectiv și că absența unei
monitorizări efective limitează sau chiar elimină efectul
angajamentelor propuse.
Caracterul adecvat al diferitelor tipuri de angajamente
15. Principalul obiectiv al angajamentelor este de a asigura
structuri de piață concurențiale. În consecință, angajamentele
de natură structurală, precum angajamentul de a vinde o
activitate, de regulă, sunt preferabile, în măsura în care acestea
previn în mod durabil problemele de concurență care ar fi
rezultat din concentrare, astfel cum a fost notificată; în plus,
angajamentele structurale nu necesită măsuri de monitorizare
pe termen mediu și lung. Cu toate acestea, nu poate fi exclusă
în mod aprioric posibilitatea ca și alte tipuri de angajamente să
fie, de asemenea, în măsură să prevină obstacolele
semnificative în calea concurenței efective.
16. Trebuie examinat de la caz la caz dacă un angajament și,
în special, ce tip de angajament este adecvat pentru a elimina
problemele de concurență identificate.
17. Cu toate acestea, se poate face o distincție generală între
cesionări, alte angajamente structurale, cum ar fi acordarea
accesului la infrastructuri importante sau la factori de producție
în condiții nediscriminatorii, și angajamente privind
comportamentul viitor al entității rezultate din concentrare.
Angajamentele de cesionare sunt cel mai bun mod de a elimina
problemele de concurență rezultate din suprapunerile pe
orizontală, putând constitui, de asemenea, cea mai bună soluție
de rezolvare a problemelor de tip vertical sau conglomerat. Alte
angajamente structurale pot fi adecvate pentru a rezolva toate
tipurile de probleme în cazul în care angajamentele în cauză
sunt echivalente unor cesionări din punctul de vedere al
efectelor lor, după cum se prevede la pct. 60—69.
Angajamentele privind comportamentul viitor al entității rezultate
din concentrare pot fi acceptate numai cu titlu excepțional, în
împrejurări specifice. În special, angajamentele sub forma
promisiunilor de a nu crește prețurile, de a nu reduce gama de
produse sau de a nu elimina unele mărci etc. nu vor elimina
problemele de concurență rezultate din suprapunerile pe
orizontală. Astfel de angajamente pot fi acceptate numai în
situația în care viabilitatea acestora este garantată pe deplin de
punerea în aplicare și monitorizarea efectivă, potrivit pct. 13, 14,
65, 68, precum și în situația în care nu riscă să conducă la
distorsionarea concurenței7.
Procedura
18. Consiliul Concurenței poate accepta angajamente în
oricare dintre fazele procedurii. Totuși, având în vedere că o
cercetare aprofundată a pieței este realizată numai în faza II a
procedurii, angajamentele propuse Consiliului Concurenței în
faza I trebuie să elimine în mod clar ăîndoielile serioase” privind
compatibilitatea operațiunii cu un mediu concurențial normal8,
pentru a se emite o decizie potrivit art. 46 alin. (2) lit. b) din Lege.
19. În cazul în care Consiliul Concurenței constată că
operațiunea de concentrare economică prezintă îndoieli
serioase privind compatibilitatea cu un mediu concurențial
normal și acestea nu au putut fi înlăturate potrivit prevederilor
art. 46 alin. (2) lit. b) din Lege va decide deschiderea unei
investigații. Angajamentele propuse de părțile implicate trebuie
să fie suficiente pentru a elimina problemele de concurență
identificate. Consiliul Concurenței va emite o decizie de
autorizare condiționată, în temeiul art. 46 alin. (4) lit. c) din Lege,

dacă ajunge la concluzia că îndoielile serioase la care se face
referire la art. 46 alin. (3) din Lege au fost eliminate în urma
angajamentelor propuse de părți.
20. Angajamentele pot fi propuse numai de către părți.
Consiliul Concurenței va asigura obligativitatea angajamentelor
prin faptul că va condiționa decizia de autorizare a concentrării
economice de respectarea angajamentelor respective. În
practică se face distincție între condiții și obligații. Cerința
realizării modificării structurale a pieței, cum ar fi cesionarea unei
activități, este din acest punct de vedere o condiție. Etapele de
punere în aplicare, necesare obținerii acestui rezultat, sunt, în
general, obligații ale părților, de exemplu, desemnarea unui
împuternicit pentru vânzarea activității.
21. În cazul în care întreprinderile implicate nu îndeplinesc o
obligație și/sau o condiție impusă prin una dintre deciziile
prevăzute la art. 46 alin. (2) lit. b) sau alin. (4) lit. c) din Lege,
Consiliul Concurenței poate aplica sancțiuni potrivit dispozițiilor
art. 51 alin. (1) lit. e) și ale art. 54 alin. (1) lit. d) din Lege. În cazul
încălcării unei condiții, de exemplu în cazul în care o activitate
nu este cesionată în intervalul de timp prevăzut în angajamente
sau în cazul în care este redobândită ulterior, Consiliul
Concurenței poate, în temeiul art. 47 alin. (4) lit. b) din Lege, să
impună măsuri interimare adecvate pentru restabilirea sau
menținerea condițiilor de concurență efectivă. În cazul în care
sunt îndeplinite condițiile prevăzute la art. 461 alin. (2) din Lege,
Consiliul Concurenței poate acționa potrivit prevederilor art. 461
alin. (1).
II. Tipuri de angajamente
1. Cesionarea unei activități către un cumpărător adecvat
22. În cazul în care există riscul ca o concentrare economică
să ridice obstacole semnificative în calea concurenței efective,
cea mai eficientă modalitate de a menține concurența efectivă,
cu excepția declarării acesteia ca fiind incompatibilă cu un
mediu concurențial normal, este crearea condițiilor de înființare
a unei noi entități concurente sau de consolidare a concurenților
existenți, prin realizarea unei cesionări de către părțile la
concentrare.
1.1. Cesionarea unei activități viabile și competitive
23. Elementele cesionate trebuie să constituie o activitate
viabilă care, în cazul în care ar fi exploatată de un cumpărător
adecvat, ar putea concura efectiv și durabil cu entitatea creată
prin concentrarea economică, ca întreprindere activă9. Pentru a
asigura viabilitatea activității respective, ar putea fi necesară și
includerea activităților legate de piețele pe care Consiliul
Concurenței nu a identificat probleme de concurență, dacă acest
lucru este necesar pentru a crea un concurent efectiv pe piețele
în cauză.
24. În cazul în care se propune cesionarea unei activități
viabile, este necesar să se țină cont de incertitudinile și de
riscurile aferente transferului activității către un nou proprietar.
Aceste riscuri pot limita impactul concurențial al activității
cesionate și, prin urmare, pot conduce la o situație de piață care
nu ar fi, în mod necesar, de natură să elimine respectivele
probleme de concurență.
Caracteristicile activității destinate cesionării
25. Activitatea trebuie să includă toate activele care
contribuie la funcționarea sa curentă sau care sunt necesare
pentru a asigura viabilitatea și competitivitatea sa, precum și
întregul personal angajat în prezent sau care este necesar
pentru a asigura viabilitatea și competitivitatea activității10.

7 De exemplu, angajamentele privind un anumit comportament referitor la prețuri, cum ar fi plafoane de prețuri care implică riscul de a genera o aliniere
anticoncurențială a prețurilor între concurenți.
8 Angajamentele prezentate în faza I pot fi acceptate numai în anumite situații. A se vedea pct. 74.
9 Aceasta include, în anumite condiții, activități care trebuie disociate din activitatea sau activele individuale ale unei părți; a se vedea pct. 34 și 35.
10 Părțile notificatoare se vor obliga în angajamente ca activitatea destinată cesionării să includă toate activele și personalul în cauză.

MONITORUL OFICIAL AL ROMÂNIEI, PARTEA I, Nr. 1/3.I.2011
26. Personalul și activele care sunt în prezent partajate între
activitatea destinată cesionării și alte activități ale părților, dar
care contribuie la funcționarea activității sau care sunt necesare
pentru a asigura viabilitatea și competitivitatea acesteia, trebuie
de asemenea să fie incluse în cesiune. În caz contrar,
viabilitatea și competitivitatea activității destinate cesionării ar fi
compromise. În consecință, activitatea destinată cesionării
trebuie să cuprindă personalul care exercită funcții esențiale
pentru activitate, cum ar fi, de exemplu, personalul din
cercetare-dezvoltare și personalul informatic al grupului, chiar
și în cazul în care acest personal este angajat în prezent pentru
a desfășura o altă activitate a părților — cel puțin într-o proporție
suficientă pentru a îndeplini necesitățile curente ale activității
cesionate. În același mod, activele partajate trebuie incluse chiar
dacă aceste active aparțin sau sunt alocate unei alte activități.
27. Pentru a permite Consiliului Concurenței să identifice
caracteristicile activității destinate cesionării, părțile trebuie să
includă în angajamente o descriere precisă a caracteristicilor
acestei activități. Descrierea trebuie să fie adaptată fiecărui caz
și trebuie să conțină toate elementele care fac parte din
activitatea destinată cesionării: active corporale, precum
activități de cercetare-dezvoltare, de producție, de distribuție, de
vânzări și de marketing, și active necorporale, cum ar fi drepturi
de proprietate intelectuală, know-how și fond de comerț; licențe,
permise și autorizații acordate activității în cauză de anumite
organisme; contracte, contracte de închiriere și angajamente,
precum convenții cu furnizorii și clienții, în beneficiul activității
destinate cesionării; dosare ale clienților, de credit și de altă
natură. În descrierea activității, părțile trebuie să includă, în linii
generale, personalul pe care intenționează să îl transfere,
inclusiv personalul detașat și angajații temporar, și să furnizeze
o listă a personalului de bază, respectiv a personalului esențial
pentru viabilitatea și competitivitatea activității. Angajamentul
trebuie să cuprindă un angajament de nesolicitare a personalului
de bază de către părți.
28. În descrierea activității, părțile trebuie să stabilească și
regimul de furnizare a produselor și serviciilor de către acestea
către activitatea destinată cesionării sau de către activitatea
destinată cesionării către părți. Asemenea relații în derulare ale
activității cesionate pot fi necesare pentru menținerea deplinei
viabilități economice și a competitivității activității cesionate
pentru o perioadă de tranziție. Consiliul Concurenței va accepta
un astfel de angajament numai dacă acesta nu afectează
independența activității cesionate față de părți.
29. Pentru a evita orice neînțelegere referitoare la activitatea
de cesionat, părțile trebuie să excludă în mod expres, prin textul
angajamentelor, activele sau personalul care sunt utilizate în
cadrul acesteia sau de către aceasta, dar care, în opinia părților,
nu trebuie transferate în cadrul cesionării. Consiliul Concurenței
va putea accepta astfel de excluderi numai dacă părțile pot
demonstra în mod clar că acestea nu afectează viabilitatea și
competitivitatea activității.
30. Activitatea destinată cesionării trebuie să fie viabilă ca
atare. În consecință, resursele unui eventual sau chiar presupus
cumpărător viitor nu sunt luate în considerare de către Consiliul
Concurenței în faza de evaluare a angajamentului.
31. Situația este diferită în cazul în care, în cursul procedurii,
este încheiat un contract de vânzare-cumpărare cu un
cumpărător specific, ale cărui resurse pot fi luate în considerare
la data evaluării angajamentului. Această situație este prevăzută
la pct. 55 și 56.
1.2. Activitatea autonomă și condițiile pentru acceptarea
alternativelor
32. În mod normal, o activitate viabilă este aceea care poate
funcționa autonom față de părțile la concentrarea economică,
în ceea ce privește furnizarea de materii prime sau alte forme de
cooperare, altele decât cele din perioada de tranziție. Este

5

indicat ca activitatea destinată cesionării să fie o activitate
autonomă existentă. Aceasta poate lua forma unei întreprinderi
existente sau a unui grup de întreprinderi existente ori a unei
activități dintr-o întreprindere.
33. În cazul în care problema de concurență rezultă dintr-o
suprapunere pe orizontală, părțile pot opta între două activități.
În cazurile care implică o ofertă ostilă, iar părțile notificatoare
dispun de informații limitate despre activitatea destinată
cesionării, un angajament de cesionare a anumitor activități ale
întreprinderii-țintă poate să mărească riscul ca activitatea în
cauză să nu reprezinte, după cesionare, un concurent viabil care
poate intra în concurență efectivă și durabilă pe piață. În
consecință, în astfel de cazuri, pentru părți ar putea fi mai
adecvat să propună cesionarea unor activități ale întreprinderii
achizitoare.
Disocierile
34. Chiar dacă în mod normal este necesară cesionarea unei
activități existente autonome și viabile, Consiliul Concurenței,
luând în considerare principiul proporționalității, poate de
asemenea avea în vedere cesionarea unor activități care au
legături puternice sau care sunt parțial integrate în activitățile
reținute de părți și care, în consecință, trebuie ădisociate”. Pentru
a reduce la minimum riscurile care ar putea afecta viabilitatea și
competitivitatea în astfel de împrejurări, părțile pot furniza
angajamente prin care propun disocierea acelor părți ale unei
activități existente, care nu trebuie în mod obligatoriu să fie
cesionate. De fapt, în aceste împrejurări se cesionează o
activitate autonomă existentă, chiar dacă, printr-o ădisociere
inversă”, părțile pot disocia părți limitate pe care le pot păstra.
35. Consiliul Concurenței va putea accepta angajamente
care necesită disocierea unei activități numai dacă poate exista
certitudinea că, cel puțin la data la care activitatea este
transferată cumpărătorului, se cesionează o activitate autonomă
viabilă și riscurile care ar putea afecta viabilitatea și
competitivitatea, generate de disociere, sunt astfel reduse la
minimum. Așadar, părțile trebuie să garanteze că disocierea
este inițiată în perioada de tranziție, adică în perioada dintre
emiterea deciziei Consiliului Concurenței și data încheierii
cesionării, respectiv data transferului juridic și efectiv al activității
către cumpărător. În consecință, la sfârșitul acestei perioade se
cesionează o activitate autonomă viabilă. Dacă acest lucru nu
este posibil sau dacă disocierea este deosebit de dificilă, părțile
pot oferi Consiliului Concurenței gradul necesar de certitudine
prin propunerea unei soluții de tip ăcumpărător inițial”, astfel cum
este prevăzut la pct. 54.
Cesionarea activelor, în special a mărcilor și licențelor
36. O cesionare care constă într-o combinație de active
specifice care nu au format o activitate unitară și viabilă în trecut
generează riscuri pentru viabilitatea și competitivitatea activității
rezultate. În particular, acesta este cazul în care sunt implicate
active care aparțin mai multor părți. O astfel de abordare poate
fi acceptată de Consiliul Concurenței numai dacă este asigurată
viabilitatea activității, indiferent de faptul că activele nu au format
o activitate unitară în trecut. Acesta ar putea fi cazul în care
activele individuale pot fi deja considerate ca o activitate viabilă
și competitivă. În mod similar, în cazuri excepționale poate fi
suficient un pachet de cesionare care include numai mărcile,
activele de producție și/sau distribuție aferente pentru a crea
condițiile unei concurențe efective. În astfel de împrejurări,
pachetul constând din mărci și active trebuie să fie suficient
pentru a permite Consiliului Concurenței să concluzioneze că
activitatea rezultată va fi viabilă imediat ce se va afla în
proprietatea unui cumpărător adecvat.
37. Cesionarea unei activități este în general preferabilă
acordării de licențe pentru drepturi de proprietate intelectuală,

6

MONITORUL OFICIAL AL ROMÂNIEI, PARTEA I, Nr. 1/3.I.2011

deoarece acordarea unei licențe implică mai multe incertitudini,
nu permite titularului licenței să concureze imediat pe piață,
presupune relații cu părțile, care ar putea permite emitentului
licenței să influențeze comportamentul concurențial al titularului
licenței, și poate da naștere la dispute între emitentul și titularul
licenței cu privire la domeniul de aplicare, termenii și condițiile
licenței. Așadar, acordarea unei licențe nu va fi, în general,
considerată ca adecvată în cazurile în care pare posibilă o
cesionare a unei activități. În cazul în care problemele de
concurență sunt generate de poziția pe piață deținută pentru o
astfel de tehnologie sau pentru drepturi de proprietate
intelectuală, cesionarea acestei tehnologii sau a acestor drepturi
constituie cel mai bun angajament, întrucât elimină o relație
durabilă între noua entitate rezultată din concentrare și
concurenții acesteia. Cu toate acestea, Consiliul Concurenței
poate accepta contracte de licență ca alternativă la cesionare
în situația în care, de exemplu, cesionarea ar constitui un
obstacol pentru o cercetare eficientă în curs sau cesionarea ar
fi imposibilă din cauza naturii activității. Aceste licențe trebuie să
permită titularului licenței să intre în concurență efectivă cu
părțile într-un mod similar cu situația în care ar fi avut loc o
cesionare. În general, aceste licențe vor fi licențe exclusive și
nu trebuie să prevadă nicio restricție privind domeniul de
utilizare sau zona geografică pentru titularul licenței. În cazurile
în care pot exista incertitudini cu privire la domeniul de aplicare
al licenței sau la termenii și condițiile acesteia, părțile trebuie să
cesioneze dreptul de proprietate intelectuală subiacent, însă pot
obține în schimb o licență. În cazurile în care este incert dacă
licența va fi acordată efectiv unui titular adecvat, părțile pot avea
în vedere propunerea unui ătitular inițial” al licenței sau o soluție
de ăîncheiere prealabilă a unui acord”, potrivit pct. 55, pentru a
permite Consiliului Concurenței să concluzioneze cu un grad de
certitudine suficient că angajamentul va fi pus în aplicare.
Schimbarea mărcii
38. În cazuri excepționale, Consiliul Concurenței poate
accepta angajamente de acordare a unei licențe exclusive,
limitate în timp, pentru o anumită marcă, cu scopul de a permite
titularului licenței să schimbe marca produsului în perioada
prevăzută. După prima fază de licență a acestor așa-zise
angajamente de schimbare a mărcii, părțile se angajează ca
într-o a doua fază să se abțină de la orice utilizare a mărcii —
faza de neutilizare. Scopul unor astfel de angajamente este de
a permite titularului licenței să transfere clienții dinspre marca
licențiată către propria sa marcă, astfel încât să fie creat un
concurent viabil, fără cesionarea definitivă a mărcii licențiate.
39. Un angajament de schimbare a mărcii prezintă riscuri
substanțial mai mari pentru restabilirea unei concurențe efective
decât cesionarea, inclusiv cesionarea unei mărci, deoarece este
în mare măsură incert dacă titularul licenței va reuși să se afirme
ca un concurent activ pe piață în virtutea produsului a cărui
marcă a fost schimbată. Un angajament de tipul schimbării
mărcii poate fi acceptabil în cazurile în care marca în cauză este
folosită pe scară largă și o pondere ridicată a cifrei de afaceri
pe care a generat-o este realizată pe alte piețe decât cele pe
care au fost identificate probleme de concurență11. În aceste
cazuri, un angajament de schimbare a mărcii trebuie definit în
așa fel încât să garanteze că acordarea licenței va menține în
mod efectiv o concurență durabilă pe piață și că titularul licenței
va constitui un concurent real după schimbarea mărcii
produselor.

40. Întrucât succesul angajamentelor de schimbare a mărcii
este legat în mare măsură de viabilitatea mărcii licențiate,
trebuie îndeplinite mai multe condiții prealabile pentru
elaborarea acestor angajamente. În primul rând, marca
destinată transferării trebuie să fie bine cunoscută și să fie
suficient de puternică pentru a garanta atât viabilitatea imediată
a mărcii licențiate, cât și supraviețuirea economică în cursul
perioadei de schimbare a mărcii. În al doilea rând, unele dintre
activele legate de producția sau distribuția produselor
comercializate sub marca licențiată sau de transferul de know-how
ar putea fi necesare pentru asigurarea viabilității
angajamentului12. În al treilea rând, licența trebuie să fie
exclusivă și, în principiu, să nu fie limitată la o anumită gamă de
produse de pe o anumită piață și să includă drepturi de
proprietate intelectuală care să garanteze că produsul a cărui
marcă a fost schimbată va fi recunoscut de clienți. Părțile nu vor
putea să folosească semne sau cuvinte similare, întrucât acest
lucru ar putea submina efectul operațiunii de schimbare a mărcii.
În al patrulea rând, atât licența, cât și perioada de neutilizare
trebuie să aibă o durată suficient de lungă, având în vedere
particularitățile cazului respectiv, pentru ca angajamentul de
schimbare a mărcii să producă efecte similare cu cele ale unei
cesionări.
41. Identitatea potențialului titular al licenței va constitui un
factor esențial pentru reușita angajamentelor de acest tip. Dacă
există incertitudini cu privire la existența unor titulari de licență
adecvați, capabili și puternic motivați să efectueze operațiunea
de schimbare a mărcii, părțile pot avea în vedere propunerea
unei ăsoluții inițiale” sau de ăîncheiere prealabilă a unui acord”,
potrivit prevederilor pct. 52—56.
1.3. Clauza de nerăscumpărare
42. Pentru a menține efectul structural al unui angajament,
acesta trebuie să prevadă că entitatea rezultată din concentrare
nu poate dobândi ulterior influență13 asupra întregii activități
cesionate sau asupra unei părți a acesteia. În general,
angajamentele trebuie să prevadă că răscumpărarea unei
influențe semnificative nu este posibilă decât după trecerea unei
perioade semnificative de timp, în general de 10 ani. Cu toate
acestea, angajamentele pot prevedea și posibilitatea Consiliului
Concurenței de a accepta o clauză de derogare a părților de la
această obligație, în cazul în care constată ulterior că structura
pieței s-a schimbat într-o asemenea măsură încât absența unei
influențe asupra activității cesionate nu mai este necesară
pentru a face concentrarea economică compatibilă cu mediul
concurențial normal. Chiar și în absența unei clauze exprese,
redobândirea influenței asupra activității ar încălca o obligație
implicită a părților în temeiul angajamentelor, în măsura în care
ar afecta eficacitatea acestora.
1.4. Angajamentele privind o altă posibilitate de cesionare:
active de prim rang
43. În anumite cazuri, punerea în aplicare a opțiunii de
cesionare alese de părți (o activitate viabilă care rezolvă
problemele de concurență) ar putea fi nesigură, având în
vedere, de exemplu, drepturile de preempțiune deținute de terți
sau incertitudinile privind transferul unor contracte esențiale,
drepturile de proprietate sau incertitudinile privind găsirea unui
cumpărător adecvat. Cu toate acestea, părțile pot estima că vor
fi în măsură să cesioneze activitatea către un cumpărător
adecvat într-un termen foarte scurt.

11 Cu toate acestea, chiar și în aceste condiții poate fi mai adecvată o cesionare a mărcii, în special dacă separarea rezultată în proprietatea asupra mărcii
corespunde unei practici comune în cadrul industriei respective.
12 Acest lucru este deosebit de important în faza de acordare a licenței, în care titularul licenței trebuie să se pregătească pentru lansarea unei noi mărci
competitive. Reiese că această lansare a unei mărci nu este fezabilă în cazul în care cumpărătorul a trebuit să cheltuiască resurse considerabile în procesul de
producție, comercializare și distribuție a mărcii licențiate.
13 O influență exercitată de proprietarul anterior al activității asupra comportamentului concurențial al activității cesionate riscă să compromită obiectivul
urmărit de angajament.

MONITORUL OFICIAL AL ROMÂNIEI, PARTEA I, Nr. 1/3.I.2011
44. În asemenea cazuri, Consiliul Concurenței nu își poate
asuma riscul ca, în cele din urmă, concurența efectivă să nu fie
menținută. În consecință, Consiliul Concurenței va accepta
angajamente de cesionare numai cu îndeplinirea următoarelor
condiții cumulative:
a) în absența incertitudinii, prima cesionare propusă în
angajamente ar consta într-o activitate viabilă;
b) părțile vor propune o posibilitate alternativă de cesionare
pe care sunt obligate să o respecte în cazul în care nu reușesc
să pună în aplicare primul angajament în intervalul de timp
prevăzut pentru prima cesionare. În general, angajamentul
referitor la o asemenea posibilitate alternativă trebuie să vizeze
un ăactiv de prim rang” (crown jewel)14, adică trebuie, după
punerea sa în aplicare, să fie cel puțin la fel de bun ca și prima
propunere de cesionare în ceea ce privește crearea unui
concurent viabil, nu trebuie să implice nicio incertitudine cu
privire la punerea sa în aplicare și trebuie să poată fi pus în
aplicare rapid, pentru a se evita ca perioada totală de punere în
aplicare să depășească o durată considerată în mod normal ca
acceptabilă în condițiile pieței respective. Pentru a limita riscurile
în perioada de tranziție, este obligatorie aplicarea unor măsuri
de conservare provizorii, distincte asupra tuturor activelor
incluse în ambele posibilități alternative de cesionare. Mai mult,
angajamentul trebuie să prevadă criterii clare și un calendar
strict care să arate modalitățile și data la care obligația
alternativă de cesionare va deveni efectivă, iar Consiliul
Concurenței va specifica termene mai scurte pentru punerea în
aplicare a acesteia.
45. În cazul în care există incertitudini cu privire la punerea
în aplicare a cesionării legate de drepturi ale terților sau de
găsirea unui cumpărător adecvat, angajamentele privind
ăactivele de prim rang” și ăcumpărătorii inițiali”, astfel cum este
prevăzut la pct. 53, vizează aceleași aspecte, iar părțile pot
alege, în consecință, între cele două alternative.
1.5. Transferul către un cumpărător adecvat
46. Efectul pe care îl vizează cesionarea va fi atins numai
dacă și în cazul în care activitatea este transferată unui
cumpărător adecvat, în posesia căruia va deveni o forță
concurențială activă pe piață. Capacitatea unei activități de a
atrage un cumpărător adecvat constituie un element important
de care Consiliul Concurenței ține cont în evaluarea caracterului
adecvat al angajamentului propus. Pentru a garanta cesionarea
activității către un cumpărător adecvat, angajamentele trebuie
să includă criterii de definire a caracterului adecvat, care să
permită Consiliului Concurenței să concluzioneze că cesionarea
activității către un astfel de cumpărător este susceptibilă să
elimine problemele de concurență identificate.
a) Caracterul adecvat al cumpărătorului
47. Cerințele standard privind cumpărătorul sunt
următoarele:
a) cumpărătorul trebuie să fie independent de părți și să nu
aibă legături cu acestea;
b) cumpărătorul trebuie să dispună de resurse financiare, de
competența relevantă dovedită și să aibă motivația și
capacitatea de a menține și dezvolta activitatea cesionată, sub
forma unei forțe competitive viabile și active, aflate în concurență
cu părțile și alți concurenți; și
c) achiziționarea activității de către un cumpărător propus nu
trebuie să fie susceptibilă de a crea noi probleme de concurență
și nici nu trebuie să creeze riscul de întârziere a punerii în
aplicare a angajamentelor. În consecință, se presupune în mod
rezonabil că, pentru achiziționarea activității cesionate,
cumpărătorul propus este susceptibil să obțină toate aprobările
necesare de la autoritățile competente.

7

48. Este posibil ca cerințele standard privind cumpărătorul
să fie suplimentate, după caz. Un exemplu îl constituie cerința
ca respectivul cumpărător să aparțină sectorului industrial și nu
celui financiar. Angajamentele vor conține, în general, o clauză
prin care, din cauza circumstanțelor specifice speței, un
cumpărător financiar nu ar putea fi capabil sau nu ar avea
motivația să dezvolte activitatea ca forță viabilă și competitivă
pe piață, chiar dacă ar putea obține competențele necesare de
gestionare, de exemplu, prin recrutarea unor manageri cu
experiență în sectorul respectiv și, în consecință, achiziționarea
de către un cumpărător financiar nu ar elimina problemele de
concurență cu un grad suficient de certitudine.
b) Identificarea unui cumpărător adecvat
49. În general, există 3 moduri prin care se poate garanta că
activitatea este transferată unui cumpărător adecvat:
a) activitatea este transferată, într-un termen fix după
adoptarea deciziei, către un cumpărător aprobat de Consiliul
Concurenței, pe baza cerințelor privind cumpărătorii;
b) în plus față de condițiile prevăzute la lit. a), angajamentele
prevăd că părțile nu pot finaliza operațiunea notificată înainte de
încheierea unui acord cu un cumpărător pentru activitate, numit
ăcumpărător inițial”, aprobat de Consiliul Concurenței;
c) părțile identifică un cumpărător pentru activitate și încheie
un acord în timpul procedurii Consiliului Concurenței15,
angajament numit ăîncheiere prealabilă a unui acord”.
Principala diferență dintre ultimele două opțiuni este că, în cazul
unui ăcumpărător inițial”, identitatea cumpărătorului nu este
cunoscută Consiliului Concurenței înainte de emiterea unei
decizii de autorizare.
50. Alegerea categoriei depinde de riscurile implicate de
cazul respectiv și, în consecință, de măsurile care permit
Consiliului Concurenței să concluzioneze, cu un grad suficient
de certitudine, că angajamentul va fi pus în aplicare. Aceasta va
depinde de domeniul de aplicare și natura activității de cesionat,
de riscurile de depreciere a activității în perioada de tranziție
dinaintea cesionării și de orice incertitudini inerente transferării
și punerii în aplicare, în special în ceea ce privește riscurile
privind găsirea unui cumpărător adecvat.
1. Vânzarea activității cesionate într-un termen fix, ulterior
deciziei

51. Părțile pot proceda la vânzarea activității cesionate în
baza cerințelor privind cumpărătorii, într-un termen fix de la data
adoptării deciziei Consiliului Concurenței. Această procedură
este adecvată în majoritatea cazurilor, cu condiția să poată fi
luați în considerare mai mulți cumpărători pentru o activitate
viabilă și să nu existe probleme specifice care să complice sau
să împiedice cesionarea. În cazul în care cumpărătorul trebuie
să aibă competențe speciale, această procedură poate fi
adecvată dacă există suficienți cumpărători potențiali interesați
care îndeplinesc cerințele specifice privind cumpărătorii ce
trebuie incluse în angajamente în astfel de cazuri.
2. ăCumpărătorul inițial”

52. Există cazuri în care numai propunerea unui ăcumpărător
inițial” poate permite Consiliului Concurenței să concluzioneze
cu un grad de certitudine suficient că activitatea va fi cesionată
efectiv unui cumpărător adecvat. În consecință, părțile trebuie
să se oblige în angajamente să nu încheie operațiunea notificată
înainte de semnarea unui acord pentru cesionarea activității cu
un cumpărător aprobat de Consiliul Concurenței.
53. În primul rând, acest lucru privește cazurile în care există
obstacole considerabile în calea cesionării, cum ar fi drepturi ale
terților sau incertitudini privind găsirea unui cumpărător adecvat.
În astfel de cazuri, un ăcumpărător inițial” va permite Consiliului

14 Alternativa poate consta într-o activitate complet diferită sau, în cazul incertitudinii cu privire la găsirea unui cumpărător adecvat, în activități și active
suplimentare, care sunt adăugate pachetului inițial.
15 Transferul activității poate fi pus în aplicare după emiterea deciziei Consiliului Concurenței.

8

MONITORUL OFICIAL AL ROMÂNIEI, PARTEA I, Nr. 1/3.I.2011

Concurenței să concluzioneze cu un grad de certitudine suficient
că angajamentele vor fi puse în aplicare, întrucât un astfel de
angajament creează un stimulent mai puternic pentru părți de a
încheia cesionarea pentru a putea realiza propria lor
concentrare economică. În aceste circumstanțe, părțile pot
alege între propunerea unui ăcumpărător inițial” și un
angajament alternativ de cesionare, astfel cum este prevăzut la
pct. 45.
54. În al doilea rând, un ăcumpărător inițial” poate fi necesar
în cazurile care generează riscuri considerabile pentru
menținerea competitivității și atractivității activității cesionate în
perioada de tranziție până la data cesionării. Această categorie
cuprinde cazurile în care riscurile de depreciere a activității
cesionate par să fie mari, în special din cauza riscului de a
pierde angajați esențiali pentru activitate sau în care riscurile
intermediare sunt amplificate, deoarece părțile nu sunt capabile
să întreprindă procesul de disociere în perioada de tranziție,
însă procesul de disociere poate avea loc numai după
încheierea contractului de vânzare-cumpărare cu un
cumpărător. Soluția privind ăcumpărătorul inițial” poate accelera
transferul activității de cesionat — dată fiind motivația mai
puternică pentru părți de a încheia cesionarea, cu scopul de a
putea realiza propria lor concentrare economică — într-o
asemenea măsură încât angajamentele să permită Consiliului
Concurenței să concluzioneze cu un grad de certitudine suficient
că aceste riscuri sunt limitate și că cesionarea va fi pusă efectiv
în aplicare.
3. Angajamentele de ăîncheiere prealabilă a acordului”

55. Cea de-a treia categorie cuprinde cazurile în care părțile
identifică și încheie cu un cumpărător un acord în care sunt
specificate caracteristicile esențiale ale achiziției, în timpul
procedurii Consiliului Concurenței. În cazul în care Consiliul
Concurenței autorizează concentrarea economică notificată, nu
mai este necesară aprobarea suplimentară din partea autorității
de concurență în ceea ce privește cumpărătorul și încheierea
vânzării activității cesionate poate avea loc la scurt timp după
emiterea deciziei.
56. Consiliul Concurenței încurajează angajamentele de
ăîncheiere prealabilă a acordului”, în special în cazurile în care
identitatea cumpărătorului este determinantă pentru eficacitatea
angajamentului propus. Acestea sunt situațiile în care, în funcție
de împrejurări, pot fi considerați adecvați numai câțiva
cumpărători potențiali, în special în situația în care activitatea
cesionată nu este o activitate viabilă în sine, ci viabilitatea sa
este asigurată numai prin anumite active ale cumpărătorului ori
în situația în care cumpărătorul trebuie să aibă anumite
caracteristici pentru ca angajamentul propus să elimine
problemele de concurență. Dacă părțile optează pentru
încheierea unui acord cu un cumpărător adecvat în cursul
procedurii, prin intermediul unei soluții de ăîncheiere prealabilă
a acordului”, Consiliul Concurenței, în aceste circumstanțe,
poate să concluzioneze cu un grad de certitudine suficient că
angajamentele vor fi puse în aplicare prin vânzarea către un
cumpărător adecvat. În astfel de situații, o soluție de
ăcumpărător inițial” ce cuprinde cerințe specifice cu privire la
caracterul adecvat al cumpărătorului va fi considerată, în
general, ca echivalentă și acceptabilă soluției de ăîncheiere
prealabilă a acordului”.
2. Eliminarea legăturilor cu concurenții
57. Angajamentele de cesionare pot fi utilizate și pentru
eliminarea legăturilor dintre părți și concurenți, în cazurile în care
aceste legături contribuie la problemele de concurență generate
de respectiva concentrare economică. Pentru a elimina o
legătură structurală cu un concurent important poate fi necesară
cesionarea unei participații minoritare în cadrul unei societăți în
comun sau în cadrul unui concurent.

58. Deși cesionarea acestor participații reprezintă soluția
preferabilă, Consiliul Concurenței poate accepta, în mod
excepțional, renunțarea la drepturile legate de participațiile
minoritare în cadrul unui concurent, pentru care se poate
exclude, date fiind circumstanțele specifice ale cazului, că acele
câștiguri financiare care sunt generate de o participație
minoritară în cadrul unui concurent ar genera, ele însele,
probleme de concurență. În astfel de împrejurări, părțile trebuie
să renunțe la toate drepturile legate de o asemenea participație,
care au fost relevante pentru comportamentul lor concurențial,
precum reprezentarea în cadrul consiliului de administrație,
drepturile de veto și drepturile de informare. Consiliul
Concurenței poate accepta o astfel de eliminare a legăturii cu un
concurent numai dacă se renunță complet și definitiv la aceste
drepturi.
59. Dacă problemele de concurență sunt rezultatul unor
contracte cu întreprinderi care furnizează aceleași produse sau
prestează aceleași servicii, un angajament adecvat ar fi
încetarea contractului respectiv, cum ar fi contractele de
distribuție cu concurenți sau contractele care au drept
consecință coordonarea comportamentului comercial. Cu toate
acestea, încetarea unui contract de distribuție va elimina
problemele de concurență numai dacă se garantează că
produsul unui concurent va fi, de asemenea, distribuit în viitor și
va exercita o presiune concurențială reală asupra părților.
3. Alte angajamente
60. Deși cesionările sau eliminarea legăturilor cu concurenții
constituie angajamentele preferate, acestea nu reprezintă
singurele angajamente posibile pentru eliminarea anumitor
probleme de concurență. Cu toate acestea, cesionările sunt
etalonul față de care este evaluată eficacitatea și eficiența altor
angajamente. În consecință, Consiliul Concurenței poate
accepta alte tipuri de angajamente, dar numai în condițiile în
care angajamentul alternativ propus are cel puțin efecte
echivalente cu angajamentele de cesionare.
Angajamentele de acces
61. Consiliul Concurenței poate accepta angajamente care
prevăd acordarea accesului la infrastructuri, rețele și tehnologii
importante, inclusiv brevete, know-how sau alte drepturi de
proprietate intelectuală, precum și la factori de producție. În
general, părțile acordă un astfel de acces terților în mod
nediscriminatoriu și transparent.
62. Pot fi propuse angajamente de acordare a accesului la
infrastructuri și rețele, pentru a facilita pătrunderea pe piață a
concurenților. Acestea pot fi acceptate de Consiliul Concurenței
în cazurile în care este suficient de clar că va exista o pătrundere
efectivă a unor noi concurenți pe piață ce va elimina orice
obstacol semnificativ în calea concurenței efective. Alte exemple
de angajamente de acces sunt angajamentele de acordare a
accesului la platformele de televiziune cu plată și la energie prin
programe de cesiune de contracte de furnizare a gazelor
naturale. Adeseori, o reducere suficientă a barierelor la intrarea
pe piață nu este realizată prin măsuri individuale, ci printr-un
pachet ce conține o combinație de angajamente de cesionare și
de acces sau printr-un pachet de angajamente ce vizează
facilitarea globală a pătrunderii pe piață a concurenților printr-o
gamă întreagă de diferite măsuri. În cazul în care aceste
angajamente sunt susceptibile de a permite unui număr suficient
de concurenți noi să pătrundă pe piață în timp util, pot fi
considerate ca având, asupra concurenței de pe piață, un efect
similar cu cesionarea. Dacă nu se poate concluziona că
reducerea barierelor la intrarea pe piață de către angajamentele
propuse este susceptibilă de a conduce la pătrunderea unor noi
concurenți pe piață, Consiliul Concurenței va respinge pachetul
de angajamente în cauză16.

16 În cazurile de concentrări economice din sectorul transporturilor aeriene, simpla reducere a obstacolelor la intrarea pe piață, prin angajamentul părților
de a oferi tranșe orare pe anumite aeroporturi, poate fi insuficientă pentru a asigura intrarea unor concurenți noi pe acele rute pe care apar problemele de concurență
și pentru a face ca efectele angajamentului respectiv să fie echivalente cu cele ale unei cesionări.

MONITORUL OFICIAL AL ROMÂNIEI, PARTEA I, Nr. 1/3.I.2011
63. Pot fi propuse și angajamente prin care se acordă acces
nediscriminatoriu la infrastructuri sau la rețelele părților, cum ar
fi rețelele de telecomunicații sau alte rețele similare, care
participă la concentrarea economică, pentru a garanta că nu
apar obstacole semnificative în calea concurenței prin blocarea
accesului concurenților. Consiliul Concurenței va accepta astfel
de angajamente numai dacă se poate concluziona că acestea
vor fi efective, iar concurenții sunt susceptibili să le utilizeze,
astfel încât problemele de blocare a accesului concurenților vor
dispărea. În cazuri specifice, poate fi adecvată corelarea unui
astfel de angajament cu o dispoziție de ăcumpărător inițial” sau
de ăîncheiere prealabilă a unui acord” pentru a permite
Consiliului Concurenței să concluzioneze cu un grad de
certitudine suficient că angajamentul va fi pus în aplicare.
64. În mod similar, controlul asupra unei tehnologii
importante sau asupra unor drepturi de proprietate intelectuală
poate ridica probleme de eliminare a concurenților care depind
de acea tehnologie sau de acele drepturi de proprietate
intelectuală ca element esențial pentru activitățile lor de pe o
piață situată în aval. Această situație privește, de exemplu,
cazurile în care problemele de concurență apar deoarece părțile
nu comunică informații ce sunt necesare pentru
interoperabilitatea diferitelor echipamente. În astfel de cazuri,
angajamentele de a acorda concurenților acces la informațiile
necesare pot elimina problemele de concurență. În mod similar,
în sectoarele în care întreprinderile trebuie în general să
coopereze prin acordarea reciprocă de brevete, problemele
legate de faptul că entitatea rezultată din concentrare nu ar mai
avea interesul de a acorda licențe în aceeași măsură și în
aceleași condiții ca înainte pot fi eliminate prin angajamente de
a acorda licențe în aceleași condiții și în viitor. În astfel de cazuri,
angajamentele ar trebui să prevadă licențe neexclusive sau
divulgarea de informații în mod neexclusiv către toți terții care
depind de drepturi de proprietate intelectuală sau de informații
pentru activitățile lor. În continuare, trebuie asigurat faptul că
termenii și condițiile care se aplică acordării licențelor nu
împiedică punerea în aplicare efectivă a unui astfel de
angajament bazat pe acordarea de licențe. Dacă nu există
termeni și condiții clar definite pentru acordarea licențelor pe
piața în cauză, termenii și condițiile, inclusiv structura prețurilor,
trebuie să reiasă clar din angajamente, de exemplu, prin formule
de preț. O soluție alternativă poate fi recurgerea la licențe scutite
de la plata oricăror redevențe. În plus, după caz, acordarea unor
licențe poate transmite și informații sensibile către partea care
acordă licența cu privire la comportamentul concurențial al
titularilor licențelor care sunt concurenți activi pe piața din aval,
de exemplu prin transmiterea numărului de licențe folosite pe
piața din aval. În asemenea cazuri, pentru ca angajamentul să
fie adecvat este necesar ca acesta să excludă astfel de
probleme de confidențialitate. În general, potrivit prevederilor
pct. 63, Consiliul Concurenței va accepta astfel de angajamente
numai dacă se poate concluziona că acestea vor fi efective și că
sunt susceptibile de a fi folosite de către concurenți.
65. Angajamentele de acces au adeseori o natură complexă
și includ, în mod necesar, termeni generali pentru stabilirea
termenilor și condițiilor în care se realizează accesul. Pentru a
fi eficiente, aceste angajamente trebuie să conțină cerințele
procedurale necesare pentru monitorizarea lor. Consiliul
Concurenței va putea accepta astfel de angajamente numai în
situația în care complexitatea nu implică, de la bun început,
riscuri privind eficacitatea lor, mecanismele de monitorizare
propuse garantează că angajamentele vor fi puse în aplicare în

9

mod eficient și mecanismul de asigurare a aplicării lor va
produce rezultate în timp util.
Modificarea contractelor exclusive pe termen lung
66. Modificarea în structura pieței, rezultată în urma realizării
unei concentrări economice, poate face ca aranjamentele
contractuale existente să fie defavorabile concurenței efective.
Acest lucru este valabil, în special, pentru contractele exclusive
de furnizare pe termen lung, în cazul în care contractele
respective fie blochează posibilitățile de participare ale
concurenților în amonte, fie blochează accesul acestora la clienți
în aval. În cazul în care entitatea rezultată din concentrare are
capacitatea și interesul de a bloca accesul concurenților în acest
mod, efectele blocării care rezultă din contractele exclusive
existente pot contribui la ridicarea unor obstacole semnificative
în calea concurenței efective.
67. În astfel de cazuri, încetarea sau modificarea clauzelor
exclusive existente poate fi considerată adecvată pentru
eliminarea problemelor de concurență. Cu toate acestea,
probele disponibile trebuie să permită Consiliului Concurenței
să determine în mod clar că nu va fi menținută nicio exclusivitate
de facto. De asemenea, o astfel de modificare a contractelor pe
termen lung va fi suficientă, în general, numai dacă face parte
dintr-un pachet de angajamente destinate să elimine problemele
de concurență identificate.
Alte angajamente care nu implică cesionarea
68. Astfel cum este prevăzut la pct. 17, angajamentele care
nu au caracter structural, cum ar fi promisiunile părților de a se
abține de la un anumit comportament concurențial, nu vor
elimina, în general, problemele de concurență care rezultă din
suprapunerile pe orizontală. Din cauza absenței unei
monitorizări eficiente a punerii sale în aplicare, poate fi dificil să
se îndeplinească gradul de eficacitate necesar al unui astfel de
angajament, după cum este prevăzut la pct. 13. Ar putea fi
imposibil pentru Consiliul Concurenței să verifice respectarea
angajamentului și chiar și pentru alți participanți de pe piață, cum
ar fi concurenții, să stabilească cu un grad suficient de
certitudine dacă părțile pot implementa condițiile
angajamentului. De asemenea, concurenții s-ar putea să nu
aibă interesul de a sesiza Consiliul Concurenței, deoarece nu
sunt beneficiari direcți ai angajamentelor. În consecință, Consiliul
Concurenței poate examina alte tipuri de angajamente care nu
implică cesionarea, cum ar fi promisiunile comportamentale,
numai în mod excepțional și în împrejurări specifice, precum
problemele de concurență apărute în structurile de tip
conglomerat.
Termenul-limită pentru angajamentele care nu implică
cesionarea
69. Consiliul Concurenței poate accepta angajamente care
nu implică cesionarea și care sunt limitate în timp. Acceptarea
unui astfel de termen-limită și durata sa vor depinde de
circumstanțele specifice fiecărui caz în parte.
III. Aspecte procedurale privind propunerile de
angajamente
1. Faza I

70. Consiliul Concurenței poate să declare o operațiune de
concentrare economică compatibilă cu un mediu concurențial
normal, potrivit prevederilor art. 46 alin. (2) lit. b) din Lege, dacă
se constată că, în urma modificărilor propuse de părțile
implicate, operațiunea notificată nu mai prezintă îndoieli

10

MONITORUL OFICIAL AL ROMÂNIEI, PARTEA I, Nr. 1/3.I.2011

serioase privind compatibilitatea cu un mediu concurențial
normal.
71. Părțile pot prezenta Consiliului Concurenței propuneri de
angajamente înainte de data efectivă a notificării sau într-un
termen de maximum două săptămâni de la această dată. În
cazul în care angajamentele propuse sunt acceptate, Consiliul
Concurenței va emite o decizie în ceea ce privește concentrarea
economică notificată, în termenul de 45 de zile prevăzut la
art. 46 alin. (2) din Lege.
72. Pentru a putea fi luate în considerare la fundamentarea
unei decizii în temeiul art. 46 alin. (2) lit. b) din Lege, propunerile
de angajamente trebuie să îndeplinească următoarele condiții
cumulative:
a) să fie prezentate în termen, cel mai târziu în ultima zi a
termenului de două săptămâni prevăzut la pct. 71;
b) să specifice în mod complet angajamentele de fond
convenite de părți și modalitățile de punere în aplicare a
acestora;
c) să fie semnate de o persoană autorizată corespunzător în
acest sens;
d) să fie însoțite de informații despre angajamente, furnizate
potrivit Formularului privind propunerile de angajamente în
materia concentrărilor economice, prevăzut la pct. 7;
e) să fie însoțite de o versiune neconfidențială a
angajamentelor, în vederea consultării de către Consiliul
Concurenței a terților interesați. Versiunea neconfidențială a
angajamentelor trebuie să permită terților să evalueze complet
viabilitatea și eficacitatea angajamentelor propuse în vederea
eliminării problemelor de concurență.
73. Angajamentele propuse de părți în concordanță cu
aceste cerințe vor fi evaluate de către Consiliul Concurenței,
care va putea consulta terții cu privire la eficacitatea
angajamentelor propuse, sub forma unui test de piață.
74. Angajamentele prezentate în faza I pot fi acceptate numai
în situația în care problema de concurență este ușor de
identificat și poate fi ușor corectată. În consecință, problema de
concurență trebuie să fie suficient de precisă, angajamentele
foarte clare, astfel încât să nu fie necesară inițierea unei
investigații, și suficiente pentru a înlătura orice ăîndoieli serioase”
potrivit art. 46 alin. (2) lit. b) din Lege. În cazul în care evaluarea
confirmă că angajamentele propuse înlătură îndoielile serioase
ridicate de operațiune, Consiliul Concurenței poate autoriza
concentrarea economică în faza I.
75. Din cauza restricțiilor de timp în faza I, este deosebit de
important ca părțile să furnizeze în timp util Consiliului
Concurenței informațiile necesare prevăzute în Formularul
privind propunerile de angajamente în materia concentrărilor
economice, pentru a se putea evalua în mod corect conținutul,
viabilitatea și caracterul adecvat al angajamentelor, în vederea
menținerii unei concurențe efective și durabile pe piață. În caz
contrar, este posibil ca autoritatea de concurență să nu poată
concluziona că angajamentele propuse vor elimina îndoielile
serioase.
76. În cazul în care evaluarea conduce la concluzia că
angajamentele propuse nu sunt suficiente pentru a elimina
problemele de concurență determinate de concentrare, părțile
vor fi informate în consecință. Deoarece angajamentele din faza I
sunt destinate să furnizeze un răspuns clar pentru o problemă
de concurență, ușor identificabilă, pot fi acceptate numai
modificări limitate ale angajamentelor propuse. Astfel de
modificări, prezentate ca un răspuns imediat la rezultatele

consultărilor, pot cuprinde clarificări, perfecționări și/sau alte
îmbunătățiri, destinate să garanteze că angajamentele sunt
viabile și efective. Totuși, aceste modificări pot fi acceptate
numai în cazurile în care se asigură faptul că acele angajamente
pot fi evaluate în mod adecvat de către Consiliul Concurenței.
77. În cazul în care evaluarea finală a Consiliului Concurenței
cu privire la un caz demonstrează că nu există probleme de
concurență pe una sau mai multe piețe, părțile vor fi informate
și pot retrage angajamentele care nu sunt necesare pentru
piețele respective. În cazul în care părțile nu retrag
angajamentele în cauză, Consiliul Concurenței nu le va lua în
considerare la emiterea deciziei.
78. Consiliul Concurenței nu poate impune, în mod unilateral,
nicio condiție în legătură cu o decizie de autorizare, ci numai pe
baza angajamentelor părților. Consiliul Concurenței va analiza
dacă angajamentele propuse de părți sunt proporționale cu
problema de concurență, în cazul în care evaluează dacă
acestea trebuie anexate drept condiții sau obligații la decizie.
Totuși, într-o propunere de angajamente vor fi considerate
necesare toate elementele cerute pentru îndeplinirea condițiilor
de bază pentru acceptarea angajamentelor, potrivit prevederilor
pct. 9—14. Angajamentelor din faza II le sunt aplicabile
deopotrivă pct. 77 și 78.
79. Dacă prin angajamentele propuse părțile nu au eliminat
îndoielile serioase privind compatibilitatea operațiunii de
concentrare economică cu un mediu concurențial normal,
Consiliul Concurenței va decide deschiderea unei investigații, în
temeiul art. 46 alin. (3) din Lege.
2. Faza a II-a

80. Consiliul Concurenței va declara o operațiune de
concentrare compatibilă cu un mediu concurențial normal dacă,
în urma modificării, concentrarea economică notificată nu ridică
obstacole semnificative în calea concurenței efective pe piața
românească sau pe o parte substanțială a acesteia, potrivit
art. 12 din Lege.
81. Angajamentele propuse de părți trebuie să fie transmise
Consiliului Concurenței într-un termen de 30 de zile de la data
deschiderii investigației. În circumstanțe excepționale, părțile pot
solicita prelungirea acestui termen cu maximum 15 zile, cu
condiția justificării acestora. Cererea de prelungire trebuie
depusă în cadrul termenului de 30 de zile.
82. Părțile sunt invitate să prezinte proiecte de propuneri
privind aspectele de fond și de implementare necesare pentru
asigurarea viabilității depline a angajamentelor.
83. Pentru a putea fi luate în considerare la fundamentarea
unei decizii în temeiul art. 46 alin. (4) lit. c) din Lege,
angajamentele trebuie să îndeplinească următoarele condiții
cumulative:
a) să fie prezentate în termen, cel mai târziu în ultima zi a
termenului prevăzut la pct. 81;
b) să rezolve toate problemele de concurență generate de
concentrarea economică și să specifice în mod integral
angajamentele de fond convenite de părți și modalitățile de
punere în aplicare a acestora;
c) să fie semnate de o persoană autorizată corespunzător în
acest sens;
d) să fie însoțite de informații despre angajamente, furnizate
potrivit Formularului privind propunerile de angajamente în
materia concentrărilor economice, prevăzut la pct. 7;
e) să fie însoțite de o versiune neconfidențială a
angajamentelor, în vederea consultării terților interesați de către

MONITORUL OFICIAL AL ROMÂNIEI, PARTEA I, Nr. 1/3.I.2011
Consiliul
Concurenței.
Versiunea
neconfidențială
a
angajamentelor trebuie să permită terților să evalueze complet
viabilitatea și eficacitatea angajamentelor propuse în vederea
eliminării problemelor de concurență.
84. Propunerile de angajamente înaintate de părți cu
îndeplinirea acestor condiții se evaluează de către Consiliul
Concurenței. Dacă rezultatele acestei evaluări confirmă că
angajamentele propuse elimină îndoielile serioase identificate,
Consiliul Concurenței va publica un rezumat al cazului și
conținutul esențial al angajamentelor propuse, asupra cărora
terții interesați vor fi invitați să își prezinte punctele de vedere, în
termenul stabilit de autoritatea de concurență.
85. În cazul în care evaluarea conduce la concluzia că
angajamentele propuse nu sunt suficiente pentru a elimina
problemele de concurență determinate de concentrarea
economică, părțile vor fi informate în consecință. Consiliul
Concurenței va accepta modificări limitate ale angajamentelor
numai în cazul în care poate stabili în mod clar – pe baza
evaluării sale cu privire la informațiile deja obținute în cadrul
investigației, inclusiv pe baza rezultatelor testelor anterioare de
piață și fără a mai fi nevoie de vreun test de piață – faptul că
angajamentele respective, odată puse în aplicare, rezolvă
complet și fără ambiguități problemele de concurență identificate
și permit o evaluare adecvată de către Consiliul Concurenței.
86. În cazul în care evaluarea confirmă că angajamentele
propuse realizează compatibilitatea operațiunii de concentrare
economică cu un mediu concurențial normal, Consiliul
Concurenței va emite o decizie de autorizare condiționată
potrivit prevederilor art. 46 alin. (4) lit. c) din Lege. În cazul în
care evaluarea conduce la concluzia că angajamentele propuse
nu sunt suficiente pentru rezolvarea problemelor de concurență
ridicate de operațiunea de concentrare economică, Consiliul
Concurenței va emite, potrivit prevederilor art. 46 alin. (4) lit. a)
din Lege, o decizie prin care va declara operațiunea de
concentrare economică incompatibilă cu un mediu concurențial
normal, întrucât ridică obstacole semnificative în calea
concurenței efective, pe piața românească sau pe o parte
substanțială a acesteia.
IV. Condiții pentru punerea în aplicare a angajamentelor
87. Angajamentele sunt propuse de părți cu scopul de a
obține autorizarea operațiunii în cauză, iar punerea în aplicare
a acestora are loc, în mod normal, după emiterea deciziei de
autorizare. În consecință, angajamentele necesită garanții care
să asigure punerea în aplicare eficientă și la termenul prevăzut.
Aceste dispoziții de punere în aplicare a angajamentelor sunt
incluse în angajamentele asumate de părți față de Consiliul
Concurenței.
88. În cele ce urmează sunt prezentate orientări detaliate
privind punerea în aplicare a angajamentelor de cesionare,
precum și a altor tipuri de angajamente.
1. Procesul de cesionare
89. Cesionarea trebuie să fie încheiată într-un termen
determinat, convenit de părți și Consiliul Concurenței. Perioada
totală de timp poate fi împărțită într-o perioadă pentru
convenirea unui acord final și o perioadă suplimentară pentru
încheierea tranzacției și transferul titlului legal. În general,
perioada de convenire a unui acord final poate fi împărțită
într-o primă perioadă în care părțile pot căuta un cumpărător

11

adecvat (prima fază de cesionare) și, în cazul în care părțile nu
reușesc să cesioneze activitatea, o a doua perioadă în care un
mandatar însărcinat cu cesionarea obține un mandat privind
cesionarea activității, fără cerința unui preț minim (faza de
intervenție a mandatarului însărcinat cu cesionarea).
90. În general, perioadele scurte de cesionare contribuie în
mare măsură la reușita cesionării, întrucât, în caz contrar,
activitatea vizată pentru cesionare va fi expusă unei perioade
prelungite de incertitudine. Perioadele de timp trebuie, așadar,
să fie cât mai scurte posibil. În general, Consiliul Concurenței
va lua în considerare o perioadă de aproximativ 6 luni pentru
prima fază de cesionare și o perioadă suplimentară de 3 luni
pentru faza de intervenție a mandatarului însărcinat cu
cesionarea, după caz. O perioadă suplimentară de 3 luni este
prevăzută, în general, pentru încheierea tranzacției. Aceste
termene pot fi modificate, de la caz la caz. În mod special, este
posibil ca acestea să fie necesar a fi reduse, în cazul în care
există un risc important de deteriorare a viabilității activității în
perioada de tranziție.
91. În general, termenul stabilit pentru cesionare începe să
curgă de la data emiterii deciziei de către Consiliul Concurenței.
O excepție de la acest principiu poate fi justificată în cazul unei
operațiuni efectuate printr-o ofertă publică, în care părțile se
angajează să cesioneze o activitate care aparține entității
rezultate din operațiunea de concentrare economică. În situația
în care, în astfel de circumstanțe, părțile nu sunt în măsură să
cesioneze activitatea societății-țintă înainte de finalizarea
concentrării notificate, Consiliul Concurenței poate accepta ca
termenele privind cesionarea în cauză să înceapă numai de la
data finalizării tranzacției notificate. În mod similar, o astfel de
soluție poate fi avută în vedere și în cazul în care data finalizării
concentrării nu poate fi stabilită de părți, deoarece, de exemplu,
necesită aprobarea unei autorități a statului17. În schimb, poate
fi oportună comprimarea termenelor-limită, reducându-se astfel
perioada de incertitudine pentru activitatea destinată cesionării.
92. Procedura descrisă anterior se aplică pentru cazurile de
ăcumpărător inițial”. Pentru soluțiile de ăîncheiere prealabilă a
unui acord” se aplică o procedură diferită. În acest caz, în
general, se încheie un acord final cu un cumpărător în timpul
procedurii, astfel încât să se prevadă un termen suplimentar
numai pentru încheierea tranzacției, după emiterea deciziei de
către Consiliul Concurenței, În cazul în care înaintea respectivei
decizii s-a încheiat numai un acord-cadru cu cumpărătorul,
termenele de prevăzut pentru realizarea unui acord final și
încheierea ulterioară a tranzacției vor trebui stabilite de la caz la
caz.
2. Aprobarea cumpărătorului și a contractului de
vânzare-cumpărare
93. Pentru asigurarea eficacității angajamentului, vânzarea
către un cumpărător propus se va realiza cu acordul prealabil al
Consiliului Concurenței. În situația în care părțile sau mandatarul
însărcinat cu cesionarea au realizat un acord final cu un
cumpărător, acestea trebuie să prezinte Consiliului Concurenței
o propunere motivată și documentată. Părților sau mandatarului,
după caz, li se cere să demonstreze că respectivul cumpărător
îndeplinește condițiile prevăzute, precum și că activitatea este
cesionată în conformitate cu decizia Consiliului Concurenței și
cu angajamentele asumate. În cazul în care angajamentele
permit propunerea mai multor cumpărători diferiți pentru

17 Cu toate acestea, chiar și în astfel de circumstanțe, unele prevederi ale angajamentelor, în special cele care stabilesc măsuri de salvgardare în
perioada de tranziție, ar trebui să se aplice de la data adoptării deciziei.

12

MONITORUL OFICIAL AL ROMÂNIEI, PARTEA I, Nr. 1/3.I.2011

diversele părți ale pachetului, Consiliul Concurenței trebuie să
aprecieze dacă fiecare dintre respectivii cumpărători este
acceptabil, precum și dacă întreg pachetul rezolvă problemele
de concurență.
94. La evaluarea oricărui cumpărător propus, Consiliul
Concurenței va interpreta cerințele privind cumpărătorul
urmărind scopul angajamentelor, respectiv de a asigura imediat
o concurență efectivă pe piața pe care au fost constatate
problemele de concurență, conform celor specificate în decizie.
În general, baza evaluării Consiliului Concurenței referitoare la
cerințele privind cumpărătorul respectiv vor fi informațiile
prezentate de părți, evaluarea efectuată de mandatarul
însărcinat cu monitorizarea, discuțiile cu cumpărătorul și planul
de afaceri al acestuia.
95. Condiția conform căreia cumpărătorul trebuie să dispună
de resursele financiare necesare se aplică în primul rând
modului de finanțare a achiziției de către cumpărătorul propus.
Consiliul Concurenței nu va accepta, în general, nicio finanțare
a cesionării de către vânzător și, în special, nicio finanțare din
partea vânzătorului, dacă în acest fel i se acordă vânzătorului o
participație la profiturile viitoare ale activității cesionate.
96. În evaluarea cumpărătorului propus, din punctul de
vedere al posibilității creării unor probleme de concurență,
Consiliul Concurenței va întreprinde o evaluare prima facie în
lumina informațiilor de care dispune în cadrul procesului de
aprobare a cumpărătorului. Cumpărătorul propus trebuie să
obțină toate aprobările necesare din partea autorităților
competente. În situația în care se poate anticipa, pe baza
informațiilor disponibile Consiliului Concurenței, că dificultățile
pentru obținerea aprobărilor ar putea întârzia în mod
necorespunzător punerea în aplicare în timp util a
angajamentului, se va considera că acel cumpărător propus nu
îndeplinește cerințele privind cumpărătorul. În caz contrar,
problemele de concurență identificate de Consiliul Concurenței
nu ar fi eliminate într-un interval de timp adecvat.
97. În general, aprobarea de către Consiliul Concurenței nu
se aplică numai identității cumpărătorului, ci și contractului de
vânzare-cumpărare, precum și oricărui alt contract încheiat între
părți și cumpărătorul propus, inclusiv acordurilor cu caracter
tranzitoriu. Consiliul Concurenței va verifica dacă cesionarea
prevăzută de acele acorduri respectă dispozițiile
angajamentelor.
98. Consiliul Concurenței va comunica părților opinia sa cu
privire la caracterul adecvat al cumpărătorului propus. În cazul
în care autoritatea de concurență ajunge la concluzia că
respectivul cumpărător propus nu îndeplinește cerințele privind
cumpărătorul, va informa părțile că acesta nu satisface condițiile
prevăzute în angajamente. În cazul în care Consiliul Concurenței
ajunge la concluzia că respectivul contract de vânzarecumpărare (sau orice alte acorduri auxiliare) nu prevede o
cesionare conformă cu angajamentele, autoritatea de
concurență va comunica acest lucru părților, fără a respinge în
mod necesar cumpărătorul. În cazul în care Consiliul
Concurenței ajunge la concluzia că atât cumpărătorul, cât și
contractele sunt conforme cu angajamentele, autoritatea de
concurență va comunica părților, în cel mai scurt timp posibil,
acordul său cu privire la cesionarea către cumpărătorul
propus18.

3. Obligațiile părților în perioada de tranziție
99. Părțile trebuie să îndeplinească anumite obligații în
perioada de tranziție. În general, în această privință trebuie
incluse în angajamente următoarele dispoziții:
a) măsurile de salvgardare pentru menținerea viabilității
activității în perioada de tranziție;
b) acțiunile necesare pentru un proces de disociere, dacă
este cazul; și
c) acțiunile necesare pentru pregătirea cesionării activității.
În situațiile în care autoritatea de concurență nu a impus
numirea unui mandatar însărcinat cu monitorizarea, părțile vor
informa Consiliul Concurenței, conform obligațiilor asumate prin
angajamente, cu privire la demersurile pe care le întreprind în
vederea îndeplinirii angajamentelor. Consiliului Concurenței
poate solicita părților orice informații relevante pentru a se
asigura că părțile își respectă angajamentele, în special
obligațiile ce le revin în perioada de tranziție și în procesul de
cesionare.
Menținerea activității cesionate în perioada de tranziție
100. Părțile au obligația de a reduce la minimum orice posibil
risc de pierdere a potențialului de concurență al activității de
cesionat rezultat din incertitudinile inerente unui transfer de
activitate. Până la transferul activității către cumpărător, Consiliul
Concurenței va solicita părților să propună angajamente care să
asigure menținerea independenței, a viabilității economice, a
valorii de piață și a competitivității activității. Numai astfel de
angajamente permit autorității de concurență să concluzioneze
cu un grad de certitudine suficient că cesionarea activității va fi
pusă în aplicare, în modul propus de părți în cadrul
angajamentelor.
101. În general, aceste angajamente trebuie concepute astfel
încât să mențină separarea activității de cesionat de activitățile
reținute de părți și să asigure gestionarea acesteia ca activitate
distinctă și care poate fi vândută în cel mai bun interes al său.
102. Părțile vor trebui să garanteze că toate activele activității
de cesionat sunt menținute conform bunelor practici de afaceri
și în contextul unei activități normale, precum și că nu se
efectuează acțiuni care ar putea avea un efect negativ important
asupra acesteia. Se are în vedere, în special, menținerea
activelor fixe, a know-how-ului și a informațiilor comerciale cu
caracter confidențial sau exclusiv, a clientelei și a competențelor
tehnice și comerciale ale angajaților. De asemenea, părțile
trebuie să mențină activitatea de cesionat în aceleași condiții ca
și în perioada anterioară concentrării economice, să ofere
suficiente resurse, precum capital sau o linie de credit, în
continuarea planurilor de afaceri existente, să mențină aceleași
funcții administrative și de conducere sau alți factori relevanți
pentru menținerea concurenței în sectorul respectiv. De
asemenea, angajamentele trebuie să prevadă, pe de o parte,
că părțile trebuie să ia toate măsurile rezonabile pentru a
încuraja totalitatea personalului important să rămână în cadrul
activității și, pe de altă parte, că părțile nu pot solicita sau
transfera angajații către restul activităților reținute.
103. Părțile trebuie, în continuare, să mențină activitatea
separată de activitățile pe care le-au reținut și să garanteze că
personalul principal al activității de cesionat nu este implicat în
niciun fel în activitățile reținute și viceversa. În cazul în care
activitatea de cesionat este o persoană juridică și este necesară
o separare în cadrul structurii acelei persoane juridice, drepturile

18. În funcție de circumstanțele cesionării, este posibil să fie necesar ca părțile să garanteze, de exemplu prin dispoziții corespunzătoare în contractul
de cumpărare, că activitatea cesionată va fi menținută de către cumpărător ca o forță competitivă activă pe piață și că nu o va revinde în scurt timp.

MONITORUL OFICIAL AL ROMÂNIEI, PARTEA I, Nr. 1/3.I.2011
părților în calitate de acționari, în special drepturile de vot,
trebuie exercitate de mandatarul însărcinat cu monitorizarea
aplicării angajamentelor, care trebuie să aibă și competența de
a înlocui membrii consiliului de administrație numiți în numele
părților. Din punctul de vedere al informațiilor, părțile trebuie să
protejeze activitatea de cesionat și să ia toate măsurile necesare
pentru a garanta că nu vor obține niciun secret de afaceri sau
nicio informație confidențială. Orice documente sau informații
confidențiale ale activității cesionate obținute de părți înainte de
adoptarea deciziei trebuie înapoiate activității.
Etapele disocierii
104. Așa cum este prevăzut la pct. 34, Consiliul Concurenței
poate accepta că, în circumstanțe adecvate, cesionarea unei
activități care trebuie disociată de restul activităților părților poate
fi considerată un angajament corespunzător. Cu toate acestea,
chiar și în astfel de situații, numai transferul unei activități viabile
către un cumpărător care poate menține și dezvolta această
activitate ca forță competitivă activă pe piață va elimina
problemele de concurență identificate. În consecință, părțile
trebuie să se angajeze să îndeplinească în perioada de tranziție,
prin intermediul unor obligații orientate către obținerea unor
rezultate, disocierea activelor care contribuie la activitatea
cesionată. Rezultatul constă în posibilitatea transferării unei
activități viabile și competitive, autonome și separate de celelalte
activități ale părților, către un cumpărător adecvat, la sfârșitul
perioadei de tranziție. Părțile vor trebui să suporte costurile și
riscurile acestei disocieri în perioada de tranziție.
105. Disocierea trebuie realizată de părți sub supravegherea
mandatarului, în cazul în care Consiliul Concurenței a solicitat
numirea unui mandatar. În primul rând, acele active și acei
membri ai personalului a căror utilizare este partajată între
activitatea de cesionat și celelalte activități reținute trebuie
alocați activității de cesionat, în măsura în care acest lucru nu
este exclus în cadrul angajamentelor. Alocarea activelor și a
personalului va fi monitorizată și trebuie aprobată de mandatar.
În al doilea rând, procesul de disociere poate necesita o
reconstituire, pentru activitate, a activelor sau funcțiilor deținute,
în situația în care acest lucru este necesar pentru a asigura
viabilitatea și competitivitatea activității de cesionat. Un exemplu
îl constituie încetarea participării activității într-o rețea
informatică centrală și instalarea unui sistem informatic separat
pentru activitatea de cesionat. În general, principalele etape ale
unui astfel de proces de disociere, precum și funcțiile care
trebuie reconstituite vor fi decise de la caz la caz și prevăzute în
angajamente.
106. În același timp, trebuie să se garanteze că viabilitatea
afacerii de cesionat nu este afectată de măsurile în cauză. În
consecință, în perioada de tranziție, părțile trebuie să mențină
utilizarea activelor partajate și trebuie să continue să furnizeze
servicii activității de cesionat în aceeași măsură ca și în trecut,
atât timp cât activitatea în sine nu este încă viabilă ca o activitate
autonomă.
Obligațiile specifice ale părților cu privire la procesul de
cesionare
107. Pentru procesul de cesionare, angajamentele ar trebui
să prevadă că potențialii cumpărători pot obține suficiente
informații despre activitatea cesionată, în funcție de stadiul în
care se află procedura. Scopul acestor prevederi este de a
permite cumpărătorului să evalueze integral valoarea,
anvergura și potențialul comercial al activității, precum și să aibă
acces direct la personalul acesteia. Părțile trebuie să furnizeze
rapoarte periodice privind cumpărătorii potențiali și evoluția

13

negocierilor. Cesionarea este pusă în aplicare numai după ce
tranzacția este încheiată, mai precis în situația în care titlul
juridic a fost transferat cumpărătorului aprobat și activele au fost
efectiv transferate. La sfârșitul procesului, părțile trebuie să
trimită Consiliului Concurenței un raport final, prin care să
confirme încheierea operațiunii și transferul activelor.
4. Mandatarul însărcinat cu monitorizarea și mandatarul
însărcinat cu cesionarea
Rolul mandatarului însărcinat cu monitorizarea
108. În funcție de natura și de complexitatea angajamentelor
asumate de părți și ținând cont de faptul că pot exista situații în
care Consiliul Concurenței nu poate fi implicat zilnic, în mod
direct, în supravegherea punerii în aplicare a angajamentelor,
Consiliul Concurenței poate solicita părților, dacă consideră
necesar, să propună numirea unui mandatar care să
monitorizeze respectarea angajamentelor, în special obligațiile
care le revin în perioada de tranziție și în procesul de cesionare,
denumit mandatar însărcinat cu monitorizarea. Prin aceasta,
părțile garantează eficacitatea angajamentelor propuse și permit
Consiliului Concurenței să se asigure că modificarea
concentrării economice notificate, în forma propusă de părți, va
fi îndeplinită cu un grad suficient de certitudine.
109. Mandatarul însărcinat cu monitorizarea își va îndeplini
sarcinile sub supravegherea Consiliului Concurenței, care va
veghea ca activitatea să fie gestionată și menținută în mod
adecvat și autonom în perioada de tranziție. Consiliul
Concurenței poate transmite orice ordine și instrucțiuni
mandatarului însărcinat cu monitorizarea în vederea asigurării
respectării angajamentelor, iar mandatarul poate propune
părților orice măsuri pe care le consideră necesare pentru
realizarea sarcinilor care îi revin. Părțile nu pot emite nicio
instrucțiune către mandatar fără aprobarea Consiliului
Concurenței.
110. În general, sarcinile mandatarului însărcinat cu
monitorizarea se stabilesc în angajamente, iar atribuțiile și
competențele vor fi detaliate în mandatul acestuia, care va fi
încheiat între părți și mandatar. Sarcinile mandatarului însărcinat
cu monitorizarea vor fi precizate într-un plan de lucru, vor începe
îndată după emiterea deciziei de către Consiliul Concurenței și
vor dura până la transferul legal și efectiv al activității către
cumpărătorul aprobat. Se pot distinge următoarele sarcini
principale pe care mandatarul însărcinat cu monitorizarea va
trebui să le îndeplinească:
a) va supraveghea măsurile de salvgardare pentru activitatea
de cesionat în cursul perioadei de tranziție;
b) în cazurile de disociere, va monitoriza separarea activelor
și alocarea personalului între activitatea de cesionat și activitățile
reținute de părți, precum și reconstituirea activelor și funcțiilor
activității care anterior fuseseră asigurate de către părți;
c) va supraveghea eforturile părților de a găsi un cumpărător
potențial și de a transfera activitatea. În general, va analiza
progresele procesului de cesionare și cumpărătorii potențiali
incluși în proces. Acesta va verifica dacă cumpărătorii potențiali
primesc suficiente informații cu privire la activitate. Îndată ce
este propus un cumpărător, mandatarul însărcinat cu
monitorizarea va trimite Consiliului Concurenței o opinie
motivată în care indică dacă respectivul cumpărător îndeplinește
cerințele din angajamente privind cumpărătorul și dacă
activitatea este vândută în conformitate cu angajamentele. La
sfârșitul procesului, mandatarul însărcinat cu monitorizarea
trebuie să supravegheze transferul legal și efectiv al activității

14

MONITORUL OFICIAL AL ROMÂNIEI, PARTEA I, Nr. 1/3.I.2011

către cumpărător și să emită un raport final prin care să confirme
transferul;
d) va acționa ca punct de contact pentru orice solicitări
provenite de la terți, în special de la cumpărătorii potențiali, în
legătură cu angajamentele. Părțile vor informa terții interesați,
inclusiv orice cumpărători interesați, despre identitatea și
sarcinile mandatarului însărcinat cu monitorizarea. În
eventualitatea unui dezacord între părți și terți cu privire la
aspectele stabilite în angajamente, mandatarul însărcinat cu
monitorizarea va discuta aspectele în cauză cu părțile și cu terții
și va trimite raportul către Consiliul Concurenței. Mandatarul
însărcinat cu monitorizarea va păstra confidențialitatea oricăror
secrete de afaceri ale părților și ale terților;
e) va raporta Consiliului Concurenței aceste aspecte în
cadrul unor rapoarte periodice privind respectarea
angajamentelor și va furniza, de asemenea, rapoarte
suplimentare la cererea Consiliului Concurenței.
111. De asemenea, angajamentele vor defini în mod integral
modalitățile prin care mandatarul însărcinat cu monitorizarea
primește sprijin din partea părților și cooperează cu acestea;
Consiliul Concurenței va supraveghea relația dintre părți și
mandatar și sub acest aspect. Pentru a-și putea îndeplini
sarcinile, mandatarul are acces la registrele și evidențele părților
și ale activității cesionate, registre și evidențe care au legătură
cu respectarea angajamentelor; în măsura în care și atât timp
cât acest lucru este relevant pentru punerea în aplicare a
angajamentelor, mandatarul poate solicita sprijinul managerial și
administrativ al părților, va fi informat despre cumpărătorii
potențiali și despre toate evoluțiile procesului de cesionare și i se
vor comunica informațiile furnizate cumpărătorilor potențiali.
Angajamentele vor permite, de asemenea, Consiliului
Concurenței să comunice mandatarului însărcinat cu
monitorizarea informațiile părților pentru a permite acestuia
îndeplinirea sarcinilor, iar mandatarul va fi obligat să păstreze
confidențialitatea informațiilor primite.
Rolul mandatarului însărcinat cu cesionarea
112. În cazul în care părțile nu reușesc să găsească un
cumpărător adecvat în cadrul primei faze de cesionare, acestea
vor propune Consiliului Concurenței numirea unui mandatar
însărcinat cu cesionarea, pentru punerea în practică a
angajamentelor propuse. Mandatarul însărcinat cu cesionarea
va primi un mandat irevocabil și exclusiv de a vinde activitatea
unui cumpărător adecvat, sub supravegherea Consiliului
Concurenței, în cadrul unui anumit termen-limită, fără cerința
unui preț minim. Angajamentele vor permite mandatarului
însărcinat cu cesionarea să includă în contractul de vânzarecumpărare termenii și condițiile pe care le consideră adecvate în
vederea unei vânzări rapide, în special declarațiile, garanțiile și
despăgubirile uzuale. Vânzarea activității de către mandatarul
însărcinat cu cesionarea este supusă aprobării prealabile a
Consiliului Concurenței în același mod ca și vânzarea de către
părți.
113. Angajamentele vor dispune că părțile sprijină și
informează mandatarul însărcinat cu cesionarea și cooperează
cu acesta în același mod ca și cel prevăzut pentru mandatarul
însărcinat cu monitorizarea. În vederea cesionării, părțile trebuie
să acorde mandatarului însărcinat cu cesionarea o procură
specială completă, care să acopere toate etapele cesionării.
Aprobarea mandatarului și a mandatului acestuia
114. În funcție de angajament, mandatarul însărcinat cu
monitorizarea poate fi aceeași persoană sau instituție care

îndeplinește misiunea de mandatar însărcinat cu cesionarea.
Părțile vor propune unul sau mai mulți mandatari potențiali
Consiliului Concurenței, inclusiv totalitatea condițiilor mandatului
și o prezentare a planului de lucru. Întrucât mandatarul
însărcinat cu monitorizarea trebuie să își exercite atribuțiile
îndată după emiterea deciziei de către Consiliul Concurenței, în
cazul în care acesta a solicitat numirea unui astfel de mandatar,
părțile trebuie să propună un mandatar adecvat în termen de
maximum 15 zile de la data deciziei, iar angajamentele trebuie
să prevadă că operațiunea de concentrare economică notificată
poate fi pusă în aplicare numai după numirea mandatarului
însărcinat cu monitorizarea, după aprobarea sa de către
Consiliul Concurenței. Situația este diferită pentru mandatarul
însărcinat cu cesionarea, care trebuie să fie numit cu cel puțin
o lună înainte de sfârșitul primei faze de cesionare, astfel încât
mandatul său să poată intra în vigoare la începutul fazei de
intervenție a mandatarului însărcinat cu cesionarea.
115. Ambele tipuri de mandatar vor fi numite de părți pe baza
unui mandat încheiat între părți și mandatar. Numirea și
mandatul sunt supuse aprobării Consiliului Concurenței, care va
avea competența exclusivă a alegerii mandatarului și care va
evalua dacă respectivul candidat este adecvat pentru realizarea
sarcinilor acelui caz. Mandatarul trebuie să fie independent față
de părți, să dețină calificările necesare îndeplinirii mandatului
său și să nu fie sau să devină obiectul unui conflict de interese.
116. Misiunea de mandatar însărcinat cu monitorizarea
angajamentelor poate fi îndeplinită de societăți de audit, de alte
societăți de consultanță, de persoane care au lucrat în sectorul
respectiv, în cazul în care aceste persoane dispun de resursele
necesare pentru a îndeplini sarcinile în cauză. Rolul de
mandatar însărcinat cu cesionarea poate fi îndeplinit de bănci de
investiții. Consiliul Concurenței nu va accepta ca mandatari
persoane sau instituții care sunt în același timp auditorii părților
sau consilierii acestora în procesul de cesionare. Părților le
revine responsabilitatea de a furniza Consiliului Concurenței
informațiile adecvate pentru ca acesta să verifice dacă
mandatarul îndeplinește aceste cerințe. Numirea mandatarului
după aprobarea de către autoritatea de concurență este
irevocabilă, cu excepția cazului în care mandatarul este înlocuit
cu aprobarea sau la cererea Consiliului Concurenței.
117. Mandatul mandatarului trebuie să definească atribuțiile
astfel cum au fost specificate în angajamente și să includă toate
dispozițiile necesare pentru a-i permite mandatarului să își
îndeplinească sarcinile, în condițiile angajamentelor acceptate
de Consiliul Concurenței. Părțile sunt responsabile de
remunerarea mandatarului, în condițiile mandatului, iar sistemul
de remunerare trebuie să nu conducă la afectarea
independenței și eficienței mandatarului în exercitarea
mandatului. Consiliul Concurenței va aproba un mandatar numai
în condițiile unui mandat adecvat.
118. În cazul în care angajamentele specifice cu asigurarea
respectării cărora a fost însărcinat mandatarul au fost puse în
aplicare — și anume titlul legal pentru activitatea cesionată și
activele au fost transferate efectiv cumpărătorului și anumite
acorduri specifice, care pot continua și ulterior cesionării, au fost
îndeplinite, mandatul prevede posibilitatea ca mandatarul să fi
eliberat de orice alte responsabilități. Cu toate acestea, chiar și
în cazul în care această eliberare a fost acordată, Consiliul
Concurenței poate solicita ca mandatarul să fie numit din nou în
funcție, în cazul în care autoritatea de concurență constată
ulterior că angajamentele în cauză nu au fost puse în aplicare
integral și în mod corespunzător.

15

MONITORUL OFICIAL AL ROMÂNIEI, PARTEA I, Nr. 1/3.I.2011
5. Obligațiile părților după punerea în aplicare a
cesionării
119. Angajamentele trebuie să prevadă, de asemenea, că,
în decursul unei perioade de maximum 10 ani după emiterea
unei decizii de autorizare, Consiliul Concurenței poate solicita
informații de la părți. Acest lucru va permite Consiliului
Concurenței să monitorizeze punerea în aplicare efectivă a
angajamentelor.
6. Punerea în aplicare a altor angajamente
120. Multe dintre principiile prezentate anterior cu privire la
punerea în aplicare a angajamentelor de cesionare pot fi
aplicate în aceeași măsură și altor tipuri de angajamente în
situația în care aceste angajamente trebuie puse în aplicare
după decizia Consiliului Concurenței. De exemplu, în cazul în
care se prevede că beneficiarul unei licențe trebuie aprobat de

Consiliul Concurenței, pot fi aplicate considerentele referitoare
la aprobarea cumpărătorului.
121. Dată fiind durata însemnată a angajamentelor de altă
natură decât cesionarea și complexitatea frecventă a acestora,
acestea necesită adeseori un efort de monitorizare foarte mare,
inclusiv utilizarea unor instrumente specifice, pentru a permite
Consiliului Concurenței să concluzioneze că vor fi puse efectiv
în aplicare. În consecință, Consiliul Concurenței va putea solicita
implicarea unui mandatar pentru a supraveghea punerea în
aplicare a acestor angajamente.
122. Anexa face parte integrantă din prezentele instrucțiuni.
123. Prezentele instrucțiuni se pun în aplicare prin ordin al
președintelui Consiliului Concurenței și se publică în Monitorul
Oficial al României, Partea I.

ANEXĂ
la instrucțiuni

FORMULAR

privind angajamentele în materia concentrărilor economice
INTRODUCERE

Prezentul formular specifică informațiile și documentele care trebuie furnizate de întreprinderile în cauză în același timp
cu propunerea angajamentelor în temeiul art. 46 alin. (2) lit. b) și alin. (4) lit. c) din Legea concurenței nr. 21/1996, republicată, cu
modificările și completările ulterioare. Informațiile solicitate sunt necesare pentru a permite Consiliului Concurenței să examineze
dacă angajamentele asumate de părți pot face concentrarea economică notificată compatibilă cu un mediu concurențial normal.
Părțile pot iniția contacte prealabile cu Consiliul Concurenței, anterior transmiterii prezentului formular, pentru a discuta
adaptarea cerințelor specifice prevăzute de acesta în funcție de informațiile necesare în fiecare caz.
Nivelul informațiilor necesare variază în funcție de tipul și de structura angajamentelor propuse. De exemplu,
angajamentele de cesionare a unei activități vor necesita informații mai detaliate decât cesionarea unor unități autonome.
SECȚIUNEA 1

SECȚIUNEA a 4-a

Descrierea angajamentului

Informații privind activitatea destinată cesionării

1. Furnizați informații detaliate despre:
a) obiectul angajamentelor propuse;
b) condițiile de punere în aplicare a acestora.
În cazul în care angajamentele propuse constau în
cesionarea unei activități, secțiunea 4 cuprinde informațiile
specifice necesare.

4. În cazul în care angajamentele propuse constau în
cesionarea unei activități, furnizați următoarele informații și
documente.
Informații generale privind activitatea destinată cesionării
Furnizați informațiile următoare cu privire la funcționarea
curentă a activității vizate pentru cesionare și la schimbările deja
planificate pentru viitor:
4.1. Descrieți activitatea care va fi cesionată, inclusiv
entitățile care aparțin acesteia, sediul legal și administrativ al
acestora, alte amplasamente pentru producție sau prestarea de
servicii, structura organizațională globală și orice alte informații
relevante privind structura administrativă a activității ce urmează
a fi cesionată.
4.2. Specificați dacă există obstacole juridice pentru
transferul activității destinate cesionării sau al activelor, inclusiv
drepturi deținute de terți și autorizații necesare, și descrieți
aceste obstacole.
4.3. Enumerați și descrieți bunurile produse ori serviciile
prestate, în special caracteristicile lor tehnice și de altă natură,
mărcile implicate, cifra de afaceri generată de fiecare dintre
aceste produse sau servicii (în ultimii 3 ani), precum și orice
inovații sau produse noi ori servicii planificate.
4.4. Descrieți nivelul la care sunt exercitate funcțiile esențiale
ale activităților destinate cesionării, în cazul în care acestea nu
sunt operate la nivelul activităților de cesionat în cauză, inclusiv
funcțiile de cercetare și dezvoltare, producție, marketing și
vânzări, logistică, relații cu clienții, relații cu furnizorii, sisteme

SECȚIUNEA a 2-a
Caracterul adecvat în scopul eliminării problemelor
de concurență

2. Furnizați informații care să demonstreze caracterul
adecvat al angajamentelor propuse în scopul eliminării
obstacolelor semnificative în calea concurenței efective, care au
fost identificate de către Consiliul Concurenței.
SECȚIUNEA a 3-a
Rezumatul angajamentelor

3. Furnizați un rezumat neconfidențial al angajamentelor
propuse, precum și motivul pentru care, în opinia părților,
acestea sunt adecvate pentru a elimina orice obstacole
semnificative în calea concurenței efective. Consiliul
Concurenței poate folosi acest rezumat pentru a consulta terții
cu privire la angajamentele propuse.

16

MONITORUL OFICIAL AL ROMÂNIEI, PARTEA I, Nr. 1/3.I.2011

informatice etc. Descrierea ar trebui să cuprindă rolul jucat de
celelalte niveluri, relațiile cu activitățile destinate cesionării și
resursele funcției respective, cum ar fi personal, active, resurse
financiare etc.
4.5. Descrieți detaliat legăturile dintre activitatea destinată
cesionării și alte întreprinderi controlate de părțile care
efectuează notificarea, indiferent de sensul legăturii, cum ar fi:
— furnizare, producție, distribuție, servicii sau alte contracte;
— active corporale sau necorporale comune;
— personal comun sau detașat;
— sisteme informatice sau de altă natură folosite în comun;
— clienți comuni.
4.6. Descrieți în termeni generali toate activele corporale și
necorporale relevante care sunt utilizate și/sau deținute de
activitatea destinată cesionării, incluzând, în toate cazurile,
drepturile de proprietate intelectuală și mărcile.
4.7. Furnizați o organigramă precizând numărul persoanelor
care lucrează în prezent în fiecare dintre funcțiile activității
destinate cesionării și o listă a angajaților care sunt
indispensabili pentru funcționarea activității destinate cesionării,
descriind funcțiile acestora.
4.8. Descrieți clienții activității destinate cesionării, furnizând
o listă a acestora și cifra de afaceri totală generată de activitățile
destinate cesionării, desfășurate cu fiecare dintre acești clienți

(în ultimii 3 ani și ca procentaj din totalul cifrei de afaceri a
activității destinate cesionării).
4.9. Precizați datele financiare pentru activitatea destinată
cesionării, inclusiv cifra de afaceri realizată în ultimii 3 ani,
precum și o previziune pentru următorii 3 ani.
4.10. Identificați și descrieți orice schimbări care au intervenit
în ultimii 3 ani în organizarea activității destinate cesionării sau
în cadrul legăturilor cu alte întreprinderi controlate de părțile care
efectuează notificarea.
4.11. Identificați și descrieți orice schimbări planificate pentru
următorii 3 ani în organizarea activităților destinate cesionării
sau în cadrul legăturilor cu alte întreprinderi controlate de părțile
care efectuează notificarea.
Informații generale privind activitatea destinată cesionării
conform descrierii din angajamente
4.12. Descrieți orice domenii în care activitatea destinată
cesionării, astfel cum a fost specificată în angajamente, diferă de
natura și domeniul de aplicare a activităților realizate în prezent.
Achiziționarea de către un cumpărător adecvat
4.13. Explicați motivele pentru care, în opinia părților,
activitatea va fi achiziționată de către un cumpărător adecvat în
intervalul de timp propus în angajamentele oferite.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 1/3.I.2011 conține 16 pagini.

Prețul: 3,20 lei

&JUYDGY|448858]
ISSN 1453—4495

