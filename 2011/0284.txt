Anul 179 (XXIII) — Nr. 284

PARTEA I

LEGI, DECRETE, HOTĂRÂRI ȘI ALTE ACTE

Joi, 21 aprilie 2011

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

39.

241.

— Ordonanță de urgență pentru modificarea și
completarea Legii parteneriatului public-privat
nr. 178/2010 ..............................................................
— Hotărâre pentru aprobarea Protocolului de
cooperare dintre Ministerul Muncii, Familiei și
Protecției Sociale din România și Ministerul Muncii și
Asigurărilor Sociale din Republica Cipru, semnat la
Nicosia la 3 decembrie 2010 ......................................

Nr.

Pagina

Protocol de cooperare între Ministerul Muncii, Familiei și
Protecției Sociale din România și Ministerul Muncii și
Asigurărilor Sociale din Republica Cipru ....................

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–11
518.

11

— Ordin al ministrului comunicațiilor și societății
informaționale pentru aprobarea bugetului de venituri
și cheltuieli pe anul 2011 al Institutului Național de
Cercetare-Dezvoltare în Informatică — ICI București ....

13–15

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii parteneriatului public-privat nr. 178/2010
Având în vedere necesitatea adoptării unor măsuri urgente pentru perfecționarea și armonizarea sistemului privind
implementarea parteneriatului public-privat cu normele europene în materie, luând în considerare faptul că neadoptarea unor astfel
de măsuri ar putea avea ca efect declanșarea procedurii de infringement de către Comisia Europeană, consecința cea mai gravă
în acest caz reprezentând-o amânarea/întârzierea implementării unor proiecte de investiții majore, cu impact social și economic
la nivel național sau local,
ținând seama de faptul că în momentul de față Direcția Generală Piață Internă și Servicii a Comisiei Europene (DG Markt)
a atras atenția autorităților române că Legea parteneriatului public-privat nr. 178/2010 este în contradicție cu normele Uniunii
Europene privind contractele publice, iar începând cu data de 2 februarie 2011 România a fost notificată în EU Pilot cu privire la
acest aspect, partea română având 70 de zile să încheie această fază, termenul-limită fiind 15 aprilie 2011,
ținând cont de toate aceste precizări, de recomandările Comisiei Europene, precum și de perioada lungă pe care
o presupune procedura parlamentară, s-a impus inițierea unei ordonanțe de urgență pentru modificarea Legii parteneriatului
public-privat nr. 178/2010, în care să fie prevăzute ajustările impuse de prevederile normelor europene și prin care să fie îmbunătățit
cadrul de reglementare a parteneriatului public-privat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea parteneriatului public-privat nr. 178/2010,
publicată în Monitorul Oficial al României, Partea I, nr. 676 din
5 octombrie 2010, se modifică și se completează după cum urmează:
1. La articolul 4, literele e)—h), l) și m) se modifică și vor
avea următorul cuprins:
ăe) investitor privat — orice persoană juridică sau asociere de
persoane juridice, română sau străină, care și-a manifestat

interesul de a participa în cadrul procedurii de selecție și este
dispusă să asigure finanțarea pentru una sau mai multe dintre
etapele unui proiect de parteneriat public-privat;
f) companie de proiect — societate comercială, persoană
juridică română, având ca acționari partenerul public și pe cel
privat, care sunt reprezentați proporțional cu participarea la

2

MONITORUL OFICIAL AL ROMÂNIEI, PARTEA I, Nr. 284/21.IV.2011

proiectul de parteneriat public-privat, partenerul public
participând cu aport în natură;
g) contract de parteneriat public-privat sau contract de
proiect — actul juridic care stipulează drepturile și obligațiile
partenerului public și ale partenerului privat pentru întreaga
perioadă de funcționare a parteneriatului public-privat, acoperind
una sau mai multe dintre etapele proiectului de parteneriat
public-privat, pe o durată determinată;
h) autoritate publică centrală — unul sau mai multe ministere,
autorități ori instituții publice, organe de specialitate ale
administrației publice centrale, ce pot implementa proiectele de
parteneriat public-privat de interes public general;
...............................................................................................
l) anunț de selecție pentru parteneriat public-privat —
documentul formal publicat în Sistemul electronic de achiziții
publice (SEAP) și în Jurnalul Oficial al Uniunii Europene, după
caz, de partenerul public, în vederea demarării unei proceduri de
realizare a unui proiect de parteneriat public-privat, în
conformitate cu prevederile prezentei legi;
m) document atașat anunțului de selecție sau document
atașat — documentul întocmit de partenerul public pentru a
comunica tuturor investitorilor privați descrierea proiectului avut
în vedere, descrierea serviciilor necesare, programul de
implementare a proiectului, cerințele de capacitate, criteriile și
modalitatea de evaluare și selecție a investitorilor interesați;”.
2. La articolul 4, după litera e) se introduce o nouă literă,
litera e1), cu următorul cuprins:
ăe1) partener privat — orice investitor privat care a semnat un
contract de parteneriat public-privat;”.
3. La articolul 4, după litera q) se introduc trei noi litere,
literele r)—ș), cu următorul cuprins:
ăr) procedură deschisă — procedura de selecție a
investitorului privat care se desfășoară într-o singură etapă, în
conformitate cu prevederile prezentei legi, și în cadrul căreia
orice investitor privat poate depune o ofertă;
s) dialogul competitiv — procedura de selecție a investitorului
privat de către partenerul public, la care poate participa orice
investitor privat, care se desfășoară în două etape, etapa de
evaluare și etapa de negociere, și în cadrul căreia partenerul
public conduce un dialog în conformitate cu prevederile
prezentei legi;
ș) valoarea estimată a contractului de parteneriat publicprivat — valoarea însumată dintre valoarea aportului
partenerului public și costul total rezultat din studiul de
prefezabilitate sau fundamentare.”
4. Articolul 5 se modifică și va avea următorul cuprins:
ăArt. 5. — În sensul prezentei legi, parteneriatul public-privat
se poate realiza prin următoarele tipuri de contracte:
a) contracte de bunuri și servicii;
b) contracte de lucrări.”
5. După articolul 5 se introduce un nou articol,
articolul 51, cu următorul cuprins:
ăArt. 51. — (1) Pragurile valorice pentru contractele de
parteneriat public-privat sunt următoarele:
a) echivalentul în lei al sumei de 125.000 euro, fără TVA,
pentru bunuri și servicii;
b) echivalentul în lei al sumei de 4.845.000 euro, fără TVA,
pentru lucrări.
(2) Pragurile valorice prevăzute la alin. (1) se actualizează
prin hotărâre a Guvernului, în conformitate cu directivele
europene aplicabile în materie.”
6. La articolul 6, alineatul (1) se modifică și va avea
următorul cuprins:
ăArt. 6. — (1) Prin contractele de parteneriat public-privat,
companiei de proiect îi sunt transferate obligații cum ar fi:
a) proiectarea, începând cu faza de proiect tehnic;
b) construcția;
c) dezvoltarea;
d) reabilitarea;
e) operarea;
f) întreținerea;
g) finanțarea.”

7. La articolul 6, după alineatul (2) se introduc trei noi
alineate, alineatele (21)—(23), cu următorul cuprins:
ă(21) În situația asocierii partenerilor publici potrivit
dispozițiilor art. 8 lit. e), la constituirea asocierii, având în vedere
scopul și obiectivele asocierii și ale proiectului de parteneriat
public-privat, precum și cu respectarea dispozițiilor legale în
materia proprietății publice, partenerii publici vor stabili, de
comun acord, care dintre membrii asocierii va avea calitatea de
titular al dreptului de proprietate, precum și orice alte condiții
privind regimul juridic și modul de punere în valoare a bunului
public realizat prin contractul de parteneriat public-privat.
(22) În situația asocierii unei autorități publice centrale cu una
sau mai multe autorități publice locale, conform art. 8 lit. e), în
vederea derulării unui proiect de parteneriat public-privat de
interes public național, la finalizarea contractului, bunul public
este transferat, cu titlu gratuit, partenerului public, respectiv
autorității publice centrale, în bună stare și liber de orice sarcini
sau obligații, potrivit prevederilor art. 30 alin. (1).
(23) În situațiile prevăzute la alin. (21) și (22), anunțul de
intenție și documentul atașat vor cuprinde și înțelegerea
partenerilor publici asociați, iar transferarea bunului potrivit
prevederilor art. 30 alin. (1) se va face și cu aplicarea condițiilor
stabilite prin înțelegerea partenerilor publici asociați.”
8. Articolul 12 se modifică și va avea următorul cuprins:
ăArt. 12. — (1) Prezenta lege nu se aplică atunci când
contractul de parteneriat public-privat este încheiat ca urmare a:
a) unui acord internațional încheiat în conformitate cu
prevederile tratatului cu unul sau mai multe state care nu sunt
membre ale Uniunii Europene și care vizează furnizarea de
produse sau execuția de lucrări, destinate implementării ori
exploatării unui proiect în comun cu statele semnatare, și numai
dacă prin acordul respectiv a fost menționată o procedură
specifică pentru atribuirea contractului respectiv;
b) unui acord internațional referitor la staționarea de trupe și
numai dacă prin acordul respectiv a fost prevăzută o procedură
specifică pentru atribuirea contractului respectiv;
c) aplicării unei proceduri specifice unei organizații
internaționale.
(2) Nu pot participa la procedurile de selecție prevăzute de
prezenta lege următoarele categorii de persoane:
a) persoanele juridice care au intrat în faliment ca urmare a
hotărârii pronunțate de judecătorul sindic sau care au făcut
obiectul unor proceduri echivalente prevăzute de legislația
națională a altor țări;
b) persoanele juridice care nu și-au îndeplinit obligațiile de
plată a impozitelor, taxelor și contribuțiilor de asigurări sociale
către bugetele componente ale bugetului general consolidat, în
conformitate cu prevederile legale în vigoare în România sau în
țara în care este stabilit;
c) persoanele juridice condamnate în conformitate cu Codul
penal în ultimii 5 ani;
d) persoanele juridice care prezintă informații incorecte sau
nu prezintă informațiile solicitate de către partenerul public, în
scopul demonstrării îndeplinirii criteriilor de calificare și selecție.
(3) Partenerul public nu ia în considerare ofertele sau
scrisorile de intenție depuse în cadrul procedurii de selecție de
către investitorii privați incluși în una dintre categoriile prevăzute
la alin. (2).”
9. Articolul 13 se modifică și va avea următorul cuprins:
ăArt. 13. — (1) La derularea procedurilor de selecție, precum
și la încheierea contractului, partenerul public și investitorul
privat interesat să participe la proiectul de parteneriat publicprivat au obligația de a respecta principiile prevăzute la art. 3.
(2) Companiei de proiect i se pot atribui, cu acordul acesteia,
toate sau numai o parte dintre contractele/serviciile prestate de
partenerul public în îndeplinirea atribuțiilor sale din sectorul
public încredințat, în legătură cu obiectul contractului de
parteneriat public-privat, până la preluarea bunului conform
art. 30.
(3) Contractul de parteneriat poate prevedea ca partenerul
public să împuternicească compania de proiect să încaseze

MONITORUL OFICIAL AL ROMÂNIEI, PARTEA I, Nr. 284/21.IV.2011
plățile făcute de utilizatorii finali pentru serviciile prestate, pe
perioada derulării contractului de parteneriat public-privat.”
10. Articolul 14 se modifică și va avea următorul cuprins:
ăArt. 14. — (1) Etapele care conduc la încheierea unui
contract de parteneriat public-privat sunt:
a) inițierea proiectului de parteneriat public-privat prin
publicarea anunțului de selecție și a documentului atașat de
către partenerul public;
b) selecția investitorilor privați prin «procedura deschisă» sau
prin «procedura de dialog competitiv»;
c) semnarea acordului de proiect cu investitorii privați
selectați, în cazul procedurii de dialog competitiv;
d) negocierea cu investitorii privați selectați ce au semnat
acordul de proiect, în cazul procedurii de dialog competitiv.
(2) Ulterior încheierii contractului de parteneriat public-privat
sunt demarate procedurile conform legislației române, pentru
constituirea companiei de proiect ca societate comercială pe
acțiuni având ca acționari partenerul public și partenerul privat,
în vederea realizării obiectivelor contractului de parteneriat
public-privat.”
11. Articolul 18 se modifică și va avea următorul cuprins:
ăArt. 18. — (1) Contractele de parteneriat sunt atribuite prin
procedura deschisă sau procedura de dialog competitiv,
conform condițiilor definite în prezenta lege.
(2) Procesul de atribuire a contractului de parteneriat publicprivat prin procedura deschisă se derulează după cum urmează:
a) definirea și aprobarea de către partenerul public a
oportunității de demarare a proiectului de parteneriat publicprivat;
b) elaborarea și aprobarea studiului de prefezabilitate sau de
fundamentare de către partenerul public;
c) elaborarea de către partenerul public a anunțului de
selecție și a documentului atașat;
d) constituirea comisiei de evaluare a ofertelor de către
partenerul public și numirea acesteia;
e) elaborarea și aprobarea criteriilor de evaluare ținându-se
cont de prevederile alin. (13), a grilelor de punctaj și a modului
de tratare a ofertelor întârziate sau primite nesigilate;
f) publicarea anunțului de selecție împreună cu documentul
atașat;
g) primirea și înregistrarea plicurilor ce conțin ofertele
elaborate de investitorii privați interesați;
h) convocarea comisiei de evaluare și deschiderea plicurilor
conținând ofertele în prezența tuturor membrilor comisiei și a
investitorilor privați interesați;
i) evaluarea ofertelor și a documentelor anexate la acestea;
j) întocmirea raportului de evaluare a ofertelor, ierarhizarea
investitorilor privați și desemnarea ofertei câștigătoare de către
comisia de evaluare;
k) decizia de selecție către fiecare investitor privat care a
participat la procedură este însoțită de un rezumat al motivelor
legate de respingerea ofertei sale și de o declarație precisă
privind termenul exact de așteptare care se aplică conform
art. 22 alin. (1) și se comunică prin oricare dintre următoarele
modalități: poștă, fax, mijloace electronice (e-mail);
l) partenerul public are dreptul de a nu comunica anumite
informații specificate la lit. k) numai în situația în care divulgarea
acestora ar conduce la neaplicarea unei prevederi legale, ar
constitui un obstacol în aplicarea unei prevederi legale, ar fi
contrară interesului public, ar prejudicia interesele comerciale
legitime ale investitorilor privați sau ar prejudicia concurența
loială;
m) încheierea contractului de parteneriat public-privat cu
investitorul privat declarat câștigător.
(3) În cazul procedurii deschise, când valoarea estimată a
contractului de parteneriat public-privat este egală cu sau mai
mare decât pragurile stabilite la art. 51 alin. (1), perioada
cuprinsă între data transmiterii anunțului de selecție spre
publicare în SEAP și în Jurnalul Oficial al Uniunii Europene și
data-limită de depunere a ofertelor trebuie să fie de cel puțin
52 de zile.

3

(4) În cazul procedurii deschise, când valoarea estimată a
contractului de parteneriat public-privat este mai mică decât
pragurile stabilite la art. 51 alin. (1), partenerul public are
obligația de a transmite anunțul de selecție spre publicare în
SEAP cu cel puțin 22 de zile înainte de data-limită de depunere
a ofertelor.
(5) În cazul proiectelor complexe din punct de vedere tehnic
și/sau financiar, când partenerul public nu este în măsură să
definească, fără ajutor și în avans, mijloacele tehnice care să îi
satisfacă nevoile sau să facă aranjamentele financiare sau
legale pentru proiect, acesta poate decide atribuirea contractului
de parteneriat public-privat prin procedura de dialog competitiv.
(6) În cazul alegerii procedurii de dialog competitiv, partenerul
public va întocmi și o notă justificativă prin care va motiva
alegerea acestei proceduri. Procedura selectată va fi indicată în
anunțul de selecție.
(7) Procesul de atribuire a contractului de parteneriat
public-privat prin procedura de dialog competitiv se derulează
după cum urmează:
a) definirea și aprobarea de către partenerul public a
oportunității de demarare a proiectului de parteneriat publicprivat;
b) elaborarea și aprobarea studiului de prefezabilitate sau de
fundamentare de către partenerul public;
c) elaborarea de către partenerul public a anunțului de
selecție și a documentului atașat;
d) constituirea comisiei de evaluare a scrisorilor de intenție
de către partenerul public;
e) elaborarea și aprobarea criteriilor de evaluare, a grilelor
de punctaj și a modului de tratare a scrisorilor de intenție
întârziate sau primite nesigilate;
f) elaborarea și aprobarea criteriilor de negociere cu
investitorii privați;
g) publicarea anunțului de selecție împreună cu documentul
atașat;
h) primirea și înregistrarea plicurilor ce conțin scrisorile de
intenție elaborate de investitorii privați interesați;
i) convocarea comisiei de evaluare și deschiderea plicurilor
conținând scrisorile de intenție în prezența tuturor membrilor
comisiei și a investitorilor privați interesați;
j) evaluarea scrisorilor de intenție și a documentelor anexate
la acestea;
k) întocmirea raportului de evaluare de către comisia de
evaluare unde vor fi stabiliți investitorii privați selectați ce vor fi
invitați la negocierea și semnarea acordului de proiect;
l) constituirea de către partenerul public a comisiei de
negociere cu investitorii privați selectați, pentru semnarea
acordului de proiect;
m) invitarea simultan și în scris a investitorilor privați selectați
la negocierea și semnarea acordului de proiect;
n) desfășurarea negocierilor cu investitorii privați semnatari
ai acordului de proiect, conform criteriilor stabilite de partenerul
public în documentul atașat, pentru selectarea investitorului
privat cu care se va încheia contractul de parteneriat
public-privat;
o) prezentarea ofertei finale, după finalizarea negocierilor, în
termenul stabilit de către partenerul public. Pentru contractele
cu o valoare de până la sau egală cu echivalentul în lei al sumei
de 125.000 euro, fără TVA, termenul pentru depunerea ofertei
finale nu poate fi mai mic de 5 zile de la terminarea negocierilor
cu toți candidații, iar pentru contractele cu o valoare ce
depășește echivalentul în lei al sumei de 125.000 euro, fără
TVA, termenul pentru depunerea ofertei finale nu poate fi mai
mic de 10 zile de la terminarea negocierilor cu toți candidații;
p) partenerul public va publica în SEAP termenul-limită
pentru depunerea ofertelor finale, în conformitate cu lit. o);
q) întocmirea raportului de ierarhizare a investitorilor privați
participanți la procedură și de desemnare a ofertei câștigătoare;
r) decizia de selecție către fiecare investitor privat care a
participat la procedură este însoțită de un rezumat al motivelor
legate de respingerea ofertei sale și de o declarație precisă
privind termenul exact de așteptare care se aplică conform

4

MONITORUL OFICIAL AL ROMÂNIEI, PARTEA I, Nr. 284/21.IV.2011

art. 22 alin. (1) și se va comunica prin oricare dintre următoarele
modalități: poștă, fax, mijloace electronice (e-mail);
s) partenerul public are dreptul de a nu comunica anumite
informații specificate la lit. r) numai în situația în care divulgarea
acestora ar conduce la neaplicarea unei prevederi legale, ar
constitui un obstacol în aplicarea unei prevederi legale, ar fi
contrară interesului public, ar prejudicia interesele comerciale
legitime ale investitorilor privați sau ar prejudicia concurența
loială;
ș) încheierea contractului de parteneriat public-privat cu
investitorul privat declarat câștigător.
(8) În cazul procedurii de dialog competitiv, când valoarea
estimată a contractului de parteneriat public-privat este egală
cu sau mai mare decât pragurile stabilite la art. 51 alin. (1),
perioada cuprinsă între data transmiterii anunțului de selecție
spre publicare în SEAP și în Jurnalul Oficial al Uniunii Europene
și data-limită de depunere a scrisorilor de intenție trebuie să fie
de cel puțin 37 de zile.
(9) În cazul procedurii de dialog competitiv, când valoarea
estimată a contractului de parteneriat public-privat este mai mică
decât pragurile stabilite la art. 51 alin. (1), partenerul public are
obligația de a transmite anunțul de selecție spre publicare în
SEAP cu cel puțin 22 de zile înainte de data-limită de depunere
a scrisorilor de intenție.
(10) Contractul este atribuit investitorului privat care a
prezentat oferta cea mai avantajoasă din punct de vedere
economic, după aplicarea criteriilor stabilite de partenerul public,
criterii precizate în anunțul de selecție sau în documentul atașat.
(11) Criteriile de evaluare și negociere sunt ponderate.
(12) Dacă partenerul public consideră că o astfel de
ponderare nu este posibilă din punct de vedere obiectiv, criteriile
de evaluare vor fi ierarhizate și partenerul public va întocmi o
notă justificativă în acest sens.
(13) Criteriile de evaluare și negociere trebuie să includă cel
puțin costul total al ofertei, obiectivele de performanță definite
conform scopului contractului, dezvoltarea durabilă și cota-parte
din contract pe care partenerul privat se angajează să o atribuie
la rândul său întreprinderilor mici și mijlocii.
(14) Prin costul total al ofertei se înțelege suma costurilor
generate de proiectarea, finanțarea, construcția/realizarea sau
transformarea,
reabilitarea/modernizarea,
întreținerea,
mentenanța, operarea, exploatarea sau managementul
lucrărilor, echipamentelor și valorilor imateriale/materiale și de
prestarea de servicii prevăzute pe durata contractului.
(15) Alte criterii de evaluare și negociere, legate de obiectul
contractului, pot fi: calitatea și natura inovatoare ale ofertei,
termenul de realizare a lucrărilor, echipamentele sau valorile
imateriale și calitățile arhitecturale, estetice sau funcționale ale
acestora.
(16) În cazul alegerii de către partenerul public a procedurii
de dialog competitiv, criteriile de evaluare vor fi diferite de
criteriile de negociere.
(17) În cazul procedurii de dialog competitiv, când negocierile
cu primul clasat nu pot conduce la încheierea unui contract de
proiect de parteneriat public-privat, partenerul public începe
negocierile, pe rând, cu următorii investitori privați selectați, în
ordinea ierarhică a selecției, până la obținerea unui rezultat
favorabil.
(18) În cazul în care un ofertant depune o ofertă cu un preț
neobișnuit de scăzut, partenerul public are dreptul să o
descalifice, dacă în urma analizei unor detalii solicitate în scris
de la ofertant aceasta nu este susținută din punct de vedere
tehnic, financiar, logistic ori nu corespunde din alte puncte de
vedere stabilite de către partenerul public prin anunțul de
selecție și/sau documentul atașat.
(19) Indiferent de procedura aplicată, în cazul nefinalizării
unui contract de parteneriat public-privat cu niciunul dintre
investitorii privați care au depus oferte, partenerul public are
dreptul la reluarea întregii proceduri. După caz, înainte de
reluarea procedurii, partenerul public poate să refacă sau să
completeze studiul de fundamentare/prefezabilitate și/sau să
schimbe unele date din documentul atașat.

(20) În procedura de dialog competitiv numărul minim de
candidați invitați este de 3. Partenerul public poate limita
numărul de investitori privați selectați pentru încheierea
acordului de proiect, cu condiția să fie disponibil un număr
suficient de candidați pentru a asigura o concurență reală. În
cazul în care numărul de candidați care îndeplinesc criteriile de
selecție este mai mic decât numărul minim stabilit în anunțul de
selecție, partenerul public poate continua procedura, invitând
investitorul privat sau investitorii privați care îndeplinesc criteriile
de selecție.
(21) Procedura deschisă sau procedura de dialog competitiv
se poate finaliza chiar dacă se depune o singură ofertă, cu
condiția ca aceasta, împreună cu documentele anexate de către
investitorul privat interesat, să respecte cerințele minime impuse
de anunțul de selecție și documentul atașat, elaborate de
partenerul public.
(22) Partenerul public are obligația de a solicita investitorilor
privați constituirea garanției de participare în cuantum de 1%,
fără TVA, din valoarea estimată a contractului. Garanția de
participare se constituie prin virament bancar, printr-un
instrument de garantare emis în condițiile legii de o societate
bancară ori de o societate de asigurări, sau prin depunere la
casieria partenerului public.
(23) Partenerul public are obligația de a verifica constituirea
garanției de participare, conform alin. (22), la data deschiderii
ofertelor, respectiv la data deschiderii scrisorilor de intenție.”
12. Articolul 19 se modifică și va avea următorul cuprins:
ăArt. 19. — Investitorul privat selectat potrivit prezentei legi
are obligația de a include în ofertă lista cuprinzând persoanele
care au calitatea de întreprinderi afiliate acestuia și, de
asemenea, are obligația de a actualiza această listă în mod
permanent, până la finalizarea contractului de parteneriat
public-privat.”
13. Articolul 21 se modifică și va avea următorul cuprins:
ăArt. 21. — Anunțul de selecție, documentul atașat anunțului
de selecție și clarificările solicitate de investitorul privat potrivit
prevederilor art. 22 alin. (3)—(5) se publică în SEAP.”
14. Articolul 22 se modifică și va avea următorul cuprins:
ăArt. 22. — (1) Contractele de parteneriat public-privat pot fi
încheiate numai după împlinirea termenului de așteptare de
minimum 10 zile de la data transmiterii comunicării privind
rezultatul aplicării procedurii.
(2) Contractele de parteneriat public-privat, încheiate înainte
de împlinirea termenului prevăzut la alin. (1), sunt lovite de
nulitate.
(3) Orice investitor privat interesat are dreptul de a depune,
în termen de până la maximum 6 zile lucrătoare înainte de data
depunerii ofertelor sau, după caz, a scrisorilor de intenție,
solicitare de clarificări la anunțul de selecție și documentul atașat
anunțului de selecție.
(4) Partenerul public are obligația de a răspunde la orice
solicitare de clarificare depusă într-o perioadă care nu trebuie
să depășească, de regulă, 3 zile lucrătoare de la primirea unei
astfel de solicitări din partea investitorului privat. Totuși, aceste
solicitări nu pot avea ca efect modificarea elementelor
fundamentale ale ofertei sau ale termenilor esențiali ai
contractului, modificări care ar putea conduce la distorsionarea
concurenței sau care ar putea avea un efect discriminatoriu.
(5) Partenerul public are obligația de a răspunde la solicitările
depuse conform alin. (3), cu minimum 3 zile lucrătoare înainte
de data depunerii ofertelor sau, după caz, a scrisorilor de
intenție.
(6) La solicitarea partenerului public, investitorilor privați li se
poate cere clarificarea anumitor aspecte din cadrul ofertei lor
sau confirmarea angajamentelor conținute în aceasta.”
15. Articolul 24 se modifică și va avea următorul cuprins:
ăArt. 24. — (1) Anunțul de selecție se publică în SEAP și,
după caz, în Jurnalul Oficial al Uniunii Europene. Publicarea în
Jurnalul Oficial al Uniunii Europene este obligatorie în toate
situațiile în care valoarea estimată a contractului de parteneriat
public-privat care urmează să fie realizat este egală ori mai mare
decât echivalentul în lei al pragurilor prevăzute la art. 51 alin. (1).

MONITORUL OFICIAL AL ROMÂNIEI, PARTEA I, Nr. 284/21.IV.2011
(2) SEAP pune la dispoziția partenerului public, prin
asigurarea unui nou flux de informații specializat, suportul tehnic
necesar asigurării transparenței procedurii complete de stabilire
a partenerului privat, incluzând anunțul de selecție, documentul
atașat anunțului de selecție, clarificări solicitate de investitorul
privat conform art. 22 alin. (3), (4)—(5), termenul-limită pentru
depunerea ofertelor finale conform art. 18 alin. (7) lit. p) și
atribuirea contractului de parteneriat public-privat.
(3) Informațiile minime ce trebuie incluse în anunțul de
selecție pentru contractele de parteneriat public-privat sunt
prevăzute în anexa care face parte integrantă din prezenta
lege.”
16. La articolul 25, alineatele (2) și (3) se modifică și vor
avea următorul cuprins:
ă(2) În cazul încetării contractului de parteneriat public-privat
prin expirarea termenului, compania de proiect este obligată să
restituie partenerului public bunurile publice și bunurile rezultate
din derularea contractului de parteneriat public-privat, în mod
gratuit și libere de orice sarcini, conform prevederilor prezentei
legi.
(3) Compania de proiect are obligația să notifice cu cel puțin
90 de zile, dar nu mai mult de 120 de zile înaintea expirării
perioadei de valabilitate a contractului, partenerul public cu
privire la intenția de a preda bunurile publice și bunurile rezultate
din derularea contractului de parteneriat public-privat. Partenerul
public are obligația de a prelua bunurile prevăzute la alin. (2)
până la încetarea efectelor contractului.”
17. Articolul 27 se modifică și va avea următorul cuprins:
ăArt. 27. — Contractul de parteneriat public-privat se încheie
între partenerul public și investitorul privat, selectat cu
respectarea procedurilor prevăzute la art. 18 și având în vedere:
a) tipul de activități convenite potrivit prevederilor art. 6;
b) stabilirea concretă, în funcție de tipul de activități, a
obligațiilor părților în cadrul proiectului de parteneriat
public-privat;
c) valoarea investiției care face obiectul contractului de
proiect de parteneriat public-privat;
d) perioada de derulare a contractului de parteneriat
public-privat și termenul de finalizare a acestuia;
e) definirea calendarului de derulare a contractului de
parteneriat public-privat, care stabilește termenele de: elaborare
a studiului de fezabilitate, realizare a proiectului de execuție,
derulare a finanțării, realizare a obiectivului public,
întreținere/administrare/operare a obiectivului până la finalizarea
contractului de parteneriat public-privat, predare a obiectivului
către partenerul public;
f) cotele de participare la proiectul de parteneriat public-privat
care stau la baza proporțiilor de participare la compania de
proiect;
g) criteriile de performanță cu privire la îndeplinirea
obiectivelor contractului de parteneriat public-privat;
h) clauzele de retragere din proiect;
i) penalitățile pentru situația când nu se îndeplinesc
obiectivele stabilite în contract;
j) condițiile de înființare a companiei de proiect, care se includ
în conținutul contractului de proiect de parteneriat public-privat.”
18. Articolul 28 se modifică și va avea următorul cuprins:
ăArt. 28. — (1) Orice persoană care se consideră vătămată
într-un drept ori într-un interes legitim printr-un act al partenerului
public, prin încălcarea dispozițiilor legale în materia
parteneriatului public-privat, poate solicita, prin contestație,
anularea actului, obligarea partenerului public de a emite un act,
recunoașterea dreptului pretins sau a interesului legitim pe cale
administrativ-jurisdicțională, în condițiile prezentei legi.
(2) În sensul prevederilor alin. (1), prin persoană vătămată
se înțelege orice operator economic care:
a) are sau a avut un interes legitim în legătură cu respectiva
procedură de selecție;
b) a suferit, suferă sau riscă să sufere un prejudiciu ca o
consecință a unui act al partenerului public, de natură să
producă efecte juridice, ori ca urmare a nesoluționării în

5

termenul legal a unei cereri privind respectiva procedură de
selecție.
(3) În sensul prevederilor alin. (1), prin act al partenerului
public se înțelege orice act administrativ, orice altă operațiune
administrativă care produce sau poate produce efecte juridice,
neîndeplinirea în termenul legal a unei obligații prevăzute de
prezenta lege, omisiunea ori refuzul de a emite un act sau de a
efectua o anumită operațiune, în legătură cu ori în cadrul
procedurii de selecție.”
19. După articolul 28, se introduc treizeci și cinci de
noi articole, articolele 281—2835, cu următorul cuprins:
ăArt. 281. — În vederea soluționării contestațiilor pe cale
administrativ-jurisdicțională, persoana care se consideră
vătămată are dreptul să se adreseze Consiliului Național de
Soluționare a Contestațiilor, denumit în continuare Consiliu, cu
respectarea prevederilor art. 283 alin. (1), art. 287 și 288.
Art. 282. — (1) Înainte de a se adresa Consiliului, persoana
vătămată notifică partenerul public cu privire la pretinsa
încălcare a dispozițiilor legale în materia parteneriatului publicprivat și la intenția de a sesiza Consiliul. Dispozițiile art. 22
alin. (1) și art. 283 alin. (1) rămân aplicabile.
(2) Lipsa notificării prevăzute la alin. (1) nu împiedică
introducerea cererii în fața Consiliului.
(3) Notificarea prevăzută la alin. (1) nu are ca efect
suspendarea de drept a procedurii de selecție. După primirea
notificării, partenerul public poate adopta orice măsuri pe care le
consideră necesare pentru remedierea pretinsei încălcări,
inclusiv suspendarea procedurii de selecție sau revocarea unui
act emis în cadrul respectivei proceduri.
(4) Măsurile adoptate potrivit alin. (3) se comunică în termen
de o zi lucrătoare atât persoanei care a notificat partenerul
public, cât și celorlalți investitori privați implicați în procedura de
selecție.
(5) Persoana vătămată care a notificat partenerul public
potrivit dispozițiilor alin. (1) se poate adresa de îndată
Consiliului, fără a fi obligată să aștepte comunicarea măsurilor
luate de partenerul public potrivit alin. (3).
(6) Persoana vătămată care, primind comunicarea prevăzută
la alin. (4), consideră că măsurile adoptate sunt suficiente pentru
remedierea pretinsei încălcări va transmite partenerului public
o notificare de renunțare la dreptul de a formula acțiune în fața
Consiliului sau, după caz, de renunțare la judecarea contestației.
Art. 283. — (1) Persoana vătămată poate sesiza Consiliul în
vederea anulării actului și/sau recunoașterii dreptului pretins ori
a interesului legitim, în termen de 10 zile începând cu ziua
următoare luării la cunoștință, în condițiile prezentei legi, despre
un act al partenerului public considerat nelegal.
(2) În cazul în care sesizarea prevăzută la alin. (1) privește
conținutul documentației de selecție publicate în SEAP în
condițiile prezentei legi, data luării la cunoștință este data
publicării documentației.
Art. 284. — (1) După primirea unei contestații, partenerul
public are dreptul de a adopta măsurile de remediere pe care le
consideră necesare ca urmare a contestației respective. Orice
astfel de măsuri trebuie comunicate contestatorului, celorlalți
investitori privați implicați în procedura de selecție, precum și
Consiliului, nu mai târziu de o zi lucrătoare de la data adoptării
acestora.
(2) În situația în care contestatorul consideră că măsurile
adoptate sunt suficiente pentru remedierea actelor invocate ca
fiind nelegale, acesta va trimite Consiliului și partenerului public
o notificare de renunțare la contestație. În acest caz, partenerul
public nu mai are obligația de a comunica punctul său de vedere
potrivit dispozițiilor art. 2810 alin. (1).
(3) În cazul primirii unei contestații de către Consiliu pentru
care nu s-a luat act de renunțare conform prevederilor alin. (2),
partenerul public are dreptul de a încheia contractul de
parteneriat public-privat numai după comunicarea deciziei
Consiliului în termenul prevăzut la art. 2817 alin. (3), dar nu
înainte de expirarea termenelor de așteptare. Dacă decizia
Consiliului a fost atacată cu plângere, dispozițiile art. 2821 se
aplică în mod corespunzător.

6

MONITORUL OFICIAL AL ROMÂNIEI, PARTEA I, Nr. 284/21.IV.2011

(4) Contractul încheiat cu nerespectarea prevederilor alin. (3)
este lovit de nulitate absolută.
Art. 285. — (1) Consiliul este competent să soluționeze
contestațiile formulate în cadrul procedurii de selecție, înainte
de încheierea contractului, prin complete specializate, constituite
potrivit Regulamentului de organizare și funcționare a
Consiliului, aprobat potrivit legii.
(2) În exercitarea atribuțiilor sale, Consiliul adoptă decizii.
Art. 286. — (1) Contestația se soluționează de un complet
format din 3 membri ai Consiliului, dintre care unul are calitatea
de președinte de complet.
(2) În cadrul fiecărui complet cel puțin președintele acestuia
trebuie să fie licențiat în drept.
(3) Cauzele se distribuie completelor în mod aleatoriu.
(4) Procedura de soluționare a contestațiilor se desfășoară
cu respectarea principiilor legalității, celerității, contradictorialității
și a dreptului la apărare.
Art. 287. — (1) Contestația se formulează în scris și trebuie
să conțină următoarele elemente:
a) numele, domiciliul sau reședința contestatorului ori, pentru
persoanele juridice, denumirea, sediul lor și codul unic de
înregistrare. În cazul persoanelor juridice se vor indica și
persoanele care le reprezintă și în ce calitate;
b) denumirea și sediul partenerului public;
c) denumirea obiectului contractului de parteneriat
public-privat și procedura de selecție aplicată;
d) obiectul contestației;
e) motivarea în fapt și în drept a cererii;
f) mijloacele de probă pe care se sprijină contestația, în
măsura în care este posibil;
g) semnătura părții sau a reprezentantului persoanei juridice.
(2) În situația în care Consiliul apreciază că în contestație nu
sunt cuprinse toate elementele prevăzute la alin. (1), va cere
contestatorului ca, în termen de 5 zile de la înștiințarea prin care
i se aduce la cunoștință această situație, acesta să completeze
contestația. În cazul în care contestatorul nu se conformează
obligației impuse de Consiliu, contestația va fi respinsă.
Art. 288. — (1) Sub sancțiunea respingerii contestației ca
tardivă, aceasta se înaintează atât Consiliului, cât și partenerului
public, nu mai târziu de expirarea termenelor prevăzute la
art. 283 alin. (1). Contestatorul va atașa la contestație și copia
actului atacat, în cazul în care acesta a fost emis, precum și copii
ale înscrisurilor prevăzute la art. 287 alin. (1), dacă acestea sunt
disponibile.
(2) În termen de o zi lucrătoare de la primirea contestației,
partenerul public are obligația să îi înștiințeze despre aceasta și
pe ceilalți investitori privați participanți încă implicați în procedura
de selecție. Înștiințarea trebuie să conțină inclusiv o copie a
contestației respective.
(3) Toate notificările sau comunicările actelor procedurale se
fac cu confirmare de primire. Dispozițiile art. 18 alin. (2) lit. k) și
ale art. 18 alin. (7) lit. r) se aplică în mod corespunzător.
(4) În cazul neîndeplinirii obligației prevăzute la alin. (1),
dispozițiile art. 2812 și ale art. 284 alin. (3) nu sunt aplicabile.
Art. 289. — (1) Contestațiile formulate în cadrul aceleiași
proceduri de selecție vor fi conexate de către Consiliu pentru a
se pronunța o soluție unitară. Pentru contestațiile formulate în
cadrul aceleiași proceduri de selecție se va păstra continuitatea
completului de soluționare.
(2) Până la soluționarea contestației de către Consiliu,
investitorii privați participanți în cadrul aceleiași proceduri de
selecție se pot asocia la contestație printr-o cerere proprie care
trebuie să conțină toate elementele prevăzute la art. 287
alin. (1).
Art. 2810. — (1) În vederea soluționării contestației/
contestațiilor, partenerul public are obligația de a transmite
Consiliului, în termen de cel mult 3 zile lucrătoare de la data
expirării termenului prevăzut la art. 22 alin. (1), punctul său de
vedere asupra acesteia/acestora, însoțit de orice alte
documente considerate edificatoare, precum și, sub sancțiunea
prevăzută la art. 2812 alin. (3), o copie a dosarului procedurii de
selecție. Lipsa punctului de vedere al partenerului public nu

împiedică soluționarea contestației/contestațiilor, în măsura în
care s-a făcut dovada comunicării acesteia/acestora.
(2) Partenerul public va notifica punctul de vedere și
contestatorului/contestatorilor, în același termen prevăzut la
alin. (1).
(3) La cerere, contestatorul are acces la documentele aflate
în dosarul procedurii de selecție depuse de partenerul public la
Consiliu, cu excepția propunerilor tehnice ale celorlalți investitori
privați participanți la procedura de selecție, acestea din urmă
putând fi consultate de contestator numai cu acordul scris al
respectivilor investitori privați, acord care se anexează la
cererea pe care contestatorul o adresează Consiliului.
Art. 2811. — Partenerul public are dreptul de a transmite
Consiliului
punctul
său
de
vedere
asupra
contestației/contestațiilor, însoțit de orice alte documente
considerate edificatoare, precum și o copie a dosarului
procedurii de selecție, înainte de expirarea termenului prevăzut
la art. 22 alin. (1).
Art. 2812. — (1) În vederea soluționării contestației, Consiliul
are dreptul de a solicita lămuriri părților, de a administra probe
și de a solicita orice alte date/documente, în măsura în care
acestea sunt relevante în raport cu obiectul contestației.
De asemenea, Consiliul are dreptul de a solicita orice date
necesare pentru soluționarea contestației și de la alte persoane
fizice sau juridice.
(2) Aplicarea prevederilor alin. (1) nu trebuie să conducă la
depășirea termenului de soluționare a contestației, astfel cum
este prevăzut la art. 2814.
(3) Partenerul public are obligația de a răspunde la orice
solicitare a Consiliului și de a-i transmite acestuia orice alte
documente care prezintă relevanță pentru soluționarea
contestației, într-un termen care nu poate depăși 5 zile de la
data primirii solicitării, sub sancțiunea unei amenzi în cuantum
de 10.000 lei, aplicată conducătorului partenerului public.
(4) Consiliul are obligația de a pronunța decizia privind
amenda cel târziu în cea de-a 5-a zi de la expirarea termenului
prevăzut la alin. (3).
(5) Decizia Consiliului privind amenda, neatacată în termen,
constituie titlu executoriu și se execută de către organele
competente, potrivit dispozițiilor legale privind executarea silită
a creanțelor fiscale și cu procedura prevăzută de aceste
dispoziții.
(6) Consiliul va putea desemna un expert independent pentru
lămurirea unor aspecte de natură tehnică sau financiară. Durata
efectuării expertizei trebuie să se încadreze înăuntrul termenului
prevăzut pentru soluționarea contestațiilor de către Consiliu.
Costul expertizei va fi suportat de partea care a formulat cererea
de efectuare a acesteia.
(7) Procedura în fața Consiliului este scrisă, iar părțile vor fi
audiate numai dacă acest lucru este considerat necesar de către
completul de soluționare a contestației.
(8) Părțile pot fi reprezentate de avocați și pot depune
concluzii scrise în cursul procedurii. De asemenea, părțile pot
solicita să depună concluzii oral în fața Consiliului, fără ca prin
aceasta să fie afectate termenele prevăzute la art. 2814.
Art. 2813. — (1) În cazuri temeinic justificate și pentru
prevenirea unei pagube iminente, Consiliul, până la soluționarea
fondului cauzei, poate să dispună, în termen de 3 zile, la cererea
părții interesate, prin decizie, măsura suspendării procedurii de
selecție.
(2) Consiliul soluționează cererea de suspendare luând în
considerare consecințele acestei măsuri asupra tuturor
categoriilor de interese ce ar putea fi lezate, inclusiv asupra
interesului public.
(3) Decizia prevăzută la alin. (1) poate fi atacată la instanța
competentă, în mod separat, în termen de 5 zile de la
comunicare.
Art. 2814. — (1) Consiliul are obligația de a soluționa pe fond
contestația în termen de 20 de zile de la data primirii dosarului
privind procedura de selecție a investitorului privat de la
partenerul public, respectiv în termen de 10 zile în situația
incidenței unei excepții care împiedică analiza pe fond a

MONITORUL OFICIAL AL ROMÂNIEI, PARTEA I, Nr. 284/21.IV.2011
contestației, conform art. 2815 alin. (1). În cazuri temeinic
justificate, termenul de soluționare a contestației poate fi
prelungit o singură dată cu încă 10 zile.
(2) Nerespectarea termenului de soluționare a contestației
prevăzut la alin. (1) constituie abatere disciplinară și poate
atrage inclusiv declanșarea procedurii de evaluare potrivit legii.
Art. 2815. — (1) Consiliul se pronunță mai întâi asupra
excepțiilor de procedură și de fond, iar când se constată că
acestea sunt întemeiate, nu se mai procedează la analiza pe
fond a cauzei.
(2) Consiliul examinează din punctul de vedere al legalității
și temeiniciei actul atacat și poate pronunța o decizie prin care
îl anulează în parte sau în tot, obligă partenerul public să emită
un act sau dispune orice altă măsură necesară pentru
remedierea actelor ce afectează procedura de selecție. În cazul
în care Consiliul dispune eliminarea oricăror specificații tehnice,
economice sau financiare din anunțul de selecție, documentul
atașat ori din alte documente emise în legătură cu procedura de
selecție, partenerul public are dreptul de a anula aplicarea
procedurii de selecție.
(3) În situația în care Consiliul apreciază că, în afară de
actele contestate în cadrul procedurii de selecție, există și alte
acte care încalcă prevederile prezentei legi, la care nu s-a făcut
referire în contestație, atunci acesta va sesiza Unitatea Centrală
pentru Coordonarea Parteneriatului Public-Privat din cadrul
Secretariatului General al Guvernului, transmițându-le în acest
sens toate datele/documentele relevante în susținerea sesizării.
(4) În cazul în care Consiliul admite contestația și dispune
luarea unei măsuri de remediere a actului atacat, va preciza și
termenul în care aceasta trebuie dusă la îndeplinire, care nu va
fi mai mare decât termenul de exercitare a căii de atac împotriva
deciziei Consiliului, așa cum este prevăzut la art. 2819 alin. (1).
(5) Consiliul poate respinge contestația ca fiind nefondată,
tardivă, lipsită de interes, lipsită de obiect, ca fiind introdusă de
o persoană fără calitate sau neîmputernicită să formuleze
contestația, precum și pe orice altă excepție de procedură sau
de fond.
(6) În funcție de soluția pronunțată, Consiliul va decide
asupra continuării sau anulării procedurii de selecție.
(7) Consiliul poate lua act oricând în cursul soluționării
contestației de renunțarea la aceasta de către contestator.
(8) Consiliul poate obliga, la cerere, partea în culpă la plata
cheltuielilor efectuate în cursul soluționării contestației.
(9) Consiliul nu poate decide atribuirea unui contract către
un anumit investitor privat.
Art. 2816. — (1) În măsura în care Consiliul respinge
contestația, partenerul public va reține contestatorului din
garanția de participare în raport cu valoarea estimată a
contractului următoarele sume:
a) între 63.000 lei și 420.000 lei inclusiv — 1% din această
valoare;
b) între 420.001 lei și 4.200.000 lei inclusiv — 4.200 lei +
0,1% din ceea ce depășește 420.001 lei;
c) între 4.200.001 lei și 42.000.000 lei inclusiv — 7.980 lei +
0,01% din ceea ce depășește 4.200.001 lei;
d) între 42.000.001 lei și 420.000.000 lei inclusiv —
11.760 lei + 0,001% din ceea ce depășește 42.000.001 lei;
e) între 420.000.001 lei și 4.200.000.000 lei inclusiv —
15.540 lei + 0,0001% din ceea ce depășește 420.000.001 lei;
f) peste 4.200.000.001 lei — 19.320 lei + 0,00001% din ceea
ce depășește 4.200.000.001 lei.
(2) În măsura în care instanța competentă admite plângerea
formulată împotriva deciziei Consiliului de respingere a
contestației, partenerul public are obligația de a returna
contestatorului sumele prevăzute la alin. (1), în cel mult 5 zile
lucrătoare de la data pronunțării deciziei instanței de judecată.
Art. 2817. — (1) Decizia Consiliului privind modul de
soluționare a contestației se adoptă cu votul majorității
membrilor completului, aceștia neavând posibilitatea de a se
abține.

7

(2) După luarea deciziei, completul va întocmi o minută care
se semnează de către toți membrii acestuia și se consemnează
într-un registru special ținut de Consiliu.
(3) Decizia Consiliului, adoptată potrivit alin. (1), va fi
motivată și comunicată în scris părților în termen de 3 zile de la
pronunțare. Decizia, fără motivarea acesteia, se publică pe
pagina de internet a Consiliului înăuntrul aceluiași termen.
(4) Decizia motivată se publică pe pagina de internet a
Consiliului, în cadrul buletinului oficial, fără referire la datele de
identificare a deciziei și ale părților, precum și la datele
personale, în termen de 10 zile de la data la care aceasta
rămâne definitivă și irevocabilă.
(5) Decizia prin care Consiliul a dispus luarea unor măsuri
de remediere va fi înaintată, în copie, în același termen prevăzut
la alin. (3), către Unitatea Centrală pentru Coordonarea
Parteneriatului Public-Privat din cadrul Secretariatului General al
Guvernului, care are obligația de a monitoriza îndeplinirea
măsurilor de remediere.
Art. 2818. — (1) Decizia prin care Consiliul anulează în parte
sau în tot actul atacat este obligatorie pentru partenerul public.
(2) În cazul în care termenul prevăzut de art. 2815 alin. (4)
nu este respectat de partenerul public, se va aplica
conducătorului unității care nu a efectuat toate demersurile
necesare pentru ducerea la îndeplinire a deciziei Consiliului sau
persoanei obligate o amendă pe fiecare zi de întârziere, ce
constă în 20% din salariul minim lunar pe economie, la cererea
părții interesate.
(3) Decizia Consiliului este obligatorie pentru părți, contractul
de parteneriat public-privat încheiat cu nerespectarea deciziei
Consiliului fiind lovit de nulitate absolută.
(4) Decizia pronunțată de Consiliu privind amenda, neatacată
în termen, constituie titlu executoriu și se execută de organele
competente potrivit dispozițiilor legale privind executarea silită a
creanțelor fiscale și cu procedura prevăzută de aceste dispoziții.
Art. 2819. — (1) Deciziile Consiliului cu privire la soluționarea
contestației și obligarea la plata amenzii pot fi atacate cu
plângere la instanța judecătorească prevăzută la art. 2820
alin. (1), în termen de 10 zile de la comunicare, pentru motive
atât de nelegalitate, cât și de netemeinicie.
(2) Plângerea va fi formulată în scris și va fi motivată,
dispozițiile art. 287 alin. (1) aplicându-se în mod corespunzător.
(3) Partea care formulează plângerea are obligația să
comunice, în termenul prevăzut la alin. (1), o copie a acesteia,
precum și a înscrisurilor doveditoare și părții adverse, depunând
dovada de comunicare în fața instanței până la primul termen de
judecată.
(4) Plângerea formulată împotriva deciziei pronunțate de
Consiliu se taxează cu 50% din sumele prevăzute la art. 2835.
Art. 2820. — (1) Instanța competentă să soluționeze
plângerea formulată împotriva deciziei pronunțate de Consiliu
este curtea de apel, secția de contencios administrativ și fiscal
în a cărei rază se află sediul partenerului public. Cu excepția
cazurilor în care plângerea are ca obiect contestarea amenzii,
Consiliul nu are calitatea de parte în proces.
(2) Instanța competentă să soluționeze plângerea formulată
împotriva deciziei pronunțate de Consiliu privind procedurile de
selecție ce au ca scop încheierea de contracte de parteneriat
public-privat privind servicii și/sau lucrări aferente infrastructurii
de transport de interes național, așa cum este definită de
legislația în vigoare, este Curtea de Apel București, Secția de
contencios administrativ și fiscal. Cu excepția cazurilor în care
plângerea are ca obiect contestarea amenzii, Consiliul nu are
calitatea de parte în proces.
(3) Plângerea va fi soluționată în complet format din
3 judecători.
(4) Plângerea se soluționează potrivit dispozițiilor art. 3041
din Codul de procedură civilă. Prevederile art. 2823 — art. 2835
se aplică în mod corespunzător.
(5) După soluționarea plângerii de către instanța prevăzută la
alin. (1) sau (2), dosarul cauzei se restituie de către instanță
Consiliului.

8

MONITORUL OFICIAL AL ROMÂNIEI, PARTEA I, Nr. 284/21.IV.2011

Art. 2821. — (1) În cazuri temeinic justificate și pentru
prevenirea unei pagube iminente, președintele instanței poate
dispune, la cererea părții interesate, prin încheiere dată cu
citarea părților, suspendarea executării contractului.
(2) Instanța soluționează cererea de suspendare luând în
considerare consecințele probabile ale acesteia asupra tuturor
categoriilor de interese ce ar putea fi lezate, inclusiv asupra
interesului public. Instanța va putea să nu dispună măsura
prevăzută la alin. (1) în cazul în care consecințele negative ale
acesteia ar putea fi mai mari decât beneficiile ei. Hotărârea de
a nu dispune suspendarea executării contractului nu trebuie să
prejudicieze niciun alt drept al persoanei care a înaintat cererea
prevăzută la alin. (1).
(3) Încheierea prevăzută la alin. (1) poate fi atacată cu
recurs, în mod separat, în termen de 5 zile de la comunicare.
Art. 2822. — (1) Instanța, admițând plângerea, modifică
decizia Consiliului, dispunând, după caz:
a) anularea în tot sau în parte a actului partenerului public;
b) obligarea la emiterea actului de către partenerul public;
c) îndeplinirea unei obligații de către partenerul public,
inclusiv eliminarea oricăror specificații tehnice, economice sau
financiare discriminatorii din anunțul de selecție, documentul
atașat sau din alte documente emise în legătură cu procedura
de selecție;
d) orice alte măsuri necesare remedierii încălcării dispozițiilor
legale în materia parteneriatului public-privat.
(2) Instanța sesizată cu o plângere împotriva unei decizii a
Consiliului prin care acesta a soluționat contestația cu privire la
excepție, admițând plângerea, va desființa decizia respectivă și
va reține cauza spre judecare pe fond cu luarea în considerare
a motivelor care au determinat desființarea deciziei.
(3) În situația în care instanța admite plângerea, modifică
decizia Consiliului și constată că actul partenerului public a
încălcat prevederile legislației în materia parteneriatului publicprivat, iar contractul a fost încheiat înainte de comunicarea
deciziei de către Consiliu, încălcându-se astfel prevederile
art. 284 alin. (3), dispozițiile art. 2831 alin. (1) lit. b) alin. (2)—(6)
sau, după caz, ale art. 2832 se aplică în mod corespunzător.
(4) Instanța poate respinge pe fond plângerea.
(5) Hotărârea pronunțată de instanță este definitivă și
irevocabilă.
Art. 2823. — (1) Procesele și cererile privind acordarea
despăgubirilor pentru repararea prejudiciilor cauzate în cadrul
procedurii de selecție, precum și cele privind executarea,
nulitatea, anularea, rezoluțiunea, rezilierea sau denunțarea
unilaterală a contractelor de parteneriat public-privat se
soluționează în primă instanță de către secția comercială a
tribunalului în circumscripția căruia se află sediul partenerului
public.
(2) În fața instanței de judecată, litigiile privind drepturile și
obligațiile contractate în cadrul procedurilor de selecție care intră
în sfera de aplicare a dispozițiilor prezentei legi se soluționează
de urgență și cu precădere, potrivit dispozițiilor art. 7202—7207
și 7209 din Codul de procedură civilă, care se aplică în mod
corespunzător.
Art. 2824. — (1) Despăgubirile pentru repararea prejudiciului
cauzat în cadrul procedurii de selecție se solicită în justiție prin
acțiune separată.
(2) Despăgubirile reprezentând prejudiciul cauzat printr-un
act al partenerului public sau ca urmare a nesoluționării în
termenul legal a unei cereri privind procedura de selecție, prin
încălcarea dispozițiilor legale în materia parteneriatului
public-privat, se pot acorda numai după anularea în prealabil,
potrivit legii, a actului respectiv ori, după caz, după revocarea
actului sau luarea oricăror altor măsuri de remediere de către
partenerul public.

(3) În cazul în care se solicită plata de despăgubiri pentru
repararea prejudiciului reprezentând cheltuieli de elaborare a
ofertei sau de participare la procedura de selecție, persoana
vătămată trebuie să facă doar dovada încălcării prevederilor
prezentei legi, precum și a faptului că ar fi avut o șansă reală de
a încheia contractul, iar aceasta a fost compromisă ca urmare a
încălcării respective.
Art. 2825. — (1) Judecătorul, de îndată ce constată că sunt
îndeplinite condițiile prevăzute de lege pentru cererea de
chemare în judecată, dispune prin rezoluție comunicarea
acesteia, precum și a înscrisurilor către pârât.
(2) Pârâtul este obligat să depună întâmpinarea în termen
de 3 zile de la comunicarea cererii de chemare în judecată.
(3) Întâmpinarea se comunică de îndată reclamantului, care
este obligat să depună răspuns la întâmpinare în termen de
3 zile de la comunicare. Pârâtul va lua cunoștință de răspunsul
la întâmpinare de la dosarul cauzei.
(4) Cererea reconvențională se introduce în termenul
prevăzut la alin. (2).
Art. 2826. — (1) Comunicarea citațiilor și a altor acte de
procedură se poate face de grefa instanței și prin telefax, poștă
electronică sau prin alte mijloace ce asigură transmiterea
textului actului și confirmarea primirii acestuia. Părțile, dacă
dispun de asemenea mijloace de comunicare, au obligația de a
indica datele corespunzătoare în cererea de chemare în
judecată, respectiv în întâmpinare.
(2) Partea căreia, personal sau prin reprezentant ori prin
funcționarul sau persoana însărcinată cu primirea
corespondenței, i s-a înmânat citația pentru un termen de
judecată nu va fi citată în tot cursul judecării la acea instanță,
prezumându-se că ea cunoaște termenele de judecată
ulterioare aceluia pentru care citația i-a fost înmânată.
Art. 2827. — (1) La data depunerii răspunsului la întâmpinare,
judecătorul fixează prin rezoluție primul termen de judecată,
care va fi de cel mult 20 de zile de la data înregistrării cererii de
chemare în judecată, dispunând citarea părților.
(2) Termenele de judecată ulterioare nu pot fi mai mari de
10 zile.
Art. 2828. — (1) Lipsa părții legal citate nu poate împiedica
judecarea cauzei, dacă legea nu dispune altfel.
(2) Dacă la orice termen fixat pentru judecată se înfățișează
numai una dintre părți, instanța, după ce va cerceta toate
lucrările din dosar și va asculta susținerile părții prezente, se va
pronunța în temeiul dovezilor administrate, examinând și
excepțiile și apărările părții care lipsește.
(3) Dispozițiile alin. (1) și (2) se aplică în mod corespunzător
și în cazul în care lipsesc ambele părți, deși au fost legal citate,
dacă cel puțin una dintre ele a cerut în scris judecarea cauzei în
lipsă.
Art. 2829. — Instanța va putea dispune o singură dată
amânarea judecării cauzei, numai în mod excepțional, pentru
motive temeinice și care nu sunt imputabile părții sau
reprezentantului ei.
Art. 2830. — (1) În cazuri temeinic justificate și pentru
prevenirea unei pagube iminente, instanța, până la soluționarea
fondului cauzei, poate să dispună, la cererea părții interesate,
prin încheiere motivată, cu citarea părților, suspendarea
executării contractului.
(2) Instanța soluționează cererea de suspendare sau privind
o altă măsură provizorie luând în considerare consecințele
probabile ale acestei măsuri asupra tuturor categoriilor de
interese ce ar putea fi lezate, inclusiv asupra interesului public.
Instanța va putea să nu dispună măsurile prevăzute la alin. (1)
în cazul în care consecințele negative ale acestora ar putea fi
mai mari decât beneficiile lor. Hotărârea de a nu dispune măsuri
provizorii nu trebuie să prejudicieze niciun alt drept al persoanei
care a înaintat cererea prevăzută la alin. (1).

MONITORUL OFICIAL AL ROMÂNIEI, PARTEA I, Nr. 284/21.IV.2011
(3) Încheierea prevăzută la alin. (1) poate fi atacată cu
recurs, în mod separat, în termen de 5 zile de la comunicare.
Art. 2831. — (1) Instanța constată nulitatea contractului în
următoarele cazuri:
a) partenerul public a încheiat contractul fără să respecte
obligațiile referitoare la publicarea anunțului de selecție conform
prevederilor prezentei legi;
b) au fost încălcate prevederile art. 22 alin. (1) și art. 284
alin. (3), dacă această încălcare a privat investitorul privat
interesat de posibilitatea de a formula o cale de atac înainte de
încheierea contractului, în cazul în care această încălcare este
combinată cu încălcarea altor dispoziții în materia parteneriatului
public-privat, dacă această din urmă încălcare a afectat șansele
investitorului privat interesat de a obține contractul.
(2) Prin excepție de la prevederile alin. (1), în cazul în care
instanța consideră, după analizarea tuturor aspectelor relevante,
că motive imperative de interes general impun menținerea
efectelor contractului, aceasta va dispune în schimb sancțiuni
alternative, după cum urmează:
a) limitarea efectelor contractului, prin reducerea termenului
de execuție a acestuia; și/sau
b) aplicarea unei amenzi partenerului public, cuprinsă între
2% și 15% din valoarea contractului, cuantumul acesteia fiind
invers proporțional cu posibilitatea de a limita efectele
contractului, conform dispozițiilor lit. a).
(3) La aplicarea sancțiunilor alternative prevăzute la alin. (2),
instanța va avea în vedere ca acestea să fie eficiente,
proporționale și descurajante.
(4) Acordarea de despăgubiri nu reprezintă o sancțiune
alternativă adecvată în sensul prevederilor alin. (2).
(5) Interesele economice legate de capacitatea contractului de
a produce efecte pot fi avute în vedere ca motiv imperativ numai
dacă, în circumstanțe excepționale, absența efectelor ar conduce
la consecințe disproporționate. Interesele economice în legătură
directă cu contractul respectiv, cum ar fi costurile generate de
întârzieri în executarea contractului, costurile generate de lansarea
unei noi proceduri de selecție, costurile generate de schimbarea
investitorului privat care va îndeplini contractul sau costurile cu
privire la obligațiile legale generate de absența efectelor
contractului, nu constituie motive imperative de interes general.
(6) În toate cazurile în care sancțiunea nulității prevăzută la
alin. (1) nu poate avea efect retroactiv, întrucât desființarea
obligațiilor contractuale deja executate este imposibilă, instanța
va aplica în plus și sancțiunea prevăzută la alin. (2) lit. b).
Art. 2832. — În cazul unei încălcări a prevederilor art. 22
alin. (1) și art. 284 alin. (3), care nu face obiectul art. 2831 alin. (1)
lit. b), instanța poate decide, după analizarea tuturor aspectelor
relevante, dacă va constata nulitatea contractului sau dacă este
suficient să dispună sancțiuni alternative, precum cele prevăzute
la art. 2831 alin. (2).
Art. 2833. — (1) Constatarea nulității contractului, în condițiile
prevăzute la art. 2831 alin. (1), se poate solicita și prin acțiune
separată, în termen de:
a) cel mult 30 de zile, începând cu ziua următoare informării
de către partenerul public a investitorilor privați participanți la
procedura de selecție cu privire la încheierea contractului, cu
condiția ca informarea să fie motivată, potrivit art. 18 alin. (2)
lit. k) și alin. (7) lit. r), sub rezerva dispozițiilor art. 18 alin. (2)
lit. l) și alin. (7) lit. s);
b) cel mult 6 luni, începând cu ziua următoare încheierii
contractului, în cazurile în care nu au fost respectate condițiile
prevăzute la lit. a).
(2) Cererea introdusă după expirarea termenelor prevăzute
la alin. (1) se soluționează potrivit dispozițiilor art. 2832.
Art. 2834. — (1) Hotărârea se pronunță în termen de 3 zile de
la închiderea dezbaterilor și se comunică părților în cel mult
5 zile de la pronunțare.

9

(2) Hotărârea pronunțată în primă instanță poate fi atacată cu
recurs în termen de 5 zile de la comunicare. Recursul se judecă
de secția comercială a curții de apel.
(3) Recursul nu suspendă executarea și se judecă de
urgență și cu precădere.
(4) În cazul admiterii recursului, instanța de recurs,
modificând sau casând sentința, va rejudeca în toate cazurile
litigiul în fond.
Art. 2835. — (1) Cererile introduse, potrivit prevederilor
prezentei legi, la instanțele judecătorești având ca obiect
contractele care intră în sfera de aplicare a acesteia, precum și
cele pentru repararea prejudiciului cauzat se taxează, în funcție
de valoare, după cum urmează:
a) până la valoarea de 40.000 lei inclusiv — 1% din această
valoare;
b) între 40.001 lei și 400.000 lei inclusiv — 400 lei + 0,1%
din ceea ce depășește 40.001 lei;
c) între 400.001 lei și 4.000.000 lei inclusiv — 760 lei + 0,01%
din ceea ce depășește 400.001 lei;
d) între 4.000.001 lei și 40.000.000 lei inclusiv — 1.120 lei +
0,001% din ceea ce depășește 4.000.001 lei;
e) între 40.000.001 lei și 400.000.000 lei inclusiv —
1.480 lei + 0,0001% din ceea ce depășește 40.000.001 lei;
f) între 400.000.001 lei și 4.000.000.000 lei inclusiv —
1.840 lei + 0,00001% din ceea ce depășește 400.000.001 lei;
g) peste 4.000.000.000 lei — 2.200 lei.
(2) Cererile neevaluabile în bani se taxează cu 4 lei.
(3) Dispozițiile art. 14 din Legea 146/1997 privind taxele
judiciare de timbru, cu modificările și completările ulterioare,
rămân aplicabile.”
20. Articolul 29 se modifică și va avea următorul cuprins:
ăArt. 29. — Întreaga procedură privind încheierea contractului
de parteneriat public-privat se desfășoară în limba română.
Toate actele de administrare a proiectului de parteneriat
public-privat se desfășoară în limba română.”
21. Articolul 31 se modifică și va avea următorul cuprins:
ăArt. 31. — Perioada de derulare a contractului de parteneriat
public-privat se stabilește în baza ofertei depuse de investitorul
privat, care are în vedere o analiză economico-financiară reală
și riguroasă a proiectului, bazată pe criterii economice și în
conformitate cu legislația în vigoare.”
22. La articolul 33, alineatul (2) se abrogă.
23. Articolul 36 se modifică și va avea următorul cuprins:
ăArt. 36. — Compania de proiect va fi condusă de un consiliu
de administrație, în care cei 2 parteneri vor fi reprezentați
proporțional cu participarea prevăzută la art. 4 lit. f) și art. 27
lit. f).”
24. După articolul 45 se introduc patru noi articole,
articolele 451—454, cu următorul cuprins:
ăArt. 451. — Constituie contravenție și se sancționează
următoarele fapte:
a) refuzul de a pune la dispoziția Unității Centrale pentru
Coordonarea Parteneriatului Public-Privat din cadrul
Secretariatului General al Guvernului a informațiilor referitoare
la încheierea contractelor de parteneriat public-privat, pe care
aceasta le solicită în scopul îndeplinirii funcției de monitorizare
și supraveghere;
b) netransmiterea informațiilor referitoare la încheierea
contractelor de parteneriat public-privat în termen de 5 zile de la
primirea solicitării scrise de la Unitatea Centrală pentru
Coordonarea Parteneriatului Public-Privat;
c) neducerea la îndeplinire a deciziei Consiliului în termenul
stabilit în condițiile prezentei legi, după data la care aceasta
rămâne definitivă și irevocabilă;
d) orice altă încălcare a prevederilor prezentei legi sau a
actelor normative emise în aplicarea acesteia, având ca efect
încălcarea dispozițiilor art. 3, cu excepția art. 3 alin. (1) lit. e).

10

MONITORUL OFICIAL AL ROMÂNIEI, PARTEA I, Nr. 284/21.IV.2011

Art. 452. — (1) Contravenția prevăzută la art. 451 lit. a) se
sancționează cu amendă de la 80.000 lei la 100.000 lei.
(2) Contravențiile prevăzute la art. 451 lit. b) și c) se
sancționează cu amendă de la 40.000 lei la 80.000 lei.
(3) Contravenția prevăzută la art. 451 lit. d) se sancționează
cu amendă de la 20.000 lei la 40.000 lei.
(4) Contravenientul are dreptul de a achita în termen de cel
mult 48 de ore de la data încheierii procesului-verbal ori, după
caz, de la data comunicării acestuia jumătate din minimul
amenzilor prevăzute la alin. (1) și (2).
Art. 453. — (1) Constatarea contravențiilor și aplicarea
sancțiunilor se realizează de către persoane împuternicite ale
Unității Centrale pentru Coordonarea Parteneriatului
Public-Privat.
(2) Aplicarea sancțiunii amenzii contravenționale se prescrie
în termen de 24 de luni de la data săvârșirii faptei.
(3) Orice persoană are dreptul de a sesiza Unitatea Centrală
pentru Coordonarea Parteneriatului Public-Privat cu privire la
încălcarea dispozițiilor legale în materia parteneriatului
public-privat. În vederea exercitării acestui drept, persoanele
respective vor transmite Unității Centrale pentru Coordonarea
Parteneriatului Public-Privat împreună cu sesizarea și
datele/documentele relevante, în vederea susținerii acesteia.
(4) Unitatea Centrală pentru Coordonarea Parteneriatului
Public-Privat va monitoriza și supraveghea respectarea
prevederilor prezentei legi și a actelor normative emise în

aplicarea acesteia, putând lua orice măsuri pentru îndreptarea
neconformităților constatate.
(5) Unitatea Centrală pentru Coordonarea Parteneriatului
Public-Privat este responsabilă pentru îndeplinirea funcției de
verificare a aspectelor procedurale aferente procesului de
selecție a partenerului privat, care intră sub incidența legislației
privind parteneriatul public-privat.
Art. 454. — (1) Contravențiilor prevăzute la art. 451 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(2) Prin derogare de la prevederile Ordonanței Guvernului
nr. 2/2001, aprobată cu modificări și completări prin Legea
nr. 180/2002, cu modificările și completările ulterioare, plângerile
formulate împotriva proceselor-verbale de constatare și
sancționare a contravențiilor încheiate de persoanele împuternicite
se soluționează de Judecătoria Sectorului 1 București.”
25. După articolul 47 se introduce o anexă, având
cuprinsul prevăzut în anexa care face parte integrantă din
prezenta ordonanță de urgență.
Art. II. — Legea parteneriatului public-privat nr. 178/2010,
publicată în Monitorul Oficial al României, Partea I, nr. 676 din
5 octombrie 2010, cu modificările și completările aduse prin
prezenta ordonanță de urgență, se va republica, după
aprobarea acesteia prin lege, dându-se textelor o nouă
numerotare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul transporturilor și infrastructurii,
Anca Daniela Boagiu
Ministrul dezvoltării regionale și turismului,
Elena Gabriela Udrea
Ministrul mediului și pădurilor,
László Borbély
Ministrul economiei, comerțului și mediului de afaceri,
Ion Ariton
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Ialomițianu
București, 20 aprilie 2011.
Nr. 39.

ANEXĂ
(Anexa la Legea nr. 178/2010)

INFORMAȚII MINIME

care trebuie incluse în anunțul de selecție pentru contractele de parteneriat public privat
1. Denumirea, țara, adresa, numărul de telefon și de fax,
adresa de e-mail ale partenerului public
2. Procedura aleasă de selecție a partenerului privat
3. După caz, locul execuției lucrărilor, locul de livrare a
bunurilor sau locul prestării serviciilor
4. Pentru contractul de parteneriat public-privat, după caz:
— natura și dimensiunea lucrărilor, caracteristicile generale
ale lucrării;

— natura și cantitatea bunurilor care urmează să fie
realizate;
— categoria, descrierea și cantitatea serviciilor care trebuie
prestate.
5. Informații privind obiectul contractului de parteneriat
public-privat
6. Valoarea totală estimată a contractului de parteneriat
public-privat

MONITORUL OFICIAL AL ROMÂNIEI, PARTEA I, Nr. 284/21.IV.2011
7. Termenul de finalizare sau durata contractului de
parteneriat public-privat. În cazul în care este posibil, termenul
la care încep lucrările, la care sunt livrate bunurile sau, după
caz, la care sunt prestate serviciile
8. Denumirea, adresa, numărul de telefon și de fax și adresa
de e-mail ale biroului de la care se pot solicita informații în
legătură cu derularea procedurii de selecție a partenerului privat,
privind încheierea contractului de parteneriat public-privat
9. Termenul de primire, adresa la care trebuie transmise și
limba în care trebuie redactate ofertele sau scrisorile de intenție.
Data până la care se pot solicita clarificări
10. Data, ora și locul deschiderii ofertelor/scrisorilor de
intenție și persoanele autorizate să asiste la deschiderea
ofertelor sau a scrisorilor de intenție
11. Garanțiile solicitate
12. Modalități de finanțare și/sau referiri la prevederile care
le reglementează
13. Forma juridică sub care trebuie să se prezinte un grup
de investitori privați care participă la procedura de selecție
14. Criterii de selecție privind situația personală a
investitorilor privați care pot atrage excluderea acestora din

urmă și informații solicitate care să dovedească faptul că nu se
încadrează în cazurile care justifică excluderea
15. Criterii de selecție privind situația economică-financiară,
precum și capacitatea tehnică și profesională a investitorilor
privați; informații/documente pe care trebuie să le prezinte
investitorul privat pentru evaluarea capacităților minime cu
caracter economic și tehnic, dacă acestea au fost impuse.
Nivelul specific minim al capacităților impuse
16. Perioada în care ofertantul/investitorul privat trebuie să își
mențină oferta valabilă
17. Criteriul de atribuire a contractului de parteneriat
public-privat
18. Criteriile corespunzătoare ofertei celei mai avantajoase
din punct de vedere economic, precum și ponderea lor sunt
menționate în cazul în care nu figurează în documentul atașat
anunțului de selecție
19. Denumirea și adresa organismului competent de
rezolvare a contestațiilor
20. Informații exacte privind termenele de depunere a
contestației și, după caz, denumirea, adresa, numărul de
telefon, numărul de fax și adresa de e-mail ale biroului de la care
se pot obține aceste informații
21. Data transmiterii spre publicare a anunțului de selecție

GUVERNUL ROMÂNIEI

HOTĂRÂRE
pentru aprobarea Protocolului de cooperare dintre
Ministerul Muncii, Familiei și Protecției Sociale din România și
Ministerul Muncii și Asigurărilor Sociale din Republica Cipru,
semnat la Nicosia la 3 decembrie 2010
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul de cooperare dintre Ministerul Muncii,
Familiei și Protecției Sociale din România și Ministerul Muncii și Asigurărilor Sociale
din Republica Cipru, semnat la Nicosia la 3 decembrie 2010.
PRIM-MINISTRU

EMIL BOC
Contrasemnează:
Ministrul muncii, familiei
și protecției sociale,
Ioan Nelu Botiș
p. Ministrul afacerilor externe,
Anton Niculescu,
secretar de stat
Ministrul finanțelor publice,
Gheorghe Ialomițianu

București, 16 martie 2011.
Nr. 241.

11

12

MONITORUL OFICIAL AL ROMÂNIEI, PARTEA I, Nr. 284/21.IV.2011
PROTOCOL
de cooperare între Ministerul Muncii, Familiei și Protecției Sociale din România
și Ministerul Muncii și Asigurărilor Sociale din Republica Cipru
Ministerul Muncii, Familiei și Protecției Sociale din România și Ministerul Muncii și Asigurărilor
Sociale din Republica Cipru, denumite în continuare părți contractante,
dorind să își extindă și să își dezvolte relațiile,
au convenit următoarele:
ARTICOLUL 1

Părțile contractante convin să coopereze în domeniul muncii și afacerilor sociale.
ARTICOLUL 2

Părțile contractante vor defini măsurile corespunzătoare și vor coopera în următoarele domenii:
a) politici generale în domeniul muncii și afacerilor sociale;
b) programe și măsuri în domeniul muncii și afacerilor sociale;
c) mobilitatea forței de muncă;
d) alte domenii de cooperare.
ARTICOLUL 3

Părțile contractante acceptă următoarele forme de cooperare:
a) asistență tehnică;
b) consultări bilaterale;
c) schimb de delegații de experți;
d) organizarea unor reuniuni cu caracter profesional (seminare, ateliere, vizite de studiu);
e) schimb de documentație și informații cu caracter profesional;
f) încurajarea cooperării în cadrul unor proiecte finanțate de organizații internaționale;
g) încurajarea cooperării între agențiile și instituțiile executive, subordonate părților contractante;
h) diseminarea de informații privind piața muncii, inclusiv termenii și condițiile angajării.
ARTICOLUL 4

1. Prezentul protocol va fi aplicat pe baza unor programe de lucru pregătite în comun, pe o perioadă
de 2 ani, în funcție de capacitatea financiară a celor două părți contractante.
2. Părțile contractante pot conveni constituirea unui comitet mixt de lucru în scopul aplicării
prevederilor, îndeplinirii obiectivelor, măsurilor și programelor specificate în protocol.
3. Comitetul mixt de lucru se va reuni periodic la București sau la Nicosia.
ARTICOLUL 5

Cheltuielile pentru aplicarea programelor convenite în baza prezentului protocol vor fi suportate
după cum urmează:
a) transport internațional, cazare și diurnă, de către partea contractantă trimițătoare;
b) cheltuielile de organizare, traducere și interpretare, transport intern și alte cheltuieli, de către
partea contractantă primitoare.
ARTICOLUL 6

1. Prezentul protocol va intra în vigoare la data ultimei notificări prin care cele două părți contractante
confirmă că cerințele interne pentru intrarea în vigoare a acestuia au fost îndeplinite.
2. Oricare dintre părțile contractante poate propune oricând amendamente la protocol, în scris,
care vor fi convenite și vor intra în vigoare conform primului paragraf al prezentului articol.
ARTICOLUL 7

1. Prezentul protocol este valabil pentru o perioadă de 4 ani și poate fi prelungit cu noi perioade de
câte un an, dacă niciuna dintre părțile contractante nu o notifică pe cealaltă, în scris, pe cale diplomatică,
cu privire la intenția sa de a înceta valabilitatea acestuia cu cel puțin 3 luni înainte de data expirării sale.
2. Încetarea valabilității prezentului protocol nu va afecta programele și activitățile existente
sau în derulare între părțile contractante, cu excepția cazului în care nu se convine altfel.
Prezentul protocol a fost semnat la Nicosia la 3 decembrie 2010, în două exemplare originale, în
limba engleză.
Pentru Ministerul Muncii, Familiei și Protecției
Sociale
din România,
Ioan Nelu Botiș,
ministrul muncii, familiei și protecției sociale

Pentru Ministerul Muncii și Asigurărilor Sociale
din Republica Cipru,
Sotiroula Charalambous,
ministrul muncii și asigurărilor sociale

13

MONITORUL OFICIAL AL ROMÂNIEI, PARTEA I, Nr. 284/21.IV.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
pentru aprobarea bugetului de venituri și cheltuieli pe anul 2011
al Institutului Național de Cercetare-Dezvoltare în Informatică — ICI București
Având în vedere referatul de aprobare a bugetului de venituri și cheltuieli pe anul 2011 al Institutului Național de CercetareDezvoltare în Informatică — ICI București, avizat de Ministerul Muncii, Familiei și Protecției Sociale și de Ministerul Finanțelor
Publice,
în conformitate cu prevederile art. 24 alin. (2) din Ordonanța Guvernului nr. 57/2002 privind cercetarea științifică și
dezvoltarea tehnologică, aprobată cu modificări și completări prin Legea nr. 324/2003, cu modificările și completările ulterioare,
în temeiul prevederilor art. 6 alin. (6) din Hotărârea Guvernului nr. 12/2009 privind organizarea și funcționarea Ministerului
Comunicațiilor și Societății Informaționale, cu modificările și completările ulterioare,
ministrul comunicațiilor și societății informaționale emite prezentul ordin.
Art. 1. — Se aprobă bugetul de venituri și cheltuieli pe anul
2011 al Institutului Național de Cercetare-Dezvoltare în
Informatică — ICI București, aflat în coordonarea Ministerului
Comunicațiilor și Societății Informaționale, prevăzut în anexa
care face parte integrantă din prezentul ordin.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli prevăzut la art. 1 reprezintă limite
maxime ce nu pot fi depășite.
(2) În cazul în care în execuție se înregistrează nerealizări
ale veniturilor aprobate, Institutul Național de Cercetare-

Dezvoltare în Informatică — ICI București va efectua cheltuieli
în funcție de realizarea veniturilor, cu încadrarea în indicatorii de
eficiență aprobați.
Art. 3. — Institutul Național de Cercetare-Dezvoltare în
Informatică — ICI București va duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul comunicațiilor și societății informaționale,
Valerian Vreme
București, 11 aprilie 2011.
Nr. 518.
ANEXĂ1)

MINISTERUL COMUNICAȚIILOR ȘI SOCIETĂȚII INFORMAȚIONALE
INSTITUTUL NAȚIONAL DE CERCETARE-DEZVOLTARE ÎN INFORMATICĂ — ICI BUCUREȘTI
B U G E T U L D E V E N I T U R I Ș I C H E LT U I E L I
PE ANUL 2011

— mii lei —

1) Anexa

este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 284/21.IV.2011

MONITORUL OFICIAL AL ROMÂNIEI, PARTEA I, Nr. 284/21.IV.2011

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 284/21.IV.2011 conține 16 pagini.

Prețul: 3,20 lei

&JUYDGY|522459]
ISSN 1453—4495

