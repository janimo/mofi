Anul 179 (XXIII) — Nr. 82

PARTEA I

LEGI, DECRETE, HOTĂRÂRI ȘI ALTE ACTE

Marți, 1 februarie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.497 din 18 noiembrie 2010 referitoare la excepția
de neconstituționalitate a prevederilor art. 42 alin. 1 din
Legea nr. 4/1953 — Codul familiei ............................
Decizia nr. 1.498 din 18 noiembrie 2010 referitoare la excepția
de neconstituționalitate a prevederilor art. 9 alin. 8 din
Legea nr. 112/1995 pentru reglementarea situației
juridice a unor imobile cu destinația de locuințe, trecute
în proprietatea statului................................................
Decizia nr. 1.520 din 18 noiembrie 2010 referitoare la excepția
de neconstituționalitate a dispozițiilor art. 1 alin. (1),
art. 6, art. 10 alin. (2) și art. 111 din Ordonanța
Guvernului nr. 5/2001 privind procedura somației de
plată, precum și a celor ale art. 29 alin. (5) din Legea
nr. 47/1992 privind organizarea și funcționarea Curții
Constituționale............................................................
Decizia nr. 1.524 din 18 noiembrie 2010 referitoare la excepția
de neconstituționalitate a dispozițiilor art. 457 alin. 1 și
alin. 2 din Codul de procedură civilă ..........................
Decizia nr. 1.549 din 25 noiembrie 2010 referitoare la excepția
de neconstituționalitate a prevederilor art. 304 pct. 9
din Codul de procedură civilă ....................................

Pagina
Decizia nr. 1.600 din 9 decembrie 2010 referitoare la excepția
de neconstituționalitate a dispozițiilor art. 276 alin. (1)
lit. e) din Legea nr. 53/2003 — Codul muncii ............

2–3

3–5

5–7

7–8

8–10

10–11

Decizia nr. 1.604 din 9 decembrie 2010 referitoare la excepția
de neconstituționalitate a dispozițiilor art. 10 alin. (1)
din Legea nr. 329/2009 privind reorganizarea unor
autorități și instituții publice, raționalizarea cheltuielilor
publice, susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................

12–13

Decizia nr. 1.606 din 9 decembrie 2010 referitoare la excepția
de neconstituționalitate a dispozițiilor art. 16 alin. (1)
și art. 276 alin. (1) lit. e) din Legea nr. 53/2003 —
Codul muncii ..............................................................

13–14

Decizia nr. 1.607 din 9 decembrie 2010 referitoare la excepția
de neconstituționalitate a dispozițiilor art. 66 teza întâi
din Legea notarilor publici și a activității notariale
nr. 36/1995 și ale art. 269 alin. 1 teza întâi din Codul de
procedură civilă ..........................................................

15–16

2

MONITORUL OFICIAL AL ROMÂNIEI, PARTEA I, Nr. 82/1.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.497
din 18 noiembrie 2010

referitoare la excepția de neconstituționalitate a prevederilor art. 42 alin. 1
din Legea nr. 4/1953 — Codul familiei
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 42 alin. 1 din Legea nr. 4/1953 — Codul familiei,
excepție ridicată de Ionel Florin în Dosarul nr. 13.752/300/2008
al Tribunalului București — Secția a IV-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 15 februarie 2010, pronunțată în Dosarul
nr. 13.752/300/2008, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 42 alin. 1 din Legea
nr. 4/1953 — Codul familiei, excepție ridicată de Ionel Florin
într-o cauză având ca obiect divorțul.
În motivarea excepției de neconstituționalitate autorul
acesteia susține că prin reglementarea criticată se aduce
atingere principiului egalității în drepturi între bărbat și femeie,
precum și principiului exercitării drepturilor și al îndeplinirii
îndatoririlor părintești în interesul copiilor. De asemenea, arată
că statul, prin art. 49 din Legea fundamentală, se obligă să
asigure un regim special de protecție a copiilor, or, cum se poate
bucura un copil de această protecție când printr-o sentință
judecătorească poate fi separat de unul dintre părinți. Așa fiind,
autorul excepției consideră că prin aplicarea art. 42 alin. 1 din
Codul familiei operează de facto restrângerea drepturilor
părintești, instituindu-se o limitare a acestora, astfel încât acest
text de lege contravine dispozițiilor constituționale ale art. 53,
care prevăd expresis verbis situațiile în care operează aceste
restrângeri.
Tribunalul București — Secția a IV-a civilă și-a exprimat
opinia în sensul că textul de lege criticat nu aduce atingere
normelor constituționale invocate în susținerea excepției de
neconstituționalitate. Astfel, arată că art. 42 alin. 1 din Codul
familiei se referă la măsura încredințării minorului unuia dintre
părinți în cazul divorțului acestora, fiind o măsură ce trebuie
apreciată de instanță în raport de interesul superior al copilului,

interes ce trebuie să prevaleze în orice măsură care privește
copilul minor, potrivit art. 2 alin. (3) din Legea nr. 272/2004
privind protecția și promovarea drepturilor copilului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 42 alin. 1 din Legea nr. 4/1953 — Codul familiei,
republicată în Buletinul Oficial nr. 13 din 18 aprilie 1956, cu
modificările și completările ulterioare, care au următorul conținut:
ăInstanța judecătorească va hotărî, o dată cu pronunțarea
divorțului, căruia dintre părinți vor fi încredințați copiii minori. În
acest scop, instanța va asculta părinții și autoritatea tutelară și,
ținând seama de interesele copiilor, pe care de asemenea îi va
asculta, dacă au împlinit vârsta de zece ani, va hotărî, pentru
fiecare dintre copii, dacă va fi încredințat tatălui sau mamei.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 16
privind egalitatea în drepturi, art. 49 privind protecția copiilor și
a tinerilor și ale art. 53 referitoare la restrângerea exercițiului
unor drepturi sau al unor libertăți.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași norme
constituționale și cu motivări similare.
Astfel, prin Decizia nr. 1.308 din 13 octombrie 2009, publicată
în Monitorul Oficial al României, Partea I, nr. 769 din
11 noiembrie 2009, Curtea a reținut că ăart. 42 alin. 1 din Codul
familiei nu aduce atingere dispozițiilor constituționale ale art. 16
alin. (1) și (2) privind egalitatea în drepturi și art. 49 alin. (1)
referitoare la protecția copiilor și a tinerilor, ascultarea autorității
tutelare și a minorului care a împlinit 10 ani, având în vedere
pronunțarea unei hotărâri judecătorești care să țină seama de
interesul acestuia. [...]
Cu privire la încredințarea copilului minor, chiar dacă nu
există o cerere expresă a soților în acest sens, instanța
judecătorească este obligată să se pronunțe, prin hotărârea de
divorț, și asupra încredințării copiilor minori, pentru a se evita
introducerea ulterioară a unei noi acțiuni, ceea ce nu ar fi în
interesul copiilor minori, care nu pot fi lăsați fără îngrijire și
întreținere. Totodată, încredințarea copilului unuia dintre părinți,

MONITORUL OFICIAL AL ROMÂNIEI, PARTEA I, Nr. 82/1.II.2011
chiar dacă acesta are mijloace suficiente de trai, nu scutește pe
celălalt părinte de a contribui la cheltuielile de creștere, educare,
învățătură și pregătire profesională ale copilului. Această soluție
se impune deoarece ambii părinți au aceleași drepturi și obligații
față de copiii lor. Astfel, potrivit art. 97 alin. 1 din Codul familiei,
«Ambii părinți au aceleași drepturi și îndatoriri față de copiii lor
minori, fără a deosebi după cum aceștia sunt din căsătorie, din
afara căsătoriei, ori adoptați»”.
De asemenea, prin Decizia nr. 594 din 14 aprilie 2009,
publicată în Monitorul Oficial al României, Partea I, nr. 334 din
20 mai 2009, Curtea a constatat că, potrivit art. 101 din Codul
familiei, ăPărinții sunt datori să îngrijească de copil. Ei sunt
obligați să crească copilul, îngrijind de sănătatea și dezvoltarea
lui fizică, de educarea, învățătura și pregătirea profesională a
acestuia, potrivit cu însușirile lui [... ]”, iar potrivit art. 107 din
același act normativ, ăCopilul minor este întreținut de părinții săi.

3

Dacă minorul are un venit propriu, care nu este îndestulător,
părinții au îndatorirea să asigure condițiile necesare pentru
creșterea, educarea, învățătura și pregătirea sa profesională. În
caz de neînțelegere, întinderea obligației de întreținere datorată
de părinți minorului, felul și modalitățile executării, precum și
contribuția fiecăruia dintre părinți se vor stabili de instanța
judecătorească cu ascultarea autorității tutelare.”
Având în vedere aceste considerente, Curtea constată că nu
se poate reține încălcarea dispozițiilor constituționale ale art. 53
privind restrângerea exercițiului unor drepturi sau al unor
libertăți.
Așa fiind, întrucât nu au fost aduse elemente noi, de natură
a determina o reconsiderare a jurisprudenței Curții
Constituționale, soluția pronunțată în deciziile anterior
menționate, precum și considerentele ce au stat la baza
acestora își mențin valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 42 alin. 1 din Legea nr. 4/1953 — Codul
familiei, excepție ridicată de Ionel Florin în Dosarul nr. 13.752/300/2008 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.498
din 18 noiembrie 2010

referitoare la excepția de neconstituționalitate a prevederilor art. 9 alin. 8 din Legea nr. 112/1995
pentru reglementarea situației juridice a unor imobile cu destinația de locuințe,
trecute în proprietatea statului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 9 alin. 8 din Legea nr. 112/1995 pentru

reglementarea situației juridice a unor imobile cu destinația de
locuințe, trecute în proprietatea statului, excepție ridicată de
Ion-Daniel Răuță și Marinela-Carmen Minea în Dosarul
nr. 7.709/302/2008 al Tribunalului București — Secția a IV-a civilă.
La apelul nominal se prezintă, pentru autorii excepției,
avocatul Florina Babii, cu delegație la dosar, fiind lipsă celelalte
părți, față de care procedura de citare este legal îndeplinită.
Cauza este în stare de judecată. Președintele acordă
cuvântul avocatului autorilor excepției, care solicită admiterea
acesteia, apreciind că art. 9 alin. (8) din Legea nr. 112/1995
contravine dispozițiilor art. 16, 20, 44 și 53 din Constituție. În
acest context, susține că reglementarea criticată creează o
situație discriminatorie, întrucât se face distincția între interdicția
de vânzare stabilită în sarcina cumpărătorului chiriaș, față de
eliminarea acestei interdicții raportat la moștenitorii acestuia.

4

MONITORUL OFICIAL AL ROMÂNIEI, PARTEA I, Nr. 82/1.II.2011

Avocatul autorilor excepției învederează faptul că, prin
examinarea recursului în interesul legii referitor la interpretarea
și aplicarea unitară a prevederilor art. 9 alin. 8 din Legea
nr. 112/1995, Înalta Curte de Casație și Justiție s-a pronunțat
prin Decizia nr. 79/2007, instituind posibilitatea executării silite a
imobilelor vizate de textul de lege criticat, iar în practica
judiciară, prin Decizia civilă nr. 5.499/2004 a aceleiași instanțe,
s-au limitat efectele interdicției cu privire la constituirea de
dezmembrăminte și posibilitatea succesorilor de a vinde imobilul
dobândit de autorii lor, fără a se respecta termenul de 10 ani.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale, și anume Decizia nr. 100/2005.
C U R T E A,

având în vedere actele și lucrările dosarului, constată
următoarele:
Prin Încheierea din 11 decembrie 2009, pronunțată în
Dosarul nr. 7.709/302/2008, Tribunalul București — Secția
a IV-a civilă a sesizat Curtea Constituțională cu excepția de
neconstituționalitate a prevederilor art. 9 alin. 8 din Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, excepție ridicată de Ion-Daniel Răuță și MarinelaCarmen Minea într-o cauză având ca obiect o contestație la
executare.
În motivarea excepției de neconstituționalitate autorii
acesteia susțin că interdicția de înstrăinare a imobilului, pentru
o perioadă de 10 ani, constituie o încălcare a dreptului de
proprietate, o restrângere a circulației bunurilor și o îngrădire a
dreptului de dispoziție a cetățenilor asupra bunurilor proprietate
privată. Totodată, s-a arătat că interdicția instituită prin
reglementarea criticată este în contradicție atât cu normele
europene în materie, cât și cu alte texte de lege, precum
art. 480 din Codul civil sau Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989.
Tribunalul București — Secția a IV-a civilă și-a exprimat
opinia în sensul că excepția de neconstituționalitate invocată
este neîntemeiată, deoarece nu conține reglementări contrare
normelor constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile

procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 9 alin. 8 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, publicată în Monitorul
Oficial al României, Partea I, nr. 279 din 29 noiembrie 1995, care
prevăd că ăApartamentele dobândite în condițiile alin. 1 nu pot
fi înstrăinate 10 ani de la data cumpărării.”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 16
privind egalitatea în drepturi, art. 20 alin. (1) referitoare la
tratatele internaționale privind drepturile omului, prin raportare la
art. 1 din Protocolul nr. 1 la Convenția pentru apărarea
drepturilor omului și a libertăților fundamentale, art. 44 alin. (1)
și (2) privind dreptul de proprietate privată, precum și celor ale
art. 53 referitoare la restrângerea exercițiului unor drepturi sau
al unor libertăți.
Examinând excepția de neconstituționalitate, Curtea
constată că textul de lege criticat instituie o incapacitate
temporară de înstrăinare a locuințelor ce au fost dobândite în
temeiul Legii nr. 112/1995 pentru reglementarea situației juridice
a unor imobile cu destinația de locuințe, trecute în proprietatea
statului. Astfel, potrivit art. 9 alin. 8 din Legea nr. 112/1995,
chiriașii care au cumpărat apartamentele ce nu s-au restituit în
natură foștilor proprietari sau moștenitorilor acestora, în
condițiile art. 9 alin. 1 din același act normativ, nu le pot înstrăina
timp de 10 ani de la data cumpărării.
În acest sens, prin Decizia nr. 1.288 din 8 octombrie 2009,
publicată în Monitorul Oficial al României, Partea I, nr. 784 din
17 noiembrie 2009, Curtea a constatat că textul de lege criticat
stabilește această interdicție temporară de înstrăinare, iar
nerespectarea acestei dispoziții legale imperative este
sancționată de lege cu nulitatea absolută a actului de
înstrăinare.
Totodată, prin Decizia nr. 131 din 20 februarie 2007,
publicată în Monitorul Oficial al României, Partea I, nr. 179 din
14 martie 2007, și Decizia nr. 547 din 6 iulie 2006, publicată în
Monitorul Oficial al României, Partea I, nr. 725 din 24 august
2006, Curtea a reținut că interdicția temporară de înstrăinare are
în vedere bunul (locuința) și reprezintă o limitare a unuia dintre
atributele dreptului de proprietate, și anume dispoziția, în acord
cu dispozițiile art. 44 alin. (1) teza a doua din Constituție, potrivit
cărora conținutul și limitele dreptului de proprietate sunt stabilite
de lege. De altfel, conform art. 61 alin. (1) din Constituție,
legiuitorul are dreptul de a institui o asemenea interdicție
temporară de înstrăinare, finalitatea legii criticate fiind tocmai
aceea de a restricționa eventualele operații speculative cu
asemenea imobile achiziționate în condiții speciale, avantajoase
pentru dobânditori.
Întrucât nu au fost aduse elemente noi, de natură a
determina o reconsiderare a jurisprudenței Curții Constituționale,
soluția pronunțată în deciziile anterior menționate, precum și
considerentele ce au stat la baza acestora își mențin
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 82/1.II.2011

5

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 9 alin. 8 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, excepție ridicată de
Ion-Daniel Răuță și Marinela-Carmen Minea în Dosarul nr. 7.709/302/2008 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.520
din 18 noiembrie 2010

referitoare la excepția de neconstituționalitate a dispozițiilor art. 1 alin. (1), art. 6, art. 10 alin. (2)
și art. 111 din Ordonanța Guvernului nr. 5/2001 privind procedura somației de plată, precum
și a celor ale art. 29 alin. (5) din Legea nr. 47/1992 privind organizarea și funcționarea
Curții Constituționale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 alin. (1), art. 6, art. 10 alin. (2) și art. 111 din
Ordonanța Guvernului nr. 5/2001 privind procedura somației de
plată, excepție ridicată de Societatea Comercială ăCoda
Construct” — S.R.L. din București în Dosarul nr. 39.773/299/2009
al Judecătoriei Sectorului 1 București, precum și a excepției de
neconstituționalitate a dispozițiilor art. 29 alin. (5) din Legea
nr. 47/1992 privind organizarea și funcționarea Curții
Constituționale, excepție ridicată de instanță, din oficiu.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 13 aprilie 2010, pronunțată în Dosarul
nr. 39.773/299/2009, Judecătoria Sectorului 1 București a

sesizat Curtea Constituțională cu excepția de neconstituționalitate a dispozițiilor art. 1 alin. (1), art. 6, art. 10 alin. (2)
și art. 111 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăCoda Construct” — S.R.L. din București, precum
și cu excepția de neconstituționalitate a dispozițiilor art. 29
alin. (5) din Legea nr. 47/1992 privind organizarea și
funcționarea Curții Constituționale, excepție ridicată de
instanță, din oficiu.
În motivarea excepției de neconstituționalitate a
dispozițiilor art. 1 alin. (1), art. 6, art. 10 alin. (2) și art. 111 din
Ordonanța Guvernului nr. 5/2001 privind procedura somației de
plată, autorul arată că acestea sunt neconstituționale, întrucât,
prin procedura specială pe care o instituie, se exclude
posibilitatea administrării de probe pentru dovedirea drepturilor
părților, defavorizându-se debitorul de bună-credință.
Judecătoria Sectorului 1 București apreciază că excepția
de neconstituționalitate a dispozițiilor art. 1 alin. (1), art. 6, art. 10
alin. (2) și art. 111 din Ordonanța Guvernului nr. 5/2001 privind
procedura somației de plată este neîntemeiată.
În motivarea excepției de neconstituționalitate a
dispozițiilor art. 29 alin. (5) din Legea nr. 47/1992, instanța
susține că, prin simpla formulare a unei excepții de
neconstituționalitate, părțile pot obține amânarea judecării
cauzei pentru o perioadă lungă de timp, fără ca judecătorul să
aibă posibilitatea reală de a decide asupra necesității
suspendării cauzei, astfel încât dispozițiile de lege criticate
contravin prevederilor art. 21 alin. (1) și (3) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

6

MONITORUL OFICIAL AL ROMÂNIEI, PARTEA I, Nr. 82/1.II.2011

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile Ministerului Public, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 1 alin. (1), art. 6, art. 10 alin. (2) și art. 111 din
Ordonanța Guvernului nr. 5/2001 privind procedura somației de
plată, publicată în Monitorul Oficial al României, Partea I, nr. 422
din 30 iulie 2001, precum și dispozițiile art. 29 alin. (5) din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004. Ulterior sesizării Curții,
dispozițiile art. 29 alin. (5) din Legea nr. 47/1992 au fost
abrogate expres prin art. I pct. 3 din Legea nr. 177/2010 pentru
modificarea și completarea Legii nr. 47/1992 privind organizarea
și funcționarea Curții Constituționale, a Codului de procedură
civilă și a Codului de procedură penală al României, publicată în
Monitorul Oficial al României, Partea I, nr. 672 din 4 octombrie
2010.
Dispozițiile criticate din Ordonanța Guvernului nr. 5/2001 au
următorul conținut:
— Art. 1 alin. (1): ă(1) Procedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 6: ă(1) Dacă nu a intervenit închiderea dosarului în
condițiile art. 5, judecătorul va examina cererea pe baza actelor
depuse, precum și a explicațiilor și lămuririlor părților, ce i-au
fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(3) Termenul de plată nu va fi mai mic de 10 zile și nici nu va
depăși 30 de zile. Judecătorul va putea stabili alt termen potrivit
înțelegerii părților.
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 10 alin. (2): ă(2) Prin contestația la executare debitorul
poate invoca apărări de fond împotriva titlului executoriu, cu
excepția cazului în care a formulat, potrivit art. 8, cerere în
anulare împotriva ordonanței de admitere a cererii creditorului.”;
— Art. 111: ă(1) Ordonanța privind somația de plată nu are
autoritate de lucru judecat cu privire la fondul raporturilor juridice
dintre părți.
(2) Prevederile art. 338 din Codul de procedură civilă se
aplică în mod corespunzător.”

În susținerea neconstituționalității acestor dispoziții sunt
invocate prevederile constituționale ale art. 16 privind egalitatea
în drepturi a cetățenilor, art. 20 referitor la tratatele internaționale
privind drepturile omului, art. 21 alin. (1) și (3) referitoare la
accesul liber la justiție, art. 24 privind dreptul la apărare, art. 44
alin. (1) referitor la dreptul de proprietate privată, art. 57 privind
exercitarea drepturilor și a libertăților, art. 126 referitor la
instanțele judecătorești și art. 129 privind folosirea căilor de atac.
De asemenea, sunt invocate și dispozițiile art. 6 paragraful 1
privind dreptul la un proces echitabil din Convenția pentru
apărarea drepturilor omului și a libertăților fundamentale.
1. Examinând excepția de neconstituționalitate a dispozițiilor
art. 1 alin. (1), art. 6, art. 10 alin. (2) și art. 111 din Ordonanța
Guvernului nr. 5/2001, Curtea reține că s-a pronunțat asupra
unor excepții de neconstituționalitate identice atât din
perspectiva obiectului excepției, cât și din cea a criticii de
neconstituționalitate. Astfel, prin Decizia nr. 1.092 din
8 septembrie 2009, publicată în Monitorul Oficial al României,
Partea I, nr. 665 din 6 octombrie 2009, Decizia nr. 139 din
21 februarie 2008, publicată în Monitorul Oficial al României,
Partea I, nr. 211 din 19 martie 2008, Decizia nr. 219 din 21 aprilie
2005, publicată în Monitorul Oficial al României, Partea I, nr. 468
din 2 iunie 2005, și Decizia nr. 470 din 4 decembrie 2003,
publicată în Monitorul Oficial al României, Partea I, nr. 89 din
31 ianuarie 2004, Curtea a constatat că dispozițiile actului
normativ criticat nu încalcă principiul egalității în drepturi,
accesul liber la justiție și dreptul la un proces echitabil, dreptul
la apărare și nici obligația exercitării cu bună-credință a
drepturilor și a libertăților. De asemenea, Curtea a statuat că
procedura somației de plată, reglementată prin Ordonanța
Guvernului nr. 5/2001, este o procedură specială în materia
executării creanțelor. Legiuitorul are dreptul exclusiv de a
reglementa procedura de judecată conform atribuțiilor prevăzute
de art. 126 alin. (2) din Constituție, potrivit căruia ăCompetența
instanțelor judecătorești și procedura de judecată sunt
prevăzute numai prin lege”, cu condiția ca nicio normă de
procedură să nu contravină vreunei dispoziții constituționale.
Atât considerentele, cât și soluțiile acestor decizii sunt
valabile și în prezenta cauză, întrucât nu au intervenit elemente
noi, de natură a determina reconsiderarea jurisprudenței Curții
Constituționale.
2. În ceea ce privește critica de neconstituționalitate a
dispozițiilor art. 29 alin. (5) din Legea nr. 47/1992 privind
organizarea și funcționarea Curții Constituționale, Curtea
constată că acestea au fost abrogate prin art. I pct. 3 din Legea
nr. 177/2010 pentru modificarea și completarea Legii nr. 47/1992
privind organizarea și funcționarea Curții Constituționale, a
Codului de procedură civilă și a Codului de procedură penală al
României, publicată în Monitorul Oficial al României, Partea I,
nr. 672 din 4 octombrie 2010.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
devenită inadmisibilă excepția de neconstituționalitate a
dispozițiilor art. 29 alin. (5) din Legea nr. 47/1992 privind
organizarea și funcționarea Curții Constituționale.

MONITORUL OFICIAL AL ROMÂNIEI, PARTEA I, Nr. 82/1.II.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 1 alin. (1), art. 6, art. 10 alin. (2) și art. 111
din Ordonanța Guvernului nr. 5/2001 privind procedura somației de plată, excepție ridicată de Societatea Comercială ăCoda
Construct” — S.R.L. din București în Dosarul nr. 39.773/299/2009 al Judecătoriei Sectorului 1 București.
2. Respinge ca devenită inadmisibilă excepția de neconstituționalitate a dispozițiilor art. 29 alin. (5) din Legea nr. 47/1992
privind organizarea și funcționarea Curții Constituționale, excepție ridicată, din oficiu, de Judecătoria Sectorului 1 București în
același dosar.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.524
din 18 noiembrie 2010

referitoare la excepția de neconstituționalitate a dispozițiilor art. 457 alin. 1 și alin. 2
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 457 alin. 1 și alin. 2 din Codul de procedură
civilă, excepție ridicată de B.R.D. Groupe Société Générale —
S.A. prin Sucursala Bacău în Dosarul nr. 4.290/180/2006 al
Judecătoriei Bacău.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 11 ianuarie 2008, pronunțată în Dosarul
nr. 4.290/180/2006, Judecătoria Bacău a sesizat Curtea
Constituțională cu excepția de neconstituționalitate a
dispozițiilor art. 457 alin. 1 și alin. 2 din Codul de procedură
civilă, excepție ridicată de B.R.D. Groupe Société Générale —
S.A. prin Sucursala Bacău.

În motivarea excepției de neconstituționalitate autoarea
acesteia arată că textul de lege criticat contravine prevederilor
constituționale ale art. 135 alin. (1) și alin. (2) lit. b) și art. 136
alin. (5). În esență, autoarea excepției arată că instituțiile
bancare nu pot avea calitatea de terț poprit, deoarece conturile
bancare deținute de către debitor nu pot fi încadrate în categoria
debitelor pe care instituția bancară le-ar datora acestuia.
Judecătoria Bacău arată că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
dispozițiile art. 457 alin. 1 și alin. 2 din Codul de procedură civilă,
cu următorul conținut:
ăÎn cazul debitorului titular de conturi bancare, poprirea se
înființează potrivit art. 453. [ ]

8

MONITORUL OFICIAL AL ROMÂNIEI, PARTEA I, Nr. 82/1.II.2011

La data sesizării băncii, sumele existente, precum și cele
provenite din încasările viitoare sunt indisponibilizate în măsura
necesară realizării creanței. Din momentul indisponibilizării și
până la achitarea integrală a obligațiilor prevăzute în titlul
executoriu, inclusiv pe perioada suspendării executării silite prin
poprire, terțul poprit nu va face nicio altă plată sau altă
operațiune care ar putea diminua suma indisponibilizată, dacă
legea nu prevede altfel.”
În susținerea neconstituționalității acestor dispoziții sunt
invocate prevederile constituționale ale art. 135 — Economia și
art. 136 — Proprietatea. De asemenea, sunt invocate
prevederile art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că textul criticat reglementează poprirea ca formă de
executare silită mobiliară, în condițiile în care terțul poprit este
reprezentat de o instituție bancară. Este evident faptul că
această modalitate de recuperare a creanțelor în cazul în care
a fost dispusă asupra conturilor bancare ale debitorului poprit
prezintă unele particularități, fără însă a putea fi constatată o
încălcare a prevederilor din Legea fundamentală invocate de
către autoarea excepției. Un element specific al popririi este
reprezentat, potrivit art. 452 din Codul de procedură civilă, și de
faptul că această procedură presupune participarea a 3 părți:
creditorul, debitorul poprit și terțul poprit, între aceste subiecte
de drept stabilindu-se tot atâtea raporturi juridice. În ceea ce
privește calitatea de terț poprit a instituției bancare, din

perspectiva raporturilor juridice ce se stabilesc între creditor,
debitorul poprit și terțul poprit, se constată că înființarea popririi
este precedată de existența unor raporturi juridice de creanță
ce se stabilesc, pe de o parte, între creditorul urmăritor și
debitorul urmărit și, pe de altă parte, între debitorul poprit și terțul
poprit. Din această perspectivă, chiar dacă se poate afirma că
între debitorul urmărit și terțul poprit (instituție bancară) nu există
creanțe ce intră sub incidența dispozițiilor referitoare la
executarea silită, ci doar creanțe rezultate din convenția părților
referitoare la depozitele bănești, păstrate ca atare de către
instituția bancară, nu se poate susține că sumele de bani
păstrate de aceasta din urmă nu pot face obiectul unei executări
silite în cadrul urmăririi silite a debitorului poprit. În acest caz
debitorul poprit are și calitatea de creditor al instituției bancare,
ceea ce justifică pe deplin calitatea procesuală de terț poprit a
instituției bancare.
De asemenea, Curtea constată că prin Decizia nr. 9 din
18 ianuarie 2005, publicată în Monitorul Oficial al României,
Partea I, nr. 115 din 4 februarie 2005, a statuat că din
interpretarea dispozițiilor art. 457 alin. 2 din Codul de procedură
civilă rezultă că în cazul debitorului titular de conturi bancare, la
cererea creditorului, poprirea se înființează asupra sumelor
existente și viitoare, acestea fiind indisponibilizate numai în
limita necesară realizării creanței. Prin această măsură este
anihilată reaua-credință a debitorului care refuză să execute
voluntar o obligație certă, lichidă și exigibilă ce constituie titlu
executoriu.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 457 alin. 1 și alin. 2 din Codul de procedură
civilă, excepție ridicată de B.R.D. Groupe Société Générale — S.A. prin Sucursala Bacău în Dosarul nr. 4.290/180/2006 al
Judecătoriei Bacău.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 1.549
din 25 noiembrie 2010

referitoare la excepția de neconstituționalitate a prevederilor art. 304 pct. 9
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 304 pct. 9 din Codul de procedură civilă,
excepție ridicată de Ioan Căbulea în Dosarul nr. 5.034/107/2008
al Curții de Apel Alba Iulia — Secția pentru conflicte de muncă
și asigurări sociale și care formează obiectul Dosarului
nr. 4.102D/2010 al Curții Constituționale.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 4.103D/2010—4.123D/2010, nr. 4.125D/2010—4.130D/2010,

MONITORUL OFICIAL AL ROMÂNIEI, PARTEA I, Nr. 82/1.II.2011
nr. 4.148D/2010—4.156D/2010 și nr. 4.438D—4.444D/2010,
având ca obiect excepția de neconstituționalitate a dispozițiilor
art. 304 pct. 9 din Codul de procedură civilă, excepție ridicată de
Elidia Bondea, Teodor Paven, Mircea Vasile Buta, Bebe Adrian
Negru, Ioan Teodorin Turc, Maria Moises, Ion Marian, Liviu
Gheorghe Cioca, Remus Boncuț, Maria Bota, Ilarian Cărămidă,
Vasile Filip, Maria Cîndescu, Ana Comcea, Mariana Dreghiciu,
Rodica Borșa, Vladimir Tecșa, Veronica Popa, Visalon Istrate,
Ștefan Ispas, Vasile Mircea Buta, Liviu Gheorghe Cioca, Otilia
Avram, Angela Rotaru, Cornel Bota, Simion Romoșan,
Gheorghe Lațiu, Veronica Popa, Marin Barna, Dumitru Sârb,
Ioan Russet Sfârlează, Dumitru Sîrb, Claudia Nicoleta Bălșan,
Ion Marian, Simion Dadu, Hans Dieter Weiner, Ana Victoria
Comșa, Venera Maria Iancu, Ioan Bișboacă, Mircea Vasile Buta,
Ioan Căbulea, Virgil Mircea Rapcea și Ana Damian.
La apelul nominal se constată lipsa părților, față de care
procedura de citare este legal îndeplinită. Având în vedere
obiectul excepției de neconstituționalitate în dosarele mai sus
menționate, Curtea, din oficiu, pune în discuție conexarea
dosarelor nr. 4.103D/2010—4.123D/2010, nr. 4.125D/2010—
4.130D/2010, nr. 4.148D/2010—4.156D/2010 și nr. 4.438D—
4.444D/2010 la Dosarul nr. 4.102D/2010.
Reprezentantul Ministerului Public este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.103D/2010—
4.123D/2010, nr. 4.125D/2010—4.130D/2010, nr. 4.148D/2010—
4.156D/2010 și nr. 4.438D—4.444D/2010 la Dosarul
nr. 4.102D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 23, 30 septembrie și 21 octombrie 2010,
pronunțate în dosarele nr. 5.034/107/2008, nr. 5.007/107/2008,
nr. 5.586/107/2008, nr. 3.320/107/2008, nr. 5.101/107/2008,
nr. 5.049/107/2008, nr. 5.218/107/2008, nr. 5.174/107/2008,
nr. 5.289/107/2008, nr. 3.366/107/2008, nr. 3.403/107/2008,
nr. 3.381/107/2008, nr. 3.329/107/2008, nr. 3.350/107/2008,
nr. 3.338/107/2008, nr. 3.339/107/2008, nr. 3.385/107/2008,
nr. 4.983/107/2008, nr. 3.377/107/2008, nr. 4.401/107/2008,
nr. 5.004/107/2008, nr. 5.090/107/2008, nr. 5.016/107/2008,
nr. 5.003/107/2008, nr. 7.195/107/2008, nr. 5.028/107/2008,
nr. 4.999/107/2008, nr. 6.289/107/2008, nr. 5.256/107/2008,
nr. 5.284/107/2008, nr. 3.358/107/2008, nr. 5.085/107/2008,
nr. 4.984/107/2008, nr. 5.027/107/2008, nr. 5.046/107/2008,
nr. 6.282/107/2008, nr. 3.347/107/2008, nr. 5.286/107/2008,
nr. 5.575/107/2008, nr. 5.015/107/2008, nr. 5.277/107/2008,
nr. 3.321/107/2008, nr. 5.038/107/2008 și nr. 3.393/107/2008,
Curtea de Apel Alba Iulia — Secția pentru conflicte de
muncă și asigurări sociale a sesizat Curtea Constituțională
cu excepția de neconstituționalitate a prevederilor art. 304
pct. 9 din Codul de procedură civilă.
Excepția a fost ridicată de Ioan Căbulea, Elidia Bondea,
Teodor Paven, Mircea Vasile Buta, Bebe Adrian Negru, Ioan
Teodorin Turc, Maria Moises, Ion Marian, Liviu Gheorghe Cioca,
Remus Boncuț, Maria Bota, Ilarian Cărămidă, Vasile Filip, Maria
Cîndescu, Ana Comcea, Mariana Dreghiciu, Rodica Borșa,
Vladimir Tecșa, Veronica Popa, Visalon Istrate, Ștefan Ispas,
Vasile Mircea Buta, Liviu Gheorghe Cioca, Otilia Avram, Angela
Rotaru, Cornel Bota, Simion Romoșan, Gheorghe Lațiu,
Veronica Popa, Marin Barna, Dumitru Sârb, Ioan Russet
Sfârlează, Dumitru Sîrb, Claudia Nicoleta Bălșan, Ion Marian,
Simion Dadu, Hans Dieter Weiner, Ana Victoria Comșa, Venera
Maria Iancu, Ioan Bișboacă, Mircea Vasile Buta, Ioan Căbulea,

9

Virgil Mircea Rapcea și Ana Damian în dosare având ca obiect
pretenții.
În motivarea excepției de neconstituționalitate autorii
acesteia susțin, în esență, că prin textul de lege criticat se
creează o diferență între cei ale căror litigii au deschisă și calea
de atac a apelului și cei pentru ale căror litigii este reglementată
doar calea de atac a recursului. Totodată, prin aplicarea acestor
dispoziții se ajunge la o prelungire nejustificată a procesului.
Curtea de Apel Alba Iulia — Secția pentru conflicte de
muncă și asigurări sociale consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit încheierii
instanței de judecată, îl constituie dispozițiile art. 304 pct. 9 din
Codul de procedură civilă: ăModificarea sau casarea unor
hotărâri se poate cere în următoarele situații, numai pentru
motive de nelegalitate: [...]
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii.”
În opinia autorilor excepției de neconstituționalitate, textele
de lege criticate sunt contrare următoarelor texte din Constituție:
art. 16 alin. (1) privind egalitatea în fața legii și art. 21 alin (3)
privind dreptul la un proces echitabil.
Examinând excepția, Curtea constată că s-a mai pronunțat
asupra dispozițiilor criticate, prin raportare la critici similare,
constatând că sunt constituționale. Astfel, prin Decizia nr. 65 din
31 ianuarie 2008, publicată în Monitorul Oficial al României,
Partea I, nr. 117 din 14 februarie 2008, Curtea a constatat că
dispozițiile art. 304 pct. 9 din Codul de procedură civilă, care
constituie temeiul de drept al controlului judiciar exercitat pe
calea recursului, nu relevă niciun fine de neconstituționalitate.
Curtea a statuat că acestea reprezintă norme de procedură
ce au fost adoptate de legiuitor în cadrul competenței sale
constituționale consacrate prin art. 126 alin. (2) din Legea
fundamentală, potrivit căruia ăCompetența instanțelor
judecătorești și procedura de judecată sunt prevăzute numai
prin lege”.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.
Curtea observă că în cadrul procedurii de judecată aplicabile
litigiilor de muncă recursul are un caracter devolutiv, fiind
incidente dispozițiile art. 3041 din Codul de procedură civilă, în
care, ca și în cazul apelului, instanța de recurs judecă, atât sub
aspectul legalității, cât și acela al temeiniciei, nelimitându-se să
examineze hotărârea pronunțată de prima instanță, exclusiv
pentru motivele de casare prevăzute în art. 304 din Codul de
procedură civilă. Legiuitorul a prevăzut caracterul devolutiv al
recursului în această materie întrucât hotărârile judecătorești
pronunțate în primă instanță nu sunt supuse apelului ca o cale
devolutivă de atac.

10

MONITORUL OFICIAL AL ROMÂNIEI, PARTEA I, Nr. 82/1.II.2011

În consecință, Curtea constată că această specificitate a
procedurii de judecată aplicabile litigiilor de muncă justifică

caracterul devolutiv al recursului, fără a fi încălcate prevederile
art. 16 din Constituție.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 304 pct. 9 din Codul de procedură civilă,
excepție ridicată de Ioan Căbulea, Elidia Bondea, Teodor Paven, Mircea Vasile Buta, Bebe Adrian Negru, Ioan Teodorin Turc,
Maria Moises, Ion Marian, Liviu Gheorghe Cioca, Remus Boncuț, Maria Bota, Ilarian Cărămidă, Vasile Filip, Maria Cîndescu, Ana
Comcea, Mariana Dreghiciu, Rodica Borșa, Vladimir Tecșa, Veronica Popa, Visalon Istrate, Ștefan Ispas, Vasile Mircea Buta, Liviu
Gheorghe Cioca, Otilia Avram, Angela Rotaru, Cornel Bota, Simion Romoșan, Gheorghe Lațiu, Veronica Popa, Marin Barna,
Dumitru Sârb, Ioan Russet Sfârlează, Dumitru Sîrb, Claudia Nicoleta Bălșan, Ion Marian, Simion Dadu, Hans Dieter Weiner, Ana
Victoria Comșa, Venera Maria Iancu, Ioan Bișboacă, Mircea Vasile Buta, Ioan Căbulea, Virgil Mircea Rapcea și Ana Damian în
dosarele nr. 5.034/107/2008, nr. 5.007/107/2008, nr. 5.586/107/2008, nr. 3.320/107/2008, nr. 5.101/107/2008, nr. 5.049/107/2008,
nr. 5.218/107/2008, nr. 5.174/107/2008, nr. 5.289/107/2008, nr. 3.366/107/2008, nr. 3.403/107/2008, nr. 3.381/107/2008,
nr. 3.329/107/2008, nr. 3.350/107/2008, nr. 3.338/107/2008, nr. 3.339/107/2008, nr. 3.385/107/2008, nr. 4.983/107/2008,
nr. 3.377/107/2008, nr. 4.401/107/2008, nr. 5.004/107/2008, nr. 5.090/107/2008, nr. 5.016/107/2008, nr. 5.003/107/2008,
nr. 7.195/107/2008, nr. 5.028/107/2008, nr. 4.999/107/2008, nr. 6.289/107/2008, nr. 5.256/107/2008, nr. 5.284/107/2008,
nr. 3.358/107/2008, nr. 5.085/107/2008, nr. 4.984/107/2008, nr. 5.027/107/2008, nr. 5.046/107/2008, nr. 6.282/107/2008,
nr. 3.347/107/2008, nr. 5.286/107/2008, nr. 5.575/107/2008, nr. 5.015/107/2008, nr. 5.277/107/2008, nr. 3.321/107/2008,
nr. 5.038/107/2008 și nr. 3.393/107/2008 ale Curții de Apel Alba Iulia — Secția pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 1.600
din 9 decembrie 2010

referitoare la excepția de neconstituționalitate a dispozițiilor art. 276 alin. (1) lit. e)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 276 alin. (1) lit. e) din Legea nr. 53/2003 —
Codul muncii, excepție ridicată de Fundația MAN din Oradea în
Dosarul nr. 10.501/271/2008 al Tribunalului Bihor — Secția
comercială și contencios administrativ.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 1.851D/2010, având ca obiect o excepție de
neconstituționalitate identică cu cea ridicată în Dosarul
nr. 1.540D/2010, excepție ridicată de Societatea Comercială
ăSalcîm Prodcom” — S.R.L. din Tăuteu, județul Bihor, în Dosarul

nr. 768/255/2009 al Tribunalului Bihor — Secția comercială și
contencios administrativ.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 1.851D/2010 la
Dosarul nr. 1.540D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 1.851D/2010 la
Dosarul nr. 1.540D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția de neconstituționalitate este neîntemeiată, întrucât
aspectele invocate de autorii excepției reprezintă chestiuni de
individualizare a cuantumului sancțiunii aplicate.
C U R T E A,

având în vedere actele și lucrările dosarelor, constată
următoarele:
Prin Încheierea din 12 aprilie 2010, precum și prin Decizia
nr. 566/R/CA/2010 din 21 iunie 2010, pronunțate în dosarele

MONITORUL OFICIAL AL ROMÂNIEI, PARTEA I, Nr. 82/1.II.2011
nr. 10.501/271/2008 și nr. 768/255/2009, Tribunalul Bihor —
Secția comercială și contencios administrativ a sesizat
Curtea Constituțională cu excepția de neconstituționalitate
a dispozițiilor art. 276 alin. (1) lit. e) din Legea nr. 53/2003 —
Codul muncii, excepție ridicată de Fundația MAN din Oradea și
de Societatea Comercială ăSalcîm Prodcom” — S.R.L. din
Tăuteu, județul Bihor, în cauze având ca obiect soluționarea
unor plângeri împotriva proceselor-verbale de constatare și
sancționare a contravenției prevăzute de art. 276 alin. (1) lit. e)
din Legea nr. 53/2003 — Codul muncii.
În motivarea excepției de neconstituționalitate se arată,
în esență, că modalitatea de individualizare a sancțiunii în
materie contravențională este mult mai dezavantajoasă pentru
contravenient decât individualizarea pedepsei în materie penală.
Mai exact, se susține că în materie penală se aplică ăregula
cumulului juridic”, pe când în materie contravențională se aplică
ăregula cumulului aritmetic”. Totodată, se apreciază că statul a
reglementat, prin prisma sancțiunii prevăzute de textul legal
criticat, în mod discriminatoriu raporturile de muncă.
Tribunalul Bihor — Secția comercială și contencios
administrativ apreciază că excepția de neconstituționalitate
formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 276 alin. (1) lit. e) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, cu modificările și completările ulterioare,
care au următorul cuprins:
ă(1) Constituie contravenție și se sancționează astfel
următoarele fapte: [...]

11

e) primirea la muncă a persoanelor fără încheierea unui
contract individual de muncă, potrivit art.16 alin. (1), cu amendă
de la 3.000 lei la 4.000 lei pentru fiecare persoană identificată,
fără a depăși valoarea cumulată de 100.000 lei.”
Autorul excepției susține, în esență, că dispozițiile legale
criticate încalcă prevederile constituționale ale art. 16 alin. (1)
privind egalitatea în drepturi, art. 41 alin. (1) privind dreptul la
muncă și ale art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate, Curtea observă
că autorul acesteia pornește de la o premisă falsă, respectiv de
la o paralelă între textul de lege criticat și individualizarea
pedepsei în caz de pluralitate de infracțiuni, de unde și trage
concluzia că modalitatea de individualizare a sancțiunii este mult
mai aspră în materie contravențională decât în cea penală. Însă
art. 276 alin. (1) lit. e) din Codul muncii nu reglementează mai
multe contravenții, ci o contravenție unică, respectiv ăprimirea la
muncă a persoanelor fără încheierea unui contract individual de
muncă”. Modalitatea de individualizare a sancțiunii va ține însă
cont de situația concretă existentă, respectiv de numărul
persoanelor primite la muncă fără încheierea unui contract
individual de muncă. Prin urmare, gravitatea contravenției
săvârșite depinde de numărul de persoane care lucrează fără
forme legale, de unde rezultă și regimul sancționatoriu mai
aspru ce urmează a fi aplicat. De aceea, modalitatea de
individualizare a sancțiunii trebuie să fie realizată în funcție de
acest criteriu obiectiv, fără a se depăși maximul general în
materia sancțiunilor contravenționale — 100.000 RON [a se
vedea art. 8 alin. (2) lit. a) din Ordonanța Guvernului nr. 2/2001
privind regimul juridic al contravențiilor].
În aceste condiții, Curtea reține că nu există o pluralitate de
contravenții, de unde ar rezulta un eventual ăconcurs” între
acestea, împrejurare ce ar face aplicabile prevederile art. 10
alin. (2) din Ordonanța Guvernului nr. 2/2001 privind regimul
juridic al contravențiilor, la care face referire autorul excepției.
Rezultă că elementele de comparație din raționamentul autorului
criticilor nu sunt similare, astfel încât nici tratamentul juridic
aplicabil nu poate fi similar.
Astfel, Curtea constată că textul legal criticat nu este contrar
art. 16 alin. (1) din Constituție, aplicându-se în mod identic
tuturor subiectelor de drept aflate în ipoteza normei legale, și, în
niciun caz, nu îngrădește dreptul la muncă, ci, din contră, obligă
părțile la încheierea unui contract individual de muncă pentru
a-și reglementa și cunoaște drepturile și obligațiile, precum și
întinderea acestora. În aceste condiții, neexistând nicio încălcare
a unui drept fundamental, art. 53 din Constituție nu își găsește
incidența în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 276 alin. (1) lit. e) din Legea nr. 53/2003 —
Codul muncii, excepție ridicată de Fundația MAN din Oradea și de Societatea Comercială ăSalcîm Prodcom” — S.R.L. din Tăuteu,
județul Bihor în dosarele nr. 10.501/271/2008 și nr. 768/255/2009 ale Tribunalului Bihor — Secția comercială și contencios
administrativ.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

12

MONITORUL OFICIAL AL ROMÂNIEI, PARTEA I, Nr. 82/1.II.2011
CURTEA CONSTITUȚIONALĂ

D E C I Z I A Nr. 1.604
din 9 decembrie 2010

referitoare la excepția de neconstituționalitate a dispozițiilor art. 10 alin. (1) din Legea nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 10 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional, excepție ridicată de Nicolae Bîrsan în
Dosarul nr. 4.752/103/2009 al Tribunalului Neamț — Secția
civilă.
La apelul nominal se prezintă autorul excepției, lipsind
cealaltă parte, față de care procedura de citare este legal
îndeplinită.
Cauza fiind în stare de judecată, președintele acordă
cuvântul autorului excepției, care arată că măsura legală
criticată este neconstituțională, întrucât se aplică și asistenților
personali ai persoanelor cu handicap. Or, aceștia trebuie să
îngrijească permanent persoana cu handicap, astfel încât nu li
se pot aplica dispozițiile legale care prevăd acordarea unor zile
libere fără plată. Mai arată că a formulat o acțiune în justiție
imediat ce a constatat că remunerația primită a fost diminuată
corespunzător zilelor libere fără plată acordate, astfel încât nu i
se poate opune faptul că, între timp, măsura legală criticată nu
mai este în vigoare. În consecință, solicită admiterea excepției
formulate.
Reprezentantul Ministerului Public solicită respingerea
excepției de neconstituționalitate ca inadmisibilă, întrucât textul
legal criticat nu mai este în vigoare, fiind un act cu aplicabilitate
limitată în timp.
C U R T E A,

având în vedere actele și lucrările dosarului, constată
următoarele:
Prin Încheierea din 22 martie 2010, pronunțată în Dosarul
nr. 4.752/103/2009, Tribunalul Neamț — Secția civilă a
sesizat Curtea Constituțională cu excepția de neconstituționalitate a dispozițiilor art. 10 din Legea nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de
afaceri și respectarea acordurilor-cadru cu Comisia
Europeană și Fondul Monetar Internațional, excepție ridicată
de Nicolae Bîrsan într-o cauză având ca obiect obligarea
primarului municipiului Piatra-Neamț la restituirea sumelor de
bani reținute potrivit prevederilor art. 10 alin. (1) din Legea
nr. 329/2009.

În motivarea excepției de neconstituționalitate se arată,
în esență, că textul criticat este neconstituțional în măsura în
care se aplică asistenților maternali care au în îngrijire persoane
cu grad de handicap grav. Se susține că reducerea veniturilor
acestora cu 15,5% încalcă prevederile Cartei sociale europene
revizuite.
Tribunalul Neamț — Secția civilă apreciază că excepția de
neconstituționalitate formulată este întemeiată. În esență, se
susține că textul legal în cauză creează o dublă discriminare, și
anume, pe de o parte, între persoanele care suferă de o anumită
afecțiune, încadrate în gradul de handicap grav, pentru care se
impune acordarea de asistență continuă, și persoanele
sănătoase, a căror siguranță nu este în niciun fel afectată, iar pe
de altă parte, între personalul bugetar și cel din mediul privat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate ridicată este inadmisibilă, întrucât textul
criticat nu mai este în vigoare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 10 din Legea nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și
Fondul Monetar Internațional, publicată în Monitorul Oficial al
României, Partea I, nr. 761 din 9 noiembrie 2009, cu modificările
și completările ulterioare. În realitate, Curtea constată că autorul
excepției critică numai prevederile art. 10 alin. (1) din Legea
nr. 329/2009, text asupra căruia, potrivit jurisprudenței sale,
Curtea urmează să se pronunțe. Astfel, dispozițiile legale
criticate au următorul cuprins:
ă(1) În vederea încadrării în constrângerile bugetare
determinate de situația de criză economică, în perioada
octombrie—decembrie 2009, conducătorii autorităților și
instituțiilor publice, indiferent de modul de finanțare, au obligația
de a diminua cheltuielile de personal, în medie cu 15,5% lunar,
prin aplicarea uneia dintre următoarele măsuri:

MONITORUL OFICIAL AL ROMÂNIEI, PARTEA I, Nr. 82/1.II.2011
a) să acorde personalului propriu, indiferent de statutul
acestuia, zile libere fără plată pentru o perioadă de până la
10 zile lucrătoare;
b) să reducă programul de lucru;
c) să dispună o măsură ce combină alternativele prevăzute
la lit. a) și b);
d) altă măsură cu efect echivalent.”
Autorul excepției susține că dispozițiile legale criticate încalcă
prevederile Cartei sociale europene revizuite, ratificată de
România prin Legea nr. 74/1999, publicată în Monitorul Oficial al
României, Partea I, nr. 193 din 4 mai 1999.
Examinând excepția de neconstituționalitate, Curtea
constată că dispozițiile legale criticate au avut o aplicabilitate
limitată în timp, respectiv până la data de 31 decembrie 2010,

13

ceea ce înseamnă că ele nu mai sunt în vigoare în sensul
prevederilor art. 29 alin. (1) din Legea nr. 47/1992, respectiv la
data pronunțării prezentei decizii, indiferent de momentul ridicării
excepției de neconstituționalitate. Totodată, Curtea observă că
acestea și-au epuizat efectele juridice înainte chiar de sesizarea
sa de către instanța judecătorească, astfel încât aceasta din
urmă ar fi trebuit ea însăși să respingă excepția de
neconstituționalitate ca inadmisibilă.
În consecință, având în vedere faptul că instanța de judecată
nu și-a îndeplinit rolul de filtru pe care i-l acordă art. 29 alin. (5)
din Legea nr. 47/1992, revine Curții Constituționale competența
subsidiară de a respinge ca inadmisibilă excepția de
neconstituționalitate ridicată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 10 alin. (1) din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional, excepție ridicată de Nicolae Bîrsan în Dosarul
nr. 4.752/103/2009 al Tribunalului Neamț — Secția civilă.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
CURTEA CONSTITUȚIONALĂ

D E C I Z I A Nr. 1.606
din 9 decembrie 2010

referitoare la excepția de neconstituționalitate a dispozițiilor art. 16 alin. (1) și art. 276 alin. (1) lit. e)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 16 alin. (1) și art. 276 alin. (1) lit. e) din Legea
nr. 53/2003 — Codul muncii, excepție ridicată de Societatea
Comercială ăTepromex” — S.R.L. Râmnicu Vâlcea în Dosarul
nr. 2.392/288/2009 al Tribunalului Vâlcea — Secția comercială
și de contencios administrativ fiscal.
La apelul nominal se constată lipsa părților, față de care
procedura de citare este legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
arătând, în esență, că dispoziția legală criticată, prevăzând
obligația încheierii contractului individual de muncă în formă
scrisă, previne comportamentul abuziv al angajatorului.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2010, pronunțată în Dosarul
nr. 2.392/288/2009, Tribunalul Vâlcea — Secția comercială
și de contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 16 alin. (1) și art. 276 alin. (1) lit. e) din Legea
nr. 53/2003 — Codul muncii, excepție ridicată de Societatea
Comercială ăTepromex” — S.R.L. Râmnicu Vâlcea într-o cauză
având ca obiect recursul formulat împotriva unei sentințe prin
care a fost respinsă ca neîntemeiată plângerea introdusă
împotriva procesului-verbal de constatare și sancționare a

14

MONITORUL OFICIAL AL ROMÂNIEI, PARTEA I, Nr. 82/1.II.2011

contravenției prevăzute de art. 276 alin. (1) lit. e) din Legea
nr. 53/2003 — Codul muncii.
În motivarea excepției de neconstituționalitate se arată,
în esență, că încheierea unui contract individual de muncă
înainte de începerea raporturilor de muncă nu are nicio
relevanță din perspectiva faptului că, după încheierea acestuia,
fie angajatul nu se mai prezintă la muncă, fie angajatorul alege
să nu îl mai primească la muncă. Totodată, textul art. 276
alin. (1) lit. e) din Legea nr. 53/2003 — Codul muncii
sancționează în mod nejustificat de aspru o ipoteză dificil de
probat, și anume neîncheierea contractului individual de muncă
în condițiile în care ănegativul nu poate fi probat”. Un astfel de
text legal dă naștere la abuzuri și interpretări în constatare.
Tribunalul Vâlcea — Secția comercială și de contencios
administrativ
fiscal
apreciază
că
excepția
de
neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 16 alin. (1) și art. 276 alin. (1) lit. e) din Legea
nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003, care au
următorul cuprins:
— Art. 16 alin. (1): ăContractul individual de muncă se încheie
în baza consimțământului părților, în formă scrisă, în limba
română. Obligația de încheiere a contractului individual de
muncă în formă scrisă revine angajatorului. Angajatorul
persoană juridică, persoana fizică autorizată să desfășoare o
activitate independentă, precum și asociația familială au
obligația de a încheia, în formă scrisă, contractul individual de
muncă anterior începerii raporturilor de muncă.”;

— Art. 276 alin. (1) lit. e): ă(1) Constituie contravenție și se
sancționează astfel următoarele fapte:
[...]
e) primirea la muncă a persoanelor fără încheierea unui
contract individual de muncă, potrivit art. 16 alin. (1), cu amendă
de la 3.000 lei la 4.000 lei pentru fiecare persoană identificată,
fără a depăși valoarea cumulată de 100.000 lei.”
Autorul excepției susține, în esență, că dispozițiile legale
criticate încalcă prevederile constituționale ale art. 41 alin. (1)
referitor la dreptul la muncă și ale art. 135 alin. (2) lit. a) ce
instituie obligația statului de a asigura libertatea comerțului.
Examinând excepția de neconstituționalitate, Curtea observă
că prevederile legale criticate au mai format obiect al controlului
de constituționalitate în raport cu critici identice de
neconstituționalitate. Spre exemplu, prin Decizia nr. 1.109 din
8 septembrie 2009, publicată în Monitorul Oficial al României,
Partea I, nr. 678 din 9 octombrie 2009, Curtea a statuat că,
ăîntrucât contractul individual de muncă reprezintă cea mai
concludentă dovadă a ceea ce au convenit părțile, documentul
pe baza căruia se poate verifica în ce măsură și-a îndeplinit
obligațiile oricare dintre părți, ce drepturi poate revendica și ce
răspunderi are, chiar și în cadrul soluționării unor eventuale
litigii, încheierea lui, chiar înainte de începerea raportului de
muncă și în formă scrisă, este în interesul ambelor părți.
Răspunderea pentru încheierea contractului individual de
muncă revine, în mod firesc, angajatorului. Existența
contractului previne comportamentul abuziv al angajatorului, dar
și atitudinea incorectă a salariatului în îndeplinirea sarcinilor
pentru care s-a angajat. Încadrarea în muncă doar cu forme
legale, pe baza unor contracte individuale de muncă, asigură și
cunoașterea și exercitarea obligațiilor legale ce le revin celor
care folosesc forță de muncă salariată.
Prevederea obligației încheierii contractului individual de
muncă, în formă scrisă, precum și sancționarea neîndeplinirii
acestei obligații legale nu îngrădesc în niciun fel exercițiul
dreptului la muncă și, cu atât mai puțin, libertatea comerțului”.
Totodată, Curtea a reținut că ăîn ceea ce privește comerțul cu
forța de muncă (forța de muncă în calitate de capital), fără a
împiedica în niciun fel libertatea comerțului, acesta trebuie strict
reglementat, mai ales prin prisma drepturilor și libertăților
fundamentale ale cetățenilor stabilite ca atare prin titlul II cap. II
din Constituție”.
Întrucât nu au intervenit elemente noi, care să justifice
reconsiderarea
jurisprudenței
Curții
Constituționale,
considerentele și soluția deciziei menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1) și art. 276 alin. (1) lit. e) din
Legea nr. 53/2003 — Codul muncii, excepție ridicată de Societatea Comercială ăTepromex” — S.R.L. Râmnicu Vâlcea în Dosarul
nr. 2.392/288/2009 al Tribunalului Vâlcea — Secția comercială și de contencios administrativ fiscal.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

MONITORUL OFICIAL AL ROMÂNIEI, PARTEA I, Nr. 82/1.II.2011

15

CURTEA CONSTITUȚIONALĂ

D E C I Z I A Nr. 1.607
din 9 decembrie 2010

referitoare la excepția de neconstituționalitate a dispozițiilor art. 66 teza întâi
din Legea notarilor publici și a activității notariale nr. 36/1995 și ale art. 269 alin. 1 teza întâi
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 66 teza întâi din Legea notarilor publici și a
activității notariale nr. 36/1995 și ale art. 269 alin. 1 din Codul
de procedură civilă, excepție invocată de Virgil Pleșca în
Dosarul nr. 23.183/245/2008 al Tribunalului Iași — Secția civilă.
La apelul nominal răspunde pentru autorul excepției
mandatarul acestuia, Laurențiu Pleșca, lipsind celelalte părți,
față de care procedura de citare este legal îndeplinită.
Magistratul-asistent referă asupra cererii depuse la dosar de
către autorul excepției de neconstituționalitate, de renunțare la
judecarea acesteia.
Având cuvântul, reprezentantul autorului excepției solicită
repunerea pe rol a dosarului cauzei, în prezent suspendat.
Reprezentantul Ministerului Public arată că nu se poate
renunța la soluționarea excepției de neconstituționalitate odată
ce aceasta a fost invocată și pune concluzii de respingere a
excepției de neconstituționalitate, arătând că dispozițiile legale
criticate nu încalcă prevederile constituționale invocate de
autorul excepției.
C U R T E A,

având în vedere actele și lucrările dosarului, reține următoarele:
Prin Încheierea nr. 97 Rs din 29 martie 2010, pronunțată în
Dosarul nr. 23.183/245/2008, Tribunalul Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 66 teza întâi din
Legea notarilor publici și a activității notariale nr. 36/1995
și ale art. 269 alin. 1 din Codul de procedură civilă, excepție
invocată de Virgil Pleșca.
În motivarea excepției de neconstituționalitate se susține,
în esență, că dispozițiile legale criticate sunt neconstituționale
deoarece, prin posibilitatea executării actelor notariale fără
controlul instanței, se încalcă separația puterilor în stat și liberul
acces la justiție. În opinia autorului excepției, caracterul unitar
al procesului civil impune respectarea garanțiilor ce
caracterizează dreptul la un proces echitabil atât în faza
judecății, cât și a executării silite, cea mai importantă dintre
aceste garanții fiind ădreptul la un tribunal” în sensul art. 21 din
Constituție și al art. 6 din Convenția pentru apărarea drepturilor
omului și a libertăților fundamentale.
Tribunalul Iași — Secția civilă apreciază că excepția
invocată este neîntemeiată, arătând că prin reglementările
criticate nu s-a adus atingere dreptului la un tribunal sau
accesului liber la justiție, ci s-a asigurat un climat de ordine,

indispensabil exercitării în condiții optime a drepturilor
constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției se constată că acesta
îl constituie, cât privește normele din Codul de procedură civilă
criticate, numai dispozițiile tezei întâi a art. 269 alin. 1. Prin
urmare, potrivit jurisprudenței sale în materie, Curtea urmează
să se pronunțe asupra dispozițiilor art. 66 teza întâi din Legea
notarilor publici și a activității notariale nr. 36/1995, publicată în
Monitorul Oficial al României, Partea I, nr. 92 din 16 mai 1995,
și ale art. 269 alin. 1 teza întâi din Codul de procedură civilă,
având următorul cuprins:
— Art. 66 teza întâi din Legea nr. 36/1995: ăActul autentificat
de notarul public care constată o creanță certă și lichidă are
putere de titlu executoriu la data exigibilității acesteia.”;
— Art. 269 alin. 1 teza întâi din Codul de procedură civilă:
ăHotărârile judecătorești vor fi învestite cu formula executorie,
dacă legea nu prevede altfel.”
În opinia autorului excepției, prevederile de lege criticate
contravin dispozițiilor constituționale ale art. 1 alin. (4) privind
separația puterilor în stat, ale art. 16 privind egalitatea în
drepturi, ale art. 21 privind accesul liber la justiție și dreptul la un
proces echitabil și ale art. 24 privind dreptul la apărare.
Examinând excepția de neconstituționalitate ridicată, Curtea
constată mai întâi că nu poate fi primită cererea de renunțare
formulată de autorul acesteia, având în vedere dispozițiile art. 55
din Legea nr. 47/1992, potrivit cărora ăCurtea Constituțională,
legal sesizată, procedează la examinarea constituționalității,
nefiind aplicabile dispozițiile Codului de procedură civilă
referitoare la suspendarea, întreruperea sau stingerea
procesului (...)”. Excepția de neconstituționalitate este o excepție
de ordine publică, prin invocarea ei punându-se în discuție
abaterea unor reglementări legale de la dispozițiile Legii
fundamentale, iar soluția asupra excepției este de interes
general. Așa fiind, excepția de neconstituționalitate nu rămâne
la dispoziția părții care a invocat-o și nu este susceptibilă de
acoperire nici pe calea renunțării exprese la soluționarea
acesteia de către partea care a ridicat-o.
În ceea ce privește criticile formulate în susținerea excepției,
Curtea constată că asupra constituționalității art. 66 din Legea

16

MONITORUL OFICIAL AL ROMÂNIEI, PARTEA I, Nr. 82/1.II.2011

nr. 36/1995 s-a mai pronunțat în jurisprudența sa, de exemplu,
prin Decizia nr. 1.040 din 13 noiembrie 2007, publicată în
Monitorul Oficial al României, Partea I, nr. 826 din 4 decembrie
2007, reținând următoarele: ăCalificarea actelor notariale care
constată o creanță certă, lichidă și exigibilă ca fiind titluri
executorii a fost determinată de necesitatea valorificării cu
celeritate a respectivei creanțe, fără a afecta în acest mod vreun
drept fundamental al părților. O asemenea concluzie este
impusă de împrejurarea că autentificarea oricărui înscris de
către notarul public dă expresie, într-o formă specifică, acordului
de voință al părților, așa cum rezultă din chiar încheierea de
autentificare, care atestă prezența acestora în fața notarului,
identificarea lor, precum și luarea consimțământului fiecăreia,
după ce i s-a adus la cunoștință conținutul înscrisului. În măsura
în care actul autentificat este pus în executare silită, potrivit
art. 399 alin. 1 și 3 din Codul de procedură civilă, acesta poate
face obiectul unei contestații la executare, prilej cu care, dat fiind

că executarea se face în temeiul unui titlu executoriu care nu
este emis de o instanță judecătorească, contestatorul are
posibilitatea de a invoca inclusiv apărări de fond.”
Cele statuate de Curte prin decizia menționată sunt valabile
și în cauza de față, întrucât nu au intervenit elemente noi, de
natură a determina o reconsiderare a jurisprudenței acesteia.
Tot astfel, asupra dispozițiilor art. 269 din Codul de procedură
civilă — raportate la principiul separației puterilor în stat, Curtea
s-a pronunțat prin Decizia nr. 471 din 17 mai 2007, publicată în
Monitorul Oficial al României, Partea I, nr. 418 din 22 iunie 2007,
respingând excepția de neconstituționalitate invocată. De altfel,
în prezenta cauză, autorul excepției nu a formulat critici distincte
cu privire la acest text de lege, invocarea sa fiind numai în
scopul de a susține raționamentul pe care își fundamentează
argumentarea cu privire la neconstituționalitatea art. 66 teza
întâi din Legea nr. 36/1995.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 66 teza întâi din Legea notarilor publici și a
activității notariale nr. 36/1995, precum și ale art. 269 alin. 1 teza întâi din Codul de procedură civilă, excepție ridicată de Virgil Pleșca
în Dosarul nr. 23.183/245/2008 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 82/1.II.2011 conține 16 pagini.

Prețul: 3,20 lei

&JUYDGY|449664]
ISSN 1453—4495

