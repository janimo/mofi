Anul 179 (XXIII) — Nr. 29

PARTEA I

LEGI, DECRETE, HOTĂRÂRI ȘI ALTE ACTE

Miercuri, 12 ianuarie 2011

SUMAR

Nr.

Pagina

Nr.
DECIZII ALE PRIMULUI-MINISTRU

DECIZII ALE CURȚII CONSTITUȚIONALE
Decizia nr. 1.346 din 19 octombrie 2010 referitoare la excepția
de neconstituționalitate a prevederilor art. 2 alin. (3) și
(4), art. 3 și art. 4 din Ordonanța de urgență a
Guvernului nr. 85/2006 privind stabilirea modalităților
de evaluare a pagubelor produse vegetației forestiere
din păduri și din afara acestora ..................................

3.

2–4

HOTĂRÂRI ALE GUVERNULUI ROMÂNIEI
5.

11.

— Hotărâre privind modificarea alin. (11) al art. 3 din
Hotărârea Guvernului nr. 563/2007 pentru aprobarea
normelor metodologice de aplicare a Ordonanței
Guvernului nr. 136/2000 privind măsurile de protecție
împotriva introducerii și răspândirii organismelor de
carantină dăunătoare plantelor sau produselor
vegetale în România ..................................................
— Hotărâre privind aprobarea plății contribuției
financiare a României la bugetul Programului
Națiunilor Unite pentru Mediu (UNEP) pe anii 2010 și
2011............................................................................

Pagina

— Decizie privind numirea domnului Sorin Popa în
funcția de consilier de soluționare a contestațiilor în
domeniul achizițiilor publice în cadrul Consiliului
Național de Soluționare a Contestațiilor ....................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

279/2010. — Ordin al ministrului administrației și internelor
pentru aprobarea Normelor metodologice privind
planificarea, pregătirea și intervenția în caz de urgență
nucleară sau radiologică ............................................

4

5

5

6–13

ACTE ALE COMISIEI DE SUPRAVEGHERE
A ASIGURĂRILOR
1.063/2010. — Decizie privind sancționarea Societății
Comerciale ăBalkan Insurance Broker de AsigurareReasigurare” — S.R.L. cu interzicerea temporară a
exercitării activității ....................................................

14–15

2

MONITORUL OFICIAL AL ROMÂNIEI, PARTEA I, Nr. 29/12.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.346
din 19 octombrie 2010

referitoare la excepția de neconstituționalitate a prevederilor art. 2 alin. (3) și (4), art. 3 și art. 4
din Ordonanța de urgență a Guvernului nr. 85/2006 privind stabilirea modalităților de evaluare
a pagubelor produse vegetației forestiere din păduri și din afara acestora
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 2 alin. (3) și (4), art. 3 și art. 4 din Ordonanța
de urgență a Guvernului nr. 85/2006 privind stabilirea
modalităților de evaluare a pagubelor produse vegetației
forestiere din păduri și din afara acestora, excepție ridicată de
Adrian Vojiu în Dosarul nr. 63/203/2010 al Judecătoriei
Câmpeni.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
precizând că valoarea unui metru cub de masă lemnoasă nu se
stabilește discreționar, ci conform unor criterii clar stabilite prin
lege.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2010, pronunțată în Dosarul
nr. 63/203/2010, Judecătoria Câmpeni a sesizat Curtea
Constituțională cu excepția de neconstituționalitate a
prevederilor art. 2 alin. (3) și (4), art. 3 și art. 4 din Ordonanța
de urgență a Guvernului nr. 85/2006 privind stabilirea
modalităților de evaluare a pagubelor produse vegetației
forestiere din păduri și din afara acestora. Excepția a fost
ridicată de Adrian Vojiu, trimis în judecată pentru săvârșirea unei
infracțiuni la regimul silvic.
În motivarea excepției de neconstituționalitate autorul
acesteia susține că în cazul infracțiunilor silvice prejudiciul este
ăscriptic și incert”, întrucât nu toți arborii cu același factor ăk”
specific au același volum de masă lemnoasă. Precizează că, în
condițiile în care nu toți arborii au aspect tronconic pe întreaga
înălțime și cum volumul de masă lemnoasă diferă de la un
arbore la altul, prejudiciul calculat ar trebui să aibă la bază
elemente obiective și certe, precis determinate. Arată că este
încălcat dreptul la un proces echitabil, de vreme ce valoarea
prejudiciului creat constituie singurul criteriu ce delimitează sfera
ilicitului penal de cea a ilicitului contravențional, cu atât mai mult
cu cât ătoate prejudiciile calculate după același factor «k»
reprezintă o constantă, fără a se ține seama de cantitatea de
masă lemnoasă rezultată din arborele afectat/prejudiciat/tăiat”.

Judecătoria Câmpeni consideră că excepția de
neconstituționalitate este întemeiată. Parchetul de pe lângă
Judecătoria Câmpeni apreciază de asemenea că excepția este
întemeiată. În acest sens susține că textele de lege criticate
încalcă prevederile art. 23 alin. (12) din Constituție, potrivit
cărora nicio pedeapsă nu poate fi stabilită sau aplicată decât în
condițiile și în temeiul legii. Arată că textele de lege ce formează
obiectul excepției de neconstituționalitate stabilesc modalitatea
de calcul al prejudiciului în urma căruia poate fi antrenată
răspunderea penală sau contravențională, dar separarea între
contravențional și penal este extrem de fragilă. Astfel, la
momentul tăierii arborelui, autorul infracțiunii nu știe dacă comite
o infracțiune sau o contravenție, neavând reprezentarea
consecințelor faptelor sale. Precizează că, în funcție de
diametrul arborelui, persoana răspunde contravențional sau
penal.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. Arată că acestea au un caracter tehnic.
Menționează că ăprețul mediu al unui metru cub de masă
lemnoasă pe picior se stabilește anual, prin ordin al autorității
publice centrale care răspunde de silvicultură, potrivit art. 123
din Codul silvic. Așadar, prețul nu poate fi altul decât cel stabilit
în conformitate cu legea, iar autoritatea centrală nu are atribuția
de a stabili prețul în mod subiectiv, discreționar, exclusiv în
aprecierea sa, ci de a-l calcula în mod corect, ceea ce
învederează un criteriu obiectiv și legal”. Faptul că prețul mediu
este un criteriu pentru determinarea pagubei de care depinde
incriminarea nu este de natură a aduce atingere garanțiilor
conferite de Legea fundamentală privind dreptul la un proces
echitabil, deoarece, indiferent de încadrarea juridică a conduitei
în cauză, ca infracțiune sau contravenție, aceasta este supusă
controlului instanțelor judecătorești, prilej cu care autorul faptei
beneficiază de toate drepturile și garanțiile specifice procesului
echitabil, inclusiv de posibilitatea de a dovedi că întinderea
prejudiciului reținut în sarcina sa nu corespunde realității.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 29/12.I.2011
Obiect al excepției de neconstituționalitate îl constituie
prevederile art. 2 alin. (3) și (4), art. 3 și art. 4 din Ordonanța de
urgență a Guvernului nr. 85/2006 privind stabilirea modalităților
de evaluare a pagubelor produse vegetației forestiere din păduri
și din afara acestora, publicată în Monitorul Oficial al României,
Partea I, nr. 926 din 15 noiembrie 2006, aprobată cu modificări
și completări prin Legea nr. 84/2007, publicată în Monitorul
Oficial al României, Partea I, nr. 240 din 6 aprilie 2007. Textele
de lege criticate au următorul cuprins:
— Art. 2 alin. (3) și (4): ă(3) Valoarea despăgubirilor pentru
pagubele prevăzute în prezenta ordonanță de urgență se
stabilește prin înmulțirea factorului «k» specific, prevăzut în
anexele nr. 1—3, cu valoarea medie a unui metru cub de masă
lemnoasă pe picior, stabilită în conformitate cu prevederile
art. 25 alin. (4) din Ordonanța Guvernului nr. 96/1998 privind
reglementarea regimului silvic și administrarea fondului forestier
național, republicată, cu modificările și completările ulterioare.
(4) În cazul producerii de pagube în vegetația forestieră din
păduri sau în vegetația forestieră din afara pădurilor, altele decât
cele prevăzute la alin. (2) lit. a)—c), după caz, acestea se
evaluează prin expertiză extrajudiciară sau judiciară, după caz.”;
— Art. 3: ă(1) Valoarea unitară a pagubei pentru cazul
prevăzut la art. 2 alin. (2) lit. a) se determină conform
prevederilor art. 2 alin. (3), folosindu-se valoarea factorului «k»
prevăzută în anexa nr. 1.
(2) Valoarea factorului «k» se folosește corespunzător
categoriei de diametre în care se încadrează diametrul
determinat pentru arborele afectat/prejudiciat/tăiat și pentru
specia sau grupa de specii a acestuia.
(3) Pe terenurile orizontale, diametrul arborelui
afectat/prejudiciat/tăiat se determină în plan orizontal, la o
înălțime față de nivelul solului nu mai mare de 30 cm.
(4) Pe terenurile înclinate, diametrul arborelui
afectat/prejudiciat/tăiat se determină în conformitate cu
prevederile alin. (3), în partea din amonte.
(5) În cazul arborilor tăiați, care nu se mai găsesc lângă
cioată, diametrul acestora se determină prin măsurarea efectivă
a cioatei, dacă aceasta nu depășește înălțimea de 30 de cm,
sau prin măsurarea diametrului acesteia la înălțimea de 30 de cm
față de nivelul solului, în conformitate cu prevederile alin. (3)
sau (4), după caz.
(6) În cazul în care forma secțiunii arborelui sau a cioatei nu
este circulară, diametrul se determină conform prevederilor
alin. (3)—(5), ca medie a două diametre perpendiculare,
determinate pentru cercul circumscris conturului secțiunii cioatei,
tangent la contur în punctele de măsurare diametral opuse.
(7) În cazul arborilor scoși din rădăcini, fără a fi sustrași,
diametrul arborelui se măsoară la 30 cm de la colet.
(8) În cazul arborilor scoși din rădăcini și sustrași, diametrul
arborelui se stabilește prin calculul mediei aritmetice a
diametrelor a cel puțin trei arbori din imediata apropiere a gropii,
diametre măsurate la 30 cm de la sol.
(9) În cazul tăierii de crengi din arbori în picioare se ia în
considerare cel mai mic diametru.
(10) În cazul secuirii arborilor, respectiv în cazul cioplirii
circumferinței trunchiului pentru a provoca uscarea acestora,
calculul valorii pagubei și măsurarea diametrului se fac potrivit
prevederilor alin. (1)—(4).”;
— Art. 4: ă(1) Valoarea unitară a pagubei pentru cazul
prevăzut la art. 2 alin. (2) lit. b) se determină conform
prevederilor art. 2 alin. (3), folosindu-se valoarea factorului «k»
prevăzută în anexa nr. 2, corespunzătoare speciei.
(2) Valoarea unitară a pagubei prevăzute la alin. (1) se
stabilește luându-se în calcul un puiet/lăstar/m3.”
În opinia autorului excepției de neconstituționalitate, textele
de lege criticate contravin prevederilor din Constituție cuprinse
la art. 1 alin. (3) referitor la valorile supreme ale statului român
și la art. 16 alin. (1) care consacră principiul egalității cetățenilor
în fața legii și a autorităților publice. De asemenea, se invocă și

3

art. 6 — ăDreptul la un proces echitabil” din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
că textele de lege criticate stabilesc regulile care trebuie avute
în vedere la calcularea valorii despăgubirilor datorate pentru
pagubele produse în vegetația forestieră din păduri și din afara
acestora constând în modificarea aspectului, a integrității fizice
și/sau a caracteristicilor fiziologice ale arborilor ori ale
arboretului/plantației/regenerării naturale, după caz, rezultate
prin tăierea, degradarea, distrugerea, scoaterea din rădăcini a
arborilor, puieților sau lăstarilor ori tăierea crăcilor arborilor în
picioare.
Normele care reglementează modalitățile de calcul al acestui
tip de despăgubiri au la bază metode tehnice adecvate pentru
determinarea științifică a pagubelor și pentru evaluarea acestora
în scopul stabilirii prejudiciului. De aceea nu se poate reține
afirmația autorului excepției în sensul că prejudiciul este ăscriptic
și incert”, ceea ce ar conduce la încălcarea dreptului la un
proces echitabil. Autorul excepției își argumentează această
critică pe pretinsa lipsă de previzibilitate a textelor de lege
criticate, valoarea prejudiciului creat constituind singurul criteriu
ce delimitează sfera ilicitului penal de cea a ilicitului
contravențional. Or, Curtea Constituțională reține că, indiferent
de încadrarea juridică a conduitei în cauză, ca infracțiune sau
contravenție, asupra acesteia se pronunță instanțele
judecătorești, prilej cu care autorul faptei beneficiază de toate
garanțiile specifice unui proces echitabil, incluzând posibilitatea
acestuia de a dovedi că întinderea prejudiciului reținut în sarcina
sa nu corespunde realității.
Motivația autorului excepției trimite la dispozițiile art. 108
alin. (1) din Codul silvic, prin care sunt incriminate ca infracțiuni
silvice tăierea, ruperea, distrugerea, degradarea ori scoaterea
din rădăcini, fără drept, a arborilor, puieților sau lăstarilor din
fondul forestier național și din vegetația forestieră situată pe
terenuri din afara acestuia, indiferent de forma de proprietate,
și pentru care, în alineatele următoare ale aceluiași articol, sunt
prevăzute limitele pedepselor în funcție de valoarea prejudiciului
produs raportat la prețul mediu al unui metru cub de masă
lemnoasă pe picior la data constatării faptei. Cu privire la acest
preț, Curtea Constituțională a statuat că nu poate fi altul decât
cel stabilit potrivit legii, deci pe baza unui criteriu obiectiv și legal,
cu înlăturarea oricărei aprecieri subiective și discreționare, care
ar avea semnificația încălcării principiului legalității incriminării și
supremației legii (Decizia nr. 2 din 10 ianuarie 1996, publicată în
Monitorul Oficial al României, Partea I, nr. 89 din 30 aprilie
1996). De asemenea, observând că prețul mediu al unui metru
cub de masă lemnoasă pe picior este stabilit prin ordinul
conducătorului autorității publice centrale care răspunde de
silvicultură, Curtea a constatat că această modalitate de
determinare nu conferă ministerului de resort atribuția de a
stabili prețul în mod subiectiv, discreționar, exclusiv în funcție de
aprecierea sa, ci îi impune obligația, inerentă unui expert, de a-l
calcula în mod concret, ceea ce învederează un criteriu obiectiv
(Decizia nr. 961 din 30 octombrie 2007, publicată în Monitorul
Oficial al României, Partea I, nr. 872 din 20 decembrie 2007).
Obiectul prezentei excepții nu îl constituie însă aceste
dispoziții incriminatorii din Codul silvic, ci prevederile art. 2
alin. (3) și (4), art. 3 și art. 4 din Ordonanța de urgență a
Guvernului nr. 85/2006. Or, Curtea constată că acestea sunt
norme tehnice, care oferă criterii concrete, precise și riguroase
de evaluare a pagubelor produse vegetației forestiere din păduri
și din afara acestora, cu ajutorul cărora, ulterior, instanța
judecătorească, într-un cadru procesual care satisface toate
exigențele impuse de Constituția României și de Convenția
pentru apărarea drepturilor omului și a libertăților fundamentale
în ceea ce privește respectarea dreptului la un proces echitabil,
va putea aprecia în mod obiectiv cu privire la încadrarea faptelor
în categoria infracțiunilor sau a contravențiilor la regimul silvic.

4

MONITORUL OFICIAL AL ROMÂNIEI, PARTEA I, Nr. 29/12.I.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 2 alin. (3) și (4), art. 3 și art. 4 din Ordonanța
de urgență a Guvernului nr. 85/2006 privind stabilirea modalităților de evaluare a pagubelor produse vegetației forestiere din păduri
și din afara acestora, excepție ridicată de Adrian Vojiu în Dosarul nr. 63/203/2010 al Judecătoriei Câmpeni.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea alin. (11) al art. 3 din Hotărârea Guvernului nr. 563/2007
pentru aprobarea normelor metodologice de aplicare a Ordonanței Guvernului nr. 136/2000
privind măsurile de protecție împotriva introducerii și răspândirii organismelor
de carantină dăunătoare plantelor sau produselor vegetale în România
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (11) al articolului 3 din Hotărârea
Guvernului nr. 563/2007 pentru aprobarea normelor
metodologice de aplicare a Ordonanței Guvernului nr. 136/2000
privind măsurile de protecție împotriva introducerii și răspândirii
organismelor de carantină dăunătoare plantelor sau produselor
vegetale în România, publicată în Monitorul Oficial al României,
Partea I, nr. 468 și 468 bis din 12 iulie 2007, cu modificările și
completările ulterioare, se modifică și va avea următorul cuprins:
ă(11) Ministerul Agriculturii și Dezvoltării Rurale, prin Agenția
Națională Fitosanitară:
a) poate să încredințeze, în condițiile legii, spre îndeplinire,
sarcinile prevăzute de prezenta hotărâre, sub autoritatea și
controlul său, oricărei persoane juridice aflate sub incidența
dreptului public sau privat, cu condiția ca o asemenea persoană
și membrii ei să nu aibă niciun interes personal în rezultatul
măsurilor pe care le întreprind;
b) trebuie să se asigure că persoana juridică prevăzută la
lit. a), în baza statutului său aprobat oficial, este însărcinată
exclusiv cu funcții publice specifice, cu excepția efectuării
analizelor de laborator pe care o astfel de persoană juridică le

poate realiza chiar și în cazul în care acestea nu fac parte din
funcțiile sale specifice;
c) poate să încredințeze, prin excepție de la prevederile lit. b),
sarcinile de efectuare a analizelor de laborator, la care se face
referire în prezenta hotărâre, unei persoane juridice care nu
respectă această dispoziție;
d) poate să încredințeze sarcinile prevăzute de prezenta
hotărâre numai pe baza unui raport întocmit de Laboratorul
Central Fitosanitar, prin care se asigură, pe durata încredințării
sarcinilor prevăzute de prezenta hotărâre, că persoana juridică
ce îndeplinește aceste sarcini poate garanta imparțialitatea,
calitatea și protecția informațiilor confidențiale și că nu există
niciun conflict de interese între exercitarea sarcinilor încredințate
acesteia și alte activități pe care aceasta le desfășoară.”
Prezenta hotărâre transpune prevederile Directivei
2009/143/CE a Consiliului din 26 noiembrie 2009 de modificare
a Directivei 2000/29/CE în ceea ce privește delegarea sarcinilor
de testare în laborator, publicată în Jurnalul Oficial al Uniunii
Europene (JOUE), seria L, nr. 318 din 4 decembrie 2009.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul economiei, comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu
București, 5 ianuarie 2011.
Nr. 5.

MONITORUL OFICIAL AL ROMÂNIEI, PARTEA I, Nr. 29/12.I.2011

5

GUVERNUL ROMÂNIEI

HOTĂRÂRE
privind aprobarea plății contribuției financiare a României la bugetul Programului Națiunilor Unite
pentru Mediu (UNEP) pe anii 2010 și 2011
În temeiul art. 108 din Constituția României, republicată, al art. 75 lit. o) și q) din Ordonanța de urgență a Guvernului
nr. 195/2005 privind protecția mediului, aprobată cu modificări și completări prin Legea nr. 265/2006, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă plata contribuției financiare a României
la bugetul Programului Națiunilor Unite pentru Mediu (UNEP) pe
anii 2010 și 2011, în limita echivalentului în lei al sumei de
60.000 dolari SUA, pentru fiecare an.
Art. 2. — (1) Suma prevăzută la art. 1 se asigură din
prevederile bugetare aprobate ale Ministerului Mediului și

Pădurilor pe anul 2011, la capitolul 74.01 ăProtecția mediului”,
titlul 55 ăAlte transferuri”, articolul 02 ăTransferuri curente în
străinătate” (către organisme internaționale), alineatul 01
ăContribuții și cotizații la organisme internaționale”.
(2) Suma prevăzută la art. 1 se calculează pe baza cursului
de schimb leu/dolar SUA în vigoare la data efectuării plății.

PRIM-MINISTRU

EMIL BOC
Contrasemnează:
p. Ministrul mediului și pădurilor,
Cristian Apostol,
secretar de stat
p. Ministrul afacerilor externe,
Costea Romulus Doru,
secretar de stat
Ministrul finanțelor publice,
Gheorghe Ialomițianu
București, 5 ianuarie 2011.
Nr. 11.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Sorin Popa în funcția de consilier
de soluționare a contestațiilor în domeniul achizițiilor publice
în cadrul Consiliului Național de Soluționare a Contestațiilor
Având în vedere dispozițiile art. 261 alin. (1) din Ordonanța de urgență a
Guvernului nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor de concesiune de
servicii, aprobată cu modificări și completări prin Legea nr. 337/2006, cu
modificările și completările ulterioare, și ale art. 18 alin. (1) din Regulamentul de
organizare și funcționare al Consiliului Național de Soluționare a Contestațiilor,
aprobat prin Hotărârea Guvernului nr. 782/2006, cu modificările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul Sorin
Popa se numește în funcția de consilier de soluționare a contestațiilor în domeniul
achizițiilor publice în cadrul Consiliului Național de Soluționare a Contestațiilor.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 12 ianuarie 2011.
Nr. 3.

6

MONITORUL OFICIAL AL ROMÂNIEI, PARTEA I, Nr. 29/12.I.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Normelor metodologice privind planificarea, pregătirea și intervenția
în caz de urgență nucleară sau radiologică
În conformitate cu prevederile art. 24 alin. (1) lit. f) din Legea nr. 481/2004 privind protecția civilă, republicată, cu modificările
și completările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se aprobă Normele metodologice privind
planificarea, pregătirea și intervenția în caz de urgență nucleară
sau radiologică, prevăzute în anexa care face parte integrantă
din prezentul ordin.
Art. 2. — Inspectoratul General pentru Situații de Urgență din
cadrul Ministerului Administrației și Internelor va monitoriza
îndeplinirea prevederilor prezentului ordin.

Art. 3. — (1) Prezentul ordin se publică în Monitorul Oficial al
României, Partea I, și intră în vigoare la 30 de zile de la data
publicării.
(2) La data intrării în vigoare a prezentului ordin, Ordinul
ministrului administrației și internelor nr. 684/2005 pentru
aprobarea Normelor metodologice privind planificarea,
pregătirea și intervenția în caz de accident nuclear sau urgență
radiologică, publicat în Monitorul Oficial al României, Partea I,
nr. 538 din 24 iunie 2005, se abrogă.

Ministrul administrației și internelor,
Constantin-Traian Igaș
București, 22 decembrie 2010.
Nr. 279.
ANEXĂ

NORME METODOLOGICE

privind planificarea, pregătirea și intervenția în caz de urgență nucleară sau radiologică
CAPITOLUL I
Dispoziții generale
Art. 1. — Prezentele norme metodologice se aplică pentru
planificarea, pregătirea și intervenția în caz de urgență nucleară
sau radiologică, precum și pentru elaborarea planurilor de
prevenire și intervenție pentru urgențe nucleare și radiologice, în
următoarele situații:
a) incidente industriale, medicale, rutiere sau incendii în care
sunt implicate surse radioactive, eliberări accidentale, pierderea
de surse sau traficul ilicit de surse radioactive;
b) accidente la instalații nucleare aflate în afara granițelor, cu
efecte transfrontaliere, inclusiv la nave maritime cu propulsie
nucleară;
c) transport de combustibil nuclear și de materiale radioactive
pe căile de comunicații: rutiere, maritime, fluviale și aeriene;
d) reintrarea în atmosferă a sateliților cu generatoare
nucleare sau cu alte surse de radiații la bord;
e) accidente în care sunt implicate arme nucleare;
f) amenințări sau atacuri teroriste cu materiale nucleare sau
cu substanțe radioactive;
g) accidente la instalații nucleare de pe teritoriul țării.
Art. 2. — (1) Prezentele norme metodologice au ca scop
stabilirea unei concepții unitare de întocmire a planurilor de
prevenire și intervenție pentru urgențe nucleare și radiologice, la
nivelul autorităților administrației publice centrale și locale care
au responsabilități de acțiune în astfel de situații.

(2) Prezentele norme metodologice asigură cadrul juridic,
organizatoric și funcțional în vederea planificării și executării
măsurilor specifice, pentru activitățile care prezintă pericole de
urgențe nucleare sau radiologice la obiectivele identificate de
autoritățile competente.
Art. 3. — Termenii utilizați în prezentele norme metodologice
sunt definiți în anexa nr. 1.
Art. 4. — (1) Situații de urgență nucleară sau radiologică se
pot produce în:
a) instituții medicale;
b) unități nucleare;
c) instituții de cercetare și învățământ;
d) timpul transportului: rutier, maritim, fluvial;
e) ciclul combustibilului nuclear;
f) aplicații cu surse radioactive;
g) alte locuri, ca urmare a activităților teroriste, traficului ilicit,
depozitării de materiale refolosibile.
(2) Situațiile de urgență nucleară sau radiologică sunt definite
în anexa nr. 2.
Art. 5. — Pentru stabilirea variantelor optime de acțiune și
aplicarea măsurilor de protecție și intervenție se va lua în
considerare timpul de emisie radioactivă, în funcție de tipul
accidentului și de sursele implicate.
Art. 6. — Planificarea activităților de intervenție are la bază:
a) cunoașterea amplasării surselor sau a materialelor
radioactive existente la nivel județean și local;

MONITORUL OFICIAL AL ROMÂNIEI, PARTEA I, Nr. 29/12.I.2011
b) condițiile geografice și geoclimatice în momentul
producerii accidentului/incidentului;
c) distribuția populației pe categorii de vârstă și a obiectivelor
de risc aflate în zona incidentului.
Art. 7. — Planificarea activităților de protecție a populației și
a personalului de intervenție trebuie să fie realizată ținându-se
cont de următoarele căi de expunere:
a) expunerea externă, datorită surselor de radiații neecranate
sau intrării în zona contaminată radioactiv;
b) expunerea internă, prin inhalare și prin ingestia de apă
sau de alimente contaminate;
c) contaminarea radioactivă externă a personalului de
intervenție.
Art. 8. — (1) Autoritățile administrației publice centrale și
locale, instituțiile sau operatorii economici implicați în intervenție
vor asigura măsurile și mijloacele necesare activării imediate a
personalului propriu, în funcție de notificarea inițială primită.
(2) Schema de principiu privind organizarea răspunsului
inițial în situația notificării unei urgențe nucleare sau radiologice
este prevăzută în anexa nr. 3.
CAPITOLUL II
Planuri de prevenire și intervenție în caz de urgență
nucleară și radiologică
SECȚIUNEA 1
Dispoziții comune

Art. 9. — Planurile de prevenire și intervenție în caz de
urgență nucleară și radiologică care se întocmesc sunt
următoarele:
a) Planul național de prevenire și intervenție în situații de
urgență nucleară și radiologică;
b) planul județean de prevenire și intervenție în situații de
urgență nucleară și radiologică;
c) planul de prevenire și intervenție în situații de urgență
nucleară și radiologică la nivelul tuturor municipiilor, orașelor și
comunelor din zona de planificare în caz de urgențe nucleare.
Art. 10. — (1) Planurile stabilesc responsabilitățile ce revin
fiecărei autorități publice centrale și locale, instituțiilor sau
operatorilor economici implicați în răspunsul în caz de urgență
nucleară sau radiologică, schema minimă de personal pentru
răspunsul inițial la urgență, mijloacele suplimentare pentru
mărirea capacității de răspuns și fluxul informațional-decizional
între utilizator și exterior.
(2) Responsabilitățile ce revin autorităților publice centrale și
locale, precum și instituțiilor cu atribuții pentru intervenție în caz
de urgență nucleară sau radiologică sunt prezentate în anexa
nr. 4.
(3) Procedurile pentru notificarea organizațiilor și a
personalului implicat, conținutul mesajelor inițiale adresate
organizațiilor și instituțiilor implicate, precum și populației vor fi
elaborate de autoritățile competente împreună cu Inspectoratul
General pentru Situații de Urgență.
Art. 11. — Planurile de prevenire și intervenție în caz de
urgență nucleară sau radiologică, denumite în continuare
planuri, asigură:
a) identificarea riscurilor nucleare și radiologice;
b) monitorizarea surselor potențiale generatoare de urgențe
nucleare sau radiologice;
c) evaluarea informațiilor și analiza situației inițiale;
d) elaborarea de prognoze și stabilirea variantelor optime
pentru reducerea efectelor produse de radiațiile ionizante;

7

e) organizarea informării, înștiințării, alarmării și intervenției
instituțiilor și serviciilor publice descentralizate și deconcentrate
în scopul minimizării impactului asupra populației și a mediului.
Art. 12. — (1) Planurile trebuie să îndeplinească cumulativ
următoarele condiții:
a) să fie corelate cu Planul de analiză și acoperire a riscurilor,
cu Planul de înștiințare și alarmare și cu Planul de evacuare;
b) să se bazeze pe posibilitățile reale de asigurare a
acțiunilor de protecție și intervenție;
c) să fie precise, clare, expresive și permanent actualizate;
d) să poată fi aplicate în timp scurt, parțial sau total.
(2) Planurile se întocmesc sub formă de text și anexe, care
includ totalitatea măsurilor care se adoptă pentru realizarea unui
răspuns coordonat și eficient, procedurile și forțele de intervenție
care sunt implicate în situația producerii unei urgențe nucleare
sau radiologice pe teritoriul național/județean ori în exteriorul
acestuia, cu consecințe semnificative asupra țării/județului, și
trebuie să cuprindă următoarele:
a) atribuirea responsabilităților;
b) modul de înștiințare, alarmare și notificare a autorităților;
c) măsuri de prevenire, protecție și intervenție;
d) resurse umane, materiale și financiare;
e) controlul expunerii la radiații;
f) organizarea și desfășurarea acțiunilor de limitare și
înlăturare a efectelor situației de urgență;
g) delimitarea perimetrului de siguranță;
h) proceduri de intervenție în situații de urgență;
i) legături cu alte planuri.
(3) Structura-cadru a unui plan este prezentată în anexa nr. 5.
SECȚIUNEA a 2-a
Planul național

Art. 13. — Planul național:
a) include accidente de reactor, centrale nucleare, transport
de combustibil nuclear, atac terorist cu dispozitive de dispersie
radiologică;
b) se elaborează de Inspectoratul General pentru Situații de
Urgență și se aprobă de președintele Comitetului Național
pentru Situații de Urgență;
c) reprezintă o componentă a Planului național de asigurare
cu resurse umane, materiale și financiare pentru situații de
urgență.
SECȚIUNEA a 3-a
Planul județean

Art. 14. — (1) Planul județean:
a) include toate situațiile prevăzute la art. 1 care pot genera
urgențe nucleare sau radiologice pe teritoriul județului sau care
pot afecta județul;
b) se elaborează de către inspectoratele județene pentru
situații de urgență;
c) se avizează de inspectorul general al Inspectoratului
General pentru Situații de Urgență și se aprobă de președintele
comitetului județean pentru situații de urgență;
d) reprezintă o componentă a Planului de analiză și acoperire
a riscurilor ce se elaborează pentru toate situațiile potențiale de
risc specifice județului;
e) se elaborează în două exemplare, dintre care unul se va
păstra la secretariatul tehnic permanent al comitetului județean
pentru situații de urgență, al doilea la Inspectoratul General

8

MONITORUL OFICIAL AL ROMÂNIEI, PARTEA I, Nr. 29/12.I.2011

pentru Situații de Urgență/Centrul de Accident Nuclear și
Urgență Radiologică;
f) trebuie să cuprindă o listă de distribuție a exemplarelor
originale, copiilor și extraselor.
(2) Extrase din plan se vor distribui tuturor autorităților publice
locale de specialitate cu sarcini de intervenție, precum și
autorităților administrației publice locale dispuse în zonele de
planificare în caz de urgență, cu respectarea prevederilor legale.
Art. 15. — (1) Planul se actualizează prin grija autorității
centrale și teritoriale pentru situații de urgență, anual sau ori de
câte ori apar modificări în ceea ce privește: componența
schemei de organizare în caz de urgență, adresele, numerele de
telefon, fax etc., modificările în situațiile cu necesarul de resurse
umane și materiale, modificările în programul de instruirepregătire.
(2) Revizuirea planului se realizează la intervale de cel mult
3 ani, pe baza modificărilor produse în: caracteristicile surselor
de risc, realizarea cooperării, concepția aplicării planului și
structura așezărilor umane din zonele de risc.
(3) După fiecare actualizare și revizuire, modificările sunt
transmise, prin grija autorității teritoriale pentru situații de
urgență, tuturor celor care sunt trecuți pe lista de distribuție a
planului.
Art. 16. — (1) Antrenamentele, exercițiile și aplicațiile de
specialitate sunt organizate și desfășurate în scopul pregătirii
autorităților administrației publice locale și a forțelor de
intervenție, îmbunătățirii cooperării, verificării viabilității
prevederilor planurilor, evaluării stadiului de operativitate și
stabilirii măsurilor ce se impun.
(2) Activitățile prevăzute la alin. (1) se organizează de
inspectoratele județene pentru situații de urgență pe baza unei
planificări aprobate de președintele comitetului județean pentru
situații de urgență.
(3) Înainte de executarea exercițiilor se asigură actualizarea
sau, după caz, revizuirea planurilor, precum și desfășurarea de
antrenamente parțiale cu personalul de decizie și cu forțele de
intervenție.
(4) Pentru asigurarea unei pregătiri adecvate a personalului
cu atribuții de decizie și de intervenție se organizează și se
desfășoară periodic mai multe tipuri de activități, astfel:
a) exerciții de simulare în centrul operațional județean;
b) exerciții cu scenarii de accident pe timpul transportului
materialelor radioactive, pierderi de surse radioactive,
descoperire de surse orfane sau materiale contaminate;
c) exerciții cu scenarii de urgență în afara amplasamentului;
d) antrenamente de specialitate la sală și în teren;
e) aplicații de specialitate.
(5) Exercițiile cu scenarii care presupun efecte în afara
amplasamentului se organizează și se desfășoară cel puțin o
dată la 3 ani și trebuie să fie, de regulă, corelate cu exercițiile
organizate de titularul activității.
(6) Evaluarea planului se realizează după executarea
exercițiilor și aplicațiilor, pe baza concluziilor și rapoartelor
prezentate de personal special angrenat în acest scop, un
exemplar din raportul de evaluare fiind transmis la autoritatea
centrală pentru situații de urgență.
Art. 17. — Planul va conține un capitol cu măsuri generale
pentru reabilitarea economico-socială a zonelor afectate și va
cuprinde:
a) organizarea decontaminării;
b) transportul, depozitarea și condiționarea deșeurilor
radioactive;

c) controlul expunerii la radiații;
d) ancheta medicală;
e) informarea populației și mass-mediei;
f) refacerea factorilor de mediu;
g) ancheta penală;
h) evaluarea accidentului, concluziile rezultate, evaluarea
privind costurile intervenției, clasificarea și importanța
evenimentului;
i) modalitățile de despăgubire a persoanelor, instituțiilor sau
operatorilor economici afectați;
j) raportul ulterior accidentului.
SECȚIUNEA a 4-a
Planul la nivelul municipiilor, orașelor și comunelor
din zona de planificare în caz de urgență

Art. 18. — (1) La nivelul tuturor municipiilor, orașelor și
comunelor din zona de planificare în caz de urgență se
întocmește un plan de prevenire și intervenție în scopul
planificării măsurilor specifice pentru reducerea riscului asupra
populației, calității factorilor de mediu și integrității bunurilor
materiale, în caz de urgență nucleară și radiologică.
(2) Planul prevăzut la alin. (1) se elaborează de centrul
operațional județean, se avizează de inspectorul șef al
inspectoratului județean pentru situații de urgență și se aprobă
de președintele comitetului local pentru situații de urgență.
(3) Planul are la bază extrase din planurile județene pentru
identificarea riscurilor potențiale specifice, precum și stabilirea
procedurilor de răspuns în vederea asigurării:
a) informării oportune a populației și autorităților publice
locale;
b) pregătirii personalului cu funcții de decizie și a personalului
de intervenție;
c) intervenției de urgență, în mod organizat și într-o concepție
unitară, pentru prevenirea, limitarea și înlăturarea consecințelor;
d) refacerii și reabilitării factorilor de mediu;
e) reluării în condiții normale a activităților de producție.
Art. 19. — Planul la nivelul municipiilor, orașelor și comunelor
din zona de planificare în caz de urgență se elaborează într-un
singur exemplar care va rămâne la nivelul municipiilor sau
comitetelor locale.
Art. 20. — (1) Responsabilitatea actualizării planurilor la
nivelul municipiilor, orașelor și comunelor din zona de planificare
în caz de urgență revine centrului operațional din cadrul
inspectoratului județean pentru situații de urgență, realizându-se
ori de câte ori apar modificări, astfel:
a) schimbarea unor persoane cu responsabilități în schema
generală de răspuns la urgențe;
b) schimbarea adreselor/numerelor de telefon, fax, telex etc.;
c) modificări în situațiile cu necesarul de resurse umane și
materiale;
d) modificări în programul de instruire-pregătire.
(2) Revizuirea planului la nivelul municipiilor, orașelor și
comunelor din zona de planificare în caz de urgență se
realizează la intervale de cel mult 3 ani sau la solicitarea
autorităților locale pentru situații de urgență, pe baza
modificărilor produse în:
a) caracteristicile surselor de risc;
b) structura economică a localității;
c) realizarea cooperării;
d) concepția aplicării planului.
Art. 21. — (1) Planul de prevenire și intervenție la nivelul
municipiilor, orașelor și comunelor din zona de planificare în caz

MONITORUL OFICIAL AL ROMÂNIEI, PARTEA I, Nr. 29/12.I.2011
de urgență nucleară și radiologică se va exersa, testa și evalua
prin exerciții organizate de inspectoratele județene pentru situații
de urgență.
(2) Înainte de executarea exercițiilor se asigură actualizarea
sau, după caz, revizuirea planurilor, precum și antrenamente
parțiale cu personalul de decizie și cu forțele de intervenție.
(3) Se va executa în mod obligatoriu un exercițiu pe an având
ca scenariu o situație ipotetică de urgență radiologică identificată
la nivelul județului sau al unității administrativ- teritoriale.
(4) Exercițiile de urgență cu scenarii care presupun efecte în
afara amplasamentului se vor organiza și se vor desfășura cel
puțin o dată la 3 ani.
CAPITOLUL III
Dispoziții finale
Art. 22. — Procedurile operaționale privind organizarea și
conducerea activităților de prevenire și combatere a
consecințelor, evaluarea, testarea, exersarea, actualizarea și
revizuirea planurilor se elaborează de Inspectoratul General
pentru Situații de Urgență în termen de 90 de zile de la intrarea
în vigoare a prezentelor norme metodologice.

9

Art. 23. — (1) Planurile se pun în aplicare imediat, atunci
când situația o impune, de către autoritățile teritoriale pentru
situații de urgență, sau în următoarele situații:
a) când survine un accident major;
b) când survine un eveniment necontrolat care, prin natura
sa, poate provoca un accident major.
(2) Planurile se pun în aplicare de autoritățile care le-au
elaborat, pe baza procedurilor concrete prevăzute în conținutul
acestora.
Art. 24. — Planurile se elaborează după cum urmează:
a) planul național — în termen de 9 luni de la intrarea în
vigoare a prezentelor norme metodologice;
b) planul județean — în termen de 6 luni de la data intrării în
vigoare a prezentelor norme metodologice;
c) planul la nivelul municipiilor, orașelor și comunelor din
zona de planificare în caz de urgență — în termen de 6 luni de
la data intrării în vigoare a prezentelor norme metodologice.
Art. 25. — În vederea participării publicului la dezbaterea
conținutului planurilor, se vor organiza informări prin intermediul
mass-mediei, expuneri, conferințe, dezbateri publice, pagini web
etc.
Art. 26. — Anexele nr. 1—5 fac parte integrantă din
prezentele norme metodologice.

ANEXA Nr. 1
la normele metodologice

GLOSAR DE TERMENI

Urgență nucleară — eveniment nuclear care afectează
instalația și provoacă iradierea sau contaminarea populației ori
a mediului peste nivelurile permise de reglementările în vigoare
Antidot — substanță folosită pentru neutralizarea unui agent
toxic pătruns în organism sau a efectelor nocive ale acestuia
Autoritate — Comisia Națională pentru Controlul Activităților
Nucleare, care, în baza art. 4 alin. (1) din Legea nr. 111/1996
privind desfășurarea în siguranță, reglementarea, autorizarea și
controlul activităților nucleare, republicată, cu modificările
ulterioare, reprezintă autoritatea națională competentă în
domeniul nuclear și exercită atribuțiile de reglementare,
autorizare și control prevăzute de lege
Autoritatea centrală pentru protecția mediului — Ministerul
Mediului și Pădurilor
Autoritatea centrală pentru protecție civilă — Inspectoratul
General pentru Situații de Urgență
Autoritatea publică locală responsabilă cu planificarea
teritorială — consiliul local, respectiv consiliul județean și
Consiliul General al Municipiului București
Autoritatea publică teritorială pentru protecția mediului —
agențiile teritoriale de protecție a mediului și Administrația
Rezervației Biosferei ăDelta Dunării” (ARBDD)
Combustibil nuclear — material sau ansamblu mecanic care
conține materie primă ori material fisionabil special, destinat
folosirii într-un reactor nuclear, în scopul producerii energiei
nucleare
Contaminare radioactivă — contaminarea oricărui material,
a oricărei suprafețe sau a mediului ori a unei persoane cu
substanțe radioactive. În cazul particular al corpului uman,
contaminarea radioactivă include atât contaminarea externă a
pielii, cât și contaminarea internă.

Debitul dozei — rata expunerii la radiații ionizante în termeni
de doză absorbită sau de doză echivalentă și exprimată în
unitățile Gy/h (Gray/h), respectiv Sv/h (Sievert/h)
Decontaminare — îndepărtarea contaminării radioactive
Depozitare — prezența unei cantități de substanțe
periculoase în scopul stocării și/sau păstrării în condiții de
siguranță
Deșeu radioactiv — materiale rezultate din activitățile
nucleare, pentru care nu s-a prevăzut nicio întrebuințare și care
conțin sau sunt contaminate cu radionuclizi
Doză — cantitatea de energie absorbită de țesut
Dozimetre — instrumente de măsurare a dozei ambientale
sau a dozei individuale
Ecranare — materialele, de regulă betonul, apa sau plumbul,
amplasate în jurul substanțelor radioactive pentru a proteja
personalul împotriva radiațiilor
Expert acreditat — persoană având cunoștințele și pregătirea
necesare pentru a efectua testele fizice, tehnice sau
radiochimice care permit evaluarea dozelor și/sau pentru a oferi
consultanță în vederea realizării unei protecții efective a
persoanelor și utilizării corecte a echipamentelor de protecție și
a cărei capacitate de a acționa ca expert în acest sens este
recunoscută de Comisia Națională pentru Controlul Activităților
Nucleare (CNCAN). Recunoașterea constă în eliberarea unui
permis de exercitare, potrivit reglementărilor specifice emise de
CNCAN.
Expunere — procesul de a fi iradiat sau expus la radiații, cu
consecința potențială a unei doze absorbite
Evacuare — mutarea rapidă, temporară, a persoanelor dintr-o
anumită zonă pentru a se evita sau a se reduce expunerea la
radiații pe termen scurt în caz de urgență

10

MONITORUL OFICIAL AL ROMÂNIEI, PARTEA I, Nr. 29/12.I.2011

Ingestie — pătrunderea substanțelor radioactive în
organismul uman pe cale digestivă
Inhalare — pătrunderea substanțelor radioactive în
organismul uman pe cale respiratorie
Intervenție — orice acțiune care evită sau micșorează
expunerea ori probabilitatea expunerii la surse care nu sunt în
obiectul unei practici aflate sub control sau la surse care sunt
scăpate de sub control ca urmare a unui accident
Încorporare — pătrunderea substanțelor radioactive în
organismul uman prin ingestie, inhalare sau prin penetrarea
pielii ori a rănilor
Hazard — proprietatea intrinsecă a unei substanțe, a unui
agent, a unei surse de energie sau situații de a avea un potențial
de producere a unor consecințe nedorite
Management pentru modernizare — adoptarea și
implementarea procedurilor pentru modificările planificate
asupra instalațiilor existente sau a proiectării de noi instalații,
procese ori unități de stocare
Material radioactiv — orice material în orice stare de
agregare, care prezintă fenomenul de radioactivitate, inclusiv
deșeurile radioactive
Monitorizare — măsurarea periodică sau continuă a nivelului
de radiații dintr-o anumită zonă
Nivel de intervenție — o valoare a echivalentului de doză
evitabilă, a dozei efective evitabile sau a unei mărimi derivate,
la care ar trebui avută în vedere aplicarea măsurilor de
intervenție; valoarea dozei evitabile sau a mărimii derivate este
numai cea asociată cu calea de expunere pentru care măsura
de intervenție este aplicabilă
Obiectiv nuclear — uzine pentru fabricarea combustibilului
nuclear, reactoare nucleare, inclusiv ansamblurile critice și
subcritice, reactoare de cercetare, centrale nuclearo-electrice,
instalații de stocare a combustibilului iradiat, unități de
îmbogățire sau instalații de retratare
Produs radioactiv — orice material radioactiv obținut în cursul
procesului de producere ori de utilizare a unui combustibil
nuclear sau orice material care a devenit radioactiv prin
expunere la radiații, cu excepția radioizotopilor care au atins
stadiul final de preparare și sunt susceptibili de a fi utilizați în
scopuri științifice, medicale, speciale, sociale, comerciale ori
industriale
Radiație — particule sau unde rezultate din procese atomice
ori nucleare

Radiație ionizantă — transferul energiei în spațiu sub forma
undelor electromagnetice sau al particulelor cu o cantitate de
energie mai mare de 12,4 eV corespunzătoare unei lungimi de
undă de 100 nanometri. O astfel de radiație este capabilă să
formeze ioni la trecerea prin țesuturile din organism sau prin alte
substanțe
Radiație nucleară — radiație emisă de nucleele atomice, de
exemplu, pe timpul dezintegrării radioactive sau pe timpul fisiunii
acestora
Radioactivitate — proprietatea anumitor radionuclizi de a
emite radiații prin transformarea spontană a nucleelor acestora
Sursă de radiații — o cantitate de substanțe radioactive
utilizată ca sursă de radiații ionizante
Securitate radiologică — asigurarea protecției ființelor umane
împotriva expunerii la radiații și a securității instalațiilor nucleare
și a surselor radioactive, inclusiv asigurarea mijloacelor de
realizare a acestei protecții și securității și a mijloacelor de
prevenire a accidentelor și de diminuare a consecințelor
acestora
Sursă de radiații — orice emițător de radiații ionizante,
inclusiv orice material radioactiv și orice dispozitiv generator de
radiații ionizante
Timp de înjumătățire — timpul necesar pentru ca o substanță
radioactivă să își piardă, datorită dezintegrării, jumătate din
activitate.
Urgență radiologică — o situație de urgență în urma unui
accident care implică radiații ionizante, ce determină autoritățile
responsabile să decidă întreprinderea măsurilor de remediere
în scopul protejării muncitorilor și a populației
Pericol — proprietatea intrinsecă a unei substanțe sau a unui
preparat chimic ori a unei stări fizice, cu potențial de a induce
efecte negative asupra sănătății populației și/sau asupra
mediului
Risc — probabilitatea ca un anumit efect negativ să se
producă într-o anumită perioadă de timp și/sau în anumite
circumstanțe
Titularul activității — orice persoană fizică sau juridică care
exploatează ori deține controlul instalației sau care este
delegată cu o putere economică decisivă în ceea ce privește
funcționarea acesteia
Unitate de stocare — orice spațiu în care sunt depozitate
substanțe periculoase
ANEXA Nr. 2
la normele metodologice

DEFINIREA

situațiilor de urgență nucleară sau radiologică
Nr.
crt.

1.

Obiectul sau activitatea

Prezentarea situațiilor de urgență nucleară sau radiologică

Prelucrarea radio-farmaceutică Exteriorul amplasamentului: fără posibile efecte deterministice. O
mică eliberare radioactivă în exteriorul amplasamentului. Efectele
provocate de eliberare pot fi amplificate de un incendiu, în funcție de
cantitatea și volatilitatea produselor. Exploziile, furtunile, scurgerile și
rupturile prezintă un risc scăzut.
Pe amplasament: Efecte deterministice asupra sănătății sunt foarte
puțin probabile, dar este posibilă depășirea limitei ocupaționale.

2.

Spitale

Exteriorul amplasamentului: fără potențiale depășiri ale dozelor
permise legal
Pe amplasament: posibile efecte deterministice pentru personal, dacă
sunt utilizate surse închise.

Observații

MONITORUL OFICIAL AL ROMÂNIEI, PARTEA I, Nr. 29/12.I.2011
Nr.
crt.

Obiectul sau activitatea

Prezentarea situațiilor de urgență nucleară sau radiologică

3.

Fabricarea de surse închise

Exteriorul amplasamentului: o potențială eliberare radioactivă slabă
peste nivelele de urgență, în vecinătatea obiectivului. În caz de
incendiu, eliberarea va fi însă mult mai mare. Eliberarea radioactivă
este în funcție de cantitate și volatilitate. Exploziile, furtunile, scurgerile
și spargerile reprezintă un risc mic.
Pe amplasament: posibile efecte deterministice pentru personalul care
lucrează, prin inhalare sau pierderea ecranării

4.

Laboratoare de cercetare

Exteriorul amplasamentului: Deoarece cantitățile de materiale
radioactive depozitate și utilizate nu sunt mari, nu există o potențială
eliberare radioactivă, care să depășească nivelele de urgență.
Pe amplasament: Pot apărea efecte deterministice pentru personalul
implicat, prin expunere externă, în funcție de caracteristicile
laboratorului.

5.

Depozite
pentru
arderea Exteriorul amplasamentului: Pentru operațiile de ardere a deșeurilor
deșeurilor de nivel scăzut
de nivel scăzut nu există posibilitatea depășirii nivelelor de urgență.
Dacă deșeurile conțin iod radioactiv, atunci există o mică posibilitate
de eliberare peste pragurile de urgență în vecinătatea obiectivului.
Pe amplasament: Nu există posibilitatea de depășire a nivelelor de
urgență în exterior. Există un mic potențial de depășire a limitelor
expunerii operaționale.

6.

Colete de transport exceptate

Exteriorul amplasamentului: Acestea conțin numai cantități minore
de materiale radioactive. Nu există niciun risc pentru consecințele
radiologice care să necesite acțiuni protective speciale.
Pe amplasament: fără aplicabilitate

7.

Colete de tip A

Exteriorul amplasamentului: Activitatea prescrisă pentru colete de
tip A limitează pericolul radiologic. Înregistrarea dozelor peste limitele
de urgență este practic imposibilă în vecinătatea coletului. În cel mai
rău caz, limitele pot fi depășite prin inhalarea fumului rezultat în urma
unui incendiu la locul accidentului, însă persoana expusă poate pleca
de la locul accidentului fără a i se face monitorizarea radiologică. O
contaminare accidentală a solului poate necesita decontaminare.
Pe amplasament: fără aplicabilitate

8.

Colete de tip B

Exteriorul amplasamentului: Coletele de tip B pot conține o cantitate
mare de material radioactiv. Aceste colete au fost proiectate să reziste
la accidente severe; de aceea doze care să depășească limitele nu pot
fi luate în considerare. Însă, dacă este fisurat coletul și are loc un
incendiu la locul accidentului, dozele, în imediata apropiere, pot depăși
limita de urgență.

9.

Accidente cu armă
nucleară — eliberare de PU

Pe amplasament: fără aplicabilitate
Exteriorul amplasamentului: Dacă are loc un incendiu sau o explozie
în urma utilizării unei arme nucleare, pot apărea efecte deterministice
prin inhalare directă sau ulterioară datorată resuspensiei depunerilor.
Zona semnificativ contaminată poate fi de ordinul unui kilometru pătrat.
Pe amplasament: fără aplicabilitate

10.

Sursă pierdută/furată/
necontrolată

Exteriorul amplasamentului: Sunt posibile doze letale pentru cei care
utilizează o sursă neecranată. Dintr-o sursă fisurată pot rezulta doze
letale și contaminări semnificative. Poate fi contaminată o arie
considerabilă din cauza activităților desfășurate de personal.
Pe amplasament: fără aplicabilitate

11.

Contaminare din cauza unei
eliberări transfrontaliere

Exteriorul amplasamentului: Sunt posibile depuneri semnificative la
mari distanțe provenite de la un obiectiv foarte îndepărtat.
Pe amplasament: fără aplicabilitate

12.

Căderea unui satelit

Exteriorul amplasamentului: Riscul este foarte scăzut și va fi
imposibil să se delimiteze zona în care trebuie luate acțiuni de protecție
rezonabile. Părți din satelit sau manevrarea unor piese din acesta pot
duce la efecte deterministe.
Pe amplasament: fără aplicabilitate

11
Observații

12

MONITORUL OFICIAL AL ROMÂNIEI, PARTEA I, Nr. 29/12.I.2011
ANEXA Nr. 3*)
la normele metodologice

Răspunsul inițial în situația notificării unei urgențe nucleare sau radiologice

*) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 29/12.I.2011

13
ANEXA Nr. 4
la normele metodologice

RESPONSABILITĂȚILE

ce revin autorităților publice centrale și locale, precum și instituțiilor cu atribuții
pentru intervenție în caz de urgență nucleară sau radiologică
La nivel național, ministrul administrației și internelor, ca
președinte al comitetului ministerial pentru situații de urgență,
coordonează activitatea pentru aplicarea tuturor măsurilor în
scopul limitării efectelor asupra populației și factorilor de mediu
în cazul urgențelor nucleare sau radiologice care depășesc
capacitatea de intervenție la nivel județean ori în situația
accidentelor transfrontaliere. Secretariatul tehnic permanent al
Secțiunii urgență nucleară din cadrul comitetului ministerial
pentru situații de urgență, prin Centrul de Accident Nuclear și
Urgență Radiologică, funcționează ca structură tehnică de
specialitate consultativă pentru managementul urgențelor
nucleare.
La nivel județean, prefectul, ca președinte al comitetului
județean pentru situații de urgență, coordonează activitatea
pentru protecția populației și a factorilor de mediu, precum și
pentru realizarea măsurilor ce se impun în caz de accident
nuclear ori urgență radiologică pe teritoriul județului.
La nivel local, primarul, ca președinte al comitetului local
pentru situații de urgență (CLSU), coordonează activitatea
pentru aplicarea imediată a măsurilor de protecție a populației
ce se impun în caz de urgență nucleară sau radiologică.
Autoritățile publice locale au următoarele obligații:
a) asigurarea protecției populației, factorilor de mediu,
animalelor și a bunurilor materiale;

b) participarea, împreună cu reprezentanții Inspectoratului
General pentru Situații de Urgență și ai inspectoratelor județene
pentru situații de urgență, la întocmirea și actualizarea planurilor
de prevenire și intervenție;
c) organizarea notificării operatorilor economici din zona lor
de competență, precum și alarmarea populației;
d) organizarea și asigurarea funcționării raioanelor de
adunare, îmbarcare și primire din zona lor de responsabilitate;
e) organizarea și asigurarea transportului populației,
bunurilor materiale și obiectelor de patrimoniu;
f) asigurarea asistenței medicale în raioanele de evacuare și
pe timpul transportului;
g) luarea în evidență a populației care este evacuată;
h) asigurarea informării populației și evacuarea acesteia în
caz de necesitate;
i) reținerea și stocarea produselor agricole și a altor alimente
contaminate, care sunt periculoase pentru populație, și aplicarea
interdicției de consum al unor produse;
j) acordarea compensațiilor persoanelor afectate de
instituirea stării de urgență;
k) rechiziționarea bunurilor sau obligativitatea executării
anumitor servicii;
l) oprirea activităților economice publice sau private din
zona/zonele afectată/afectate.

ANEXA Nr. 5
la normele metodologice

STRUCTURA-CADRU

a planului de prevenire și intervenție în caz de urgență nucleară sau radiologică
Avizarea și aprobarea planului
Lista ministerelor/instituțiilor care elaborează, verifică și
sunt de acord cu planul
Actualizările planului
Capitolul I — Introducere:
Scop
Ministere, instituții și organisme responsabile pentru
aplicarea planului
Domeniul de aplicare
Legături cu alte planuri
Capitolul II — Bazele planificării pentru intervenție:
Tipuri de urgență
Responsabilități
Rolul comitetelor și centrelor operative pentru situații de
urgență
Capitolul III — Răspunsul în caz de urgență nucleară
și/sau radiologică:
Notificarea și activarea planului

Declararea stării de alertă și/sau a stării de urgență
Inițierea acțiunilor de intervenție
Măsuri de prevenire, protecție și intervenție
Organizarea și conducerea acțiunilor de intervenție
Monitorizarea radioactivității mediului
Informarea publicului și a mass-mediei
Capitolul IV — Dispoziții finale:
Finanțarea intervenției
Măsuri de recuperare și reabilitare
Exersarea planului
Anexele planului:
Obiective sursă de risc, harta zonelor de risc
Comitetul județean/local pentru situații de urgență — grupul
de sprijin pentru urgență nucleară sau radiologică
Flux informațional
Forțe de intervenție
Proceduri de intervenție

14

MONITORUL OFICIAL AL ROMÂNIEI, PARTEA I, Nr. 29/12.I.2011

A C TE AL E COMISIEI DE S UPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale ăBalkan Insurance
Broker de Asigurare-Reasigurare” — S.R.L. cu interzicerea temporară a exercitării activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum
și al art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu modificările și
completările ulterioare,
în baza Hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 30 noiembrie 2010, în cadrul căreia a fost analizată Nota nr. X.1.629 din 26 noiembrie 2010 privind controlul efectuat la
Societatea Comercială ăBalkan Insurance Broker de Asigurare-Reasigurare” — S.R.L., cu sediul în municipiul București, bd. Iuliu
Maniu nr. 109, bl. E, sc. 1, et. 4—5, ap. C duplex nr. 14, sectorul 6, număr de ordine în registrul comerțului J40/12364/16.07.2008,
cod unic de înregistrare 24201460/17.07.2008, înscrisă în Registrul brokerilor de asigurare cu nr. RBK-525/29.10.2008,
reprezentată legal prin domnul Dragoș Voica, conducător executiv/administrator, a constatat următoarele:
1. Încasările sau plățile făcute în numele sau în contul asiguraților ori reasiguraților, reprezentând prime de asigurare sau
de reasigurare ori despăgubiri, nu au fost derulate prin conturi deschise la instituțiile de credit, altele decât conturile prin care își
derulează activitatea curentă.
Astfel au fost încălcate prevederile art. 33 alin. (41) din Legea nr. 32/2000, cu modificările și completările ulterioare.
Fapta constituie contravenție în conformitate cu prevederile art. 39 alin. (2) lit. m2) din Legea nr. 32/2000, cu modificările
și completările ulterioare.
2. Nu au fost depuse la asigurători toate sumele încasate cu titlu de prime de asigurare.
Fapta constituie contravenție în conformitate cu prevederile art. 63 alin. (1) lit. c) din Legea nr. 136/1995 privind asigurările
și reasigurările în România, cu modificările și completările ulterioare.
3. Societatea Comercială ăBalkan Insurance Broker de Asigurare-Reasigurare” — S.R.L., reprezentată legal prin domnul
Dragoș Voica, conducător executiv/administrator, a desfășurat activitatea prin intermediul unui alt broker de asigurare.
Astfel au fost încălcate prevederile art. 35 alin. (11) din Legea nr. 32/2000, cu modificările și completările ulterioare.
Fapta constituie contravenție în conformitate cu prevederile art. 39 alin. (2) lit. m2) din Legea nr. 32/2000, cu modificările
și completările ulterioare.
4. Nu au fost puse la dispoziția echipei de control din cadrul Comisiei de Supraveghere a Asigurărilor toate informațiile,
documentele și rapoartele solicitate.
Astfel au fost încălcate prevederile art. 35 alin. (5) lit. e) din Legea nr. 32/2000, cu modificările și completările ulterioare.
Fapta constituie contravenție în conformitate cu prevederile art. 39 alin. (2) lit. c) și m2) din Legea nr. 32/2000, cu
modificările și completările ulterioare.
5. Până la data controlului nu a fost numită persoana desemnată cu atribuții în aplicarea și respectarea prevederilor legale
în vigoare privind combaterea spălării banilor și a finanțării actelor de terorism și nu au fost transmise Comisiei de Supraveghere
a Asigurărilor numele, funcția și responsabilitățile stabilite pentru această persoană.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare, și
ale art. 6 alin. (1) și (4) din Normele privind prevenirea și combaterea spălării banilor și a finanțării actelor de terorism prin intermediul
pieței asigurărilor, puse în aplicare prin Ordinul președintelui Comisiei de Supraveghere a Asigurărilor nr. 24/2008.
Fapta constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările
ulterioare.
6. Până la data controlului nu au fost întocmite normele și procedurile interne în materie de cunoaștere a clientului, de
raportare, de păstrare a evidențelor, de control intern, evaluare și gestionare a riscurilor, pentru a preveni și împiedica implicarea
lor în operațiuni suspecte de spălare de bani și finanțare a actelor de terorism și nu au fost comunicate Comisiei de Supraveghere
a Asigurărilor.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare, și
art. 5 alin. (1) și (10) din normele puse în aplicare prin Ordinul președintelui Comisiei de Supraveghere a Asigurărilor nr. 24/2008.
Fapta constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările
ulterioare.
7. Nu au fost respectate denumirea și funcțiile conturilor contabile pentru brokerii de asigurare.
Astfel au fost încălcate prevederile cap. VIII ăNorme metodologice de utilizare a conturilor contabile pentru brokerii de
asigurare” din Reglementările contabile conforme cu directivele europene specifice domeniului asigurărilor, aprobate prin Ordinul
președintelui Comisiei de Supraveghere a Asigurărilor nr. 3.129/2005, cu modificările și completările ulterioare.
Fapta constituie contravenție în conformitate cu prevederile art. 39 alin. (2) lit. a) și f) din Legea nr. 32/2000, cu modificările
și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,

MONITORUL OFICIAL AL ROMÂNIEI, PARTEA I, Nr. 29/12.I.2011

15

Comisia de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, și ale art. 63 alin. 2 lit. d) din Legea nr. 136/1995
privind asigurările și reasigurările în România, cu modificările și
completările ulterioare, se sancționează cu interzicerea
temporară a exercitării activității, până la data îndeplinirii
obligațiilor stabilite la art. 2, Societatea Comercială ăBalkan
Insurance Broker de Asigurare-Reasigurare” — S.R.L., cu sediul
în municipiul București, bd. Iuliu Maniu nr. 109, bl. E, sc. 1,
et. 4—5, ap. C duplex nr. 14, sectorul 6, număr de ordine în
registrul comerțului J40/12364/16.07.2008, cod unic de
înregistrare 24201460/17.07.2008, înscrisă în Registrul
brokerilor de asigurare cu nr. RBK-525/29.10.2008, reprezentată
legal
prin
domnul
Dragoș
Voica,
conducător
executiv/administrator.
Art. 2. —Societatea Comercială ăBalkan Insurance Broker
de Asigurare-Reasigurare” — S.R.L. va transmite Comisiei de
Supraveghere a Asigurărilor:
a) balanțele de verificare încheiate pentru lunile
septembrie—octombrie 2010, din care să rezulte realizarea
corecțiilor asupra înregistrărilor contabile astfel încât să se
asigure respectarea prevederilor Reglementărilor contabile
conforme cu directivele europene specifice domeniului
asigurărilor, aprobate prin Ordinul președintelui Comisiei de
Supraveghere a Asigurărilor nr. 3.129/2005, cu modificările și
completările ulterioare;
b) dovada încetării contractelor de prestări de servicii
încheiate cu Societatea Comercială ăRed Dogs Consulting
Team” — S.R.L. și Societatea Comercială ăBlack Cat Consulting
Team” — S.R.L.;
c) dovada deținerii unui cont bancar distinct prin care se
derulează exclusiv încasările sau plățile făcute în numele sau
în contul asiguraților sau reasiguraților, reprezentând prime de
asigurare ori de reasigurare sau despăgubiri;
d) normele și procedurile interne în materie de cunoaștere a
clientului, de raportare, de păstrare a evidențelor, de control
intern, evaluare și gestionare a riscurilor, pentru a preveni și
împiedica implicarea lor în operațiuni suspecte de spălare de
bani și finanțare a actelor de terorism, precum și numele, funcția
și responsabilitățile stabilite pentru persoana desemnată cu

atribuții în aplicarea și respectarea prevederilor legale în vigoare
privind combaterea spălării banilor și a finanțării actelor de
terorism, conform prevederilor Normelor privind prevenirea și
combaterea spălării banilor și a finanțării actelor de terorism prin
intermediul pieței asigurărilor, puse în aplicare prin Ordinul
președintelui Comisiei de Supraveghere a Asigurărilor
nr. 24/2008;
e) dovada plății integrale a debitelor față de societățile de
asigurare.
Art. 3. — Societatea Comercială ăBalkan Insurance Broker
de Asigurare-Reasigurare” — S.R.L. va notifica clienții cu privire
la interzicerea temporară a exercitării activității, precum și cu
privire la plata primelor de asigurare aferente contractelor de
asigurare în derulare direct la societățile de asigurare.
Art. 4. — Pe toată perioada de interzicere a activității de
broker de asigurare prevăzută la art. 1, brokerului de asigurare
i se interzic desfășurarea activității de negociere și încheierea de
noi contracte de asigurare pentru persoanele fizice sau juridice,
acordarea de asistență pe durata derulării contractelor în curs ori
în legătură cu regularizarea daunelor, precum și desfășurarea
oricăror operațiuni specifice brokerilor de asigurare, astfel cum
sunt definite în Legea nr. 32/2000, cu modificările și completările
ulterioare.
Art. 5. — Reluarea activității Societății Comerciale ăBalkan
Insurance Broker de Asigurare-Reasigurare” — S.R.L. se
dispune prin decizie motivată a Comisiei de Supraveghere a
Asigurărilor.
Art. 6. — (1) Împotriva prezentei decizii Societatea
Comercială ăBalkan Insurance Broker de AsigurareReasigurare” — S.R.L. poate face plângere la Curtea de Apel
București, în termen de 30 de zile de la comunicarea acesteia,
în conformitate cu prevederile art. 40 alin. (1) din Legea
nr. 32/2000, cu modificările și completările ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatoare, în conformitate cu prevederile art. 40 alin. (2)
din Legea nr. 32/2000, cu modificările și completările ulterioare.
Art. 7. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 29 decembrie 2010.
Nr. 1.063.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 29/12.I.2011 conține 16 pagini.

Prețul: 3,20 lei

&JUYDGY|449138]
ISSN 1453—4495

