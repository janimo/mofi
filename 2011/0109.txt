PARTEA I

Anul 179 (XXIII) — Nr. 109

Vineri, 11 februarie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.619 din 16 decembrie 2010 referitoare la
excepția de neconstituționalitate a dispozițiilor art. 36
din Ordonanța de urgență a Guvernului nr. 195/2002
privind circulația pe drumurile publice și art. 1 din
Ordonanța Guvernului nr. 2/2001 privind regimul juridic
al contravențiilor ........................................................

2–3

Decizia nr. 1.620 din 16 decembrie 2010 referitoare la
excepția de neconstituționalitate a dispozițiilor art. 34
alin. (2) din Ordonanța Guvernului nr. 2/2001 privind
regimul juridic al contravențiilor ..................................

4–5

Decizia nr. 1.624 din 16 decembrie 2010 referitoare la
excepția de neconstituționalitate a dispozițiilor art. 3
alin. (2) și art. 34 alin. (1) din Ordonanța Guvernului
nr. 2/2001 privind regimul juridic al contravențiilor ....

5–6

ORDONANȚE ALE GUVERNULUI ROMÂNIEI
8.

— Ordonanță de urgență pentru completarea art. 221
din Ordonanța Guvernului nr. 43/1997 privind regimul
drumurilor ..................................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
869.

— Ordin al ministrului mediului și pădurilor pentru
aprobarea Instrucțiunilor privind organizarea și
desfășurarea licitației publice pentru atribuirea
contractelor de închiriere, a Contractului-cadru de
închiriere a plajei Mării Negre și a Listei sectoarelor de
plajă libere propuse spre închiriere pentru sezonul
estival 2011 ..............................................................

8–15

2

MONITORUL OFICIAL AL ROMÂNIEI, PARTEA I, Nr. 109/11.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.619
din 16 decembrie 2010

referitoare la excepția de neconstituționalitate a dispozițiilor art. 36 din Ordonanța de urgență
a Guvernului nr. 195/2002 privind circulația pe drumurile publice și art. 1 din Ordonanța Guvernului
nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. 36 din Ordonanța de urgență a Guvernului
nr. 195/2002 privind circulația pe drumurile publice și art. 1 din
Ordonanța Guvernului nr. 2/2001 privind regimul juridic al
contravențiilor, excepție ridicată de Frunda Karoly în Dosarul
nr. 8.679/320/2009 al Judecătoriei Târgu Mureș.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, ca inadmisibilă în
ceea ce privește dispozițiile art. 1 din Ordonanța Guvernului
nr. 2/2001, respectiv ca neîntemeiată referitor la prevederile
art. 36 din Ordonanța de urgență a Guvernului nr. 195/2002.
C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2010, pronunțată în Dosarul
nr. 8.679/320/2009, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 36 din Ordonanța de urgență a Guvernului
nr. 195/2002 privind circulația pe drumurile publice și art. 1
din Ordonanța Guvernului nr. 2/2001 privind regimul juridic
al contravențiilor.
Excepția a fost ridicată de Frunda Karoly cu ocazia
soluționării unei plângeri contravenționale.
În motivarea excepției de neconstituționalitate autorul
acesteia susține că art. 36 din Ordonanța de urgență a
Guvernului nr. 195/2002, prin obligațiile impuse conducătorilor
de vehicule și persoanelor transportate, încalcă dispozițiile
constituționale ale art. 26 alin. (2), potrivit cărora ăPersoana
fizică are dreptul să dispună de ea însăși, dacă nu încalcă
drepturile și libertățile altora, ordinea publică sau bunele
moravuri”, întrucât nerespectarea măsurilor prevăzute de textul
de lege criticat nu prezintă niciun pericol social. Consideră că
persoana care conduce un vehicul trebuie protejată față de
ceilalți participanți la trafic, iar nu față de ea însăși. Precizează
că sporturile prezintă un pericol mult mai mare de accidentare
decât conducerea unui vehicul fără cască sau centură, mai ales

sporturile extreme, și totuși nu sunt interzise. În ceea ce privește
dispozițiile art. 1 din Ordonanța Guvernului nr. 2/2001, autorul
excepției este nemulțumit de faptul că definiția contravenției nu
face referire la gradul de pericol social al faptei, nepreluând
sintagma ăcare prezintă un pericol social mai redus decât
infracțiunea” din art. 1 al abrogatei Legi nr. 32/1968 privind
stabilirea și sancționarea contravențiilor.
Judecătoria Târgu Mureș apreciază că excepția de
neconstituționalitate este neîntemeiată, deoarece dispozițiile de
lege criticate nu contravin prevederilor din Constituție invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 36 din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, și ale art. 1 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, modificate și
completate prin Legea nr. 180/2002 pentru aprobarea
Ordonanței Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 268 din 22 aprilie 2002. Textele de lege criticate au
următorul cuprins:
— Art. 36 din Ordonanța de urgență a Guvernului
nr. 195/2002: ă(1) Conducătorii de autovehicule și persoanele
care ocupă locuri prevăzute prin construcție cu centuri sau
dispozitive de siguranță omologate trebuie să le poarte în timpul
circulației pe drumurile publice, cu excepția cazurilor prevăzute
în regulament.
(2) Pe timpul deplasării pe drumurile publice, conducătorii
motocicletelor, mopedelor și persoanele transportate pe acestea
au obligația să poarte cască de protecție omologată.
(3) Conducătorilor de vehicule le este interzisă folosirea
telefoanelor mobile atunci când aceștia se află în timpul

MONITORUL OFICIAL AL ROMÂNIEI, PARTEA I, Nr. 109/11.II.2011
mersului, cu excepția celor prevăzute cu dispozitive tip «mâini
libere».”;
— Art. 1 din Ordonanța Guvernului nr. 2/2001: ăLegea
contravențională apără valorile sociale, care nu sunt ocrotite prin
legea penală. Constituie contravenție fapta săvârșită cu
vinovăție, stabilită și sancționată prin lege, ordonanță, prin
hotărâre a Guvernului sau, după caz, prin hotărâre a consiliului
local al comunei, orașului, municipiului sau al sectorului
municipiului București, a consiliului județean ori a Consiliului
General al Municipiului București.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 26 alin. (2), potrivit cărora ăPersoana fizică are dreptul să
dispună de ea însăși, dacă nu încalcă drepturile și libertățile
altora, ordinea publică sau bunele moravuri”.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 1 din Ordonanța
Guvernului nr. 2/2001, autorul excepției solicită, în realitate,
completarea textului de lege criticat, în sensul ca definiția
contravenției să facă referire la gradul de pericol social al faptei,
prin utilizarea sintagmei ăcare prezintă un pericol social mai
redus decât infracțiunea”. O asemenea solicitare nu intră, însă,
în competența de soluționare a Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.
Prin urmare, excepția de neconstituționalitate a dispozițiilor
art. 1 din Ordonanța Guvernului nr. 2/2001 va fi respinsă ca
inadmisibilă.
II. Referitor la critica de neconstituționalitate a art. 36 din
Ordonanța de urgență a Guvernului nr. 195/2002, aceste
dispoziții de lege au mai fost supuse controlului instanței de
contencios constituțional prin raportare la aceleași prevederi din
Constituție, invocate și în prezenta cauză, și față de critici
similare. Astfel, prin Decizia nr. 689 din 11 septembrie 2007,
publicată în Monitorul Oficial al României, Partea I, nr. 717 din
23 octombrie 2007, Curtea a respins ca neîntemeiată excepția
de neconstituționalitate a dispozițiilor art. 36 alin. (1) din
Ordonanța de urgență a Guvernului nr. 195/2002, reținând că
obligația instituită prin norma de lege criticată în sarcina
conducătorilor de autovehicule și a persoanelor care ocupă
locuri prevăzute prin construcție cu centuri sau dispozitive de

3

siguranță ori omologate de a le utiliza reprezintă o măsură de
ordin legislativ menită să asigure protejarea vieții, sănătății și
integrității fizice a persoanelor. Necesitatea impunerii unei astfel
de obligații a fost dovedită de studii care au relevat că purtarea
centurilor sau a dispozitivelor de siguranță reduce riscul
producerii unor accidente mortale ori cu consecințe grave pe
drumurile publice.
Prin stabilirea unor reguli referitoare la circulația pe drumurile
publice, inclusiv privind impunerea obligației criticate pentru
neconstituționalitate în prezenta cauză, legiuitorul a urmărit, așa
cum rezultă din art. 1 alin. (2) al Ordonanței de urgență a
Guvernului nr. 195/2002, și ăocrotirea vieții, integrității corporale
și a sănătății persoanelor participante la trafic sau aflate în zona
drumului public, protecția drepturilor și intereselor legitime ale
persoanelor respective”.
De altfel, această obligație este în acord cu exigențele
Uniunii Europene în materie, concretizate în prevederile
Directivei Consiliului Uniunii Europene din 16 decembrie 1991
de apropiere a legislațiilor statelor membre privind utilizarea
obligatorie a centurii de siguranță în vehiculele cu o capacitate
mai mică de 3,5 tone [publicată în Jurnalul Oficial al
Comunităților Europene L 373/26 din 31 decembrie 1991].
Consiliul Uniunii Europene a considerat util să adopte o
asemenea directivă pentru motivul precizat chiar în preambulul
acesteia, și anume ăîntrucât dreptul intern cu privire la utilizarea
obligatorie a centurii de siguranță diferă în mod considerabil de
la un stat membru la altul și, întrucât, prin urmare, trebuie să fie
armonizată utilizarea obligatorie a acesteia (...) pentru a se
asigura o mai mare siguranță utilizatorilor căilor rutiere”.
Reglementarea contestată prin prezenta excepție de
neconstituționalitate este consecința obligației impuse statelor
membre ale Uniunii Europene, prin dispozițiile art. 2 al directivei
menționate, de a veghea ca șoferul și pasagerii care ocupă
locurile în vehiculele aflate în circulație să poarte centura de
siguranță.
Întrucât nu au intervenit elemente noi, de natură să
determine schimbarea jurisprudenței Curții, soluția de
respingere a excepției de neconstituționalitate a art. 36 alin. (1)
din ordonanța de urgență, pronunțată de instanța de contencios
constituțional prin decizia mai sus menționată, precum și
considerentele care au fundamentat-o își păstrează valabilitatea
și în prezenta cauză, inclusiv cu privire la dispozițiile celorlalte
două alineate ale art. 36 din Ordonanța de urgență a Guvernului
nr. 195/2002, față de care nu au fost formulate critici distincte.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 1 din Ordonanța Guvernului nr. 2/2001 privind
regimul juridic al contravențiilor, excepție ridicată de Frunda Karoly în Dosarul nr. 8.679/320/2009 al Judecătoriei Târgu Mureș.
II. Respinge ca neîntemeiată excepția de neconstituționalitate a dispozițiilor art. 36 din Ordonanța de urgență a Guvernului
nr. 195/2002 privind circulația pe drumurile publice, excepție ridicată de același autor în același dosar.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 109/11.II.2011
CURTEA CONSTITUȚIONALĂ

D E C I Z I A Nr. 1.620
din 16 decembrie 2010

referitoare la excepția de neconstituționalitate a dispozițiilor art. 34 alin. (2)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. 34 alin. (2) din Ordonanța Guvernului
nr. 2/2001 privind regimul juridic al contravențiilor, excepție
ridicată de Liviu-Costin Nistorescu în Dosarul nr. 627/207/2009
al Tribunalului Olt — Secția comercială și de contencios
administrativ.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2010, pronunțată în Dosarul
nr. 627/207/2009, Tribunalul Olt — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. 34
alin. (2) din Ordonanța Guvernului nr. 2/2001 privind regimul
juridic al contravențiilor.
Excepția a fost ridicată de Liviu-Costin Nistorescu cu ocazia
soluționării recursului împotriva unei sentințe civile având ca
obiect o plângere contravențională.
În motivarea excepției de neconstituționalitate autorul
acesteia susține că art. 34 alin. (2) din Ordonanța Guvernului
nr. 2/2001 încalcă accesul liber la justiție și dreptul la un proces
echitabil și la soluționarea cauzelor într-un termen rezonabil,
întrucât nu prevede calea de atac a apelului, hotărârea
pronunțată de instanța de judecată fiind supusă doar recursului.
Tribunalul Olt — Secția comercială și de contencios
administrativ consideră că excepția de neconstituționalitate
este neîntemeiată. Invocă, în acest sens, Decizia Curții
Constituționale nr. 955/2007.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002. Ulterior sesizării Curții, prevederile art. 34 alin. (2) din
Ordonanța Guvernului nr. 2/2001 au fost modificate prin Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, cu menținerea, de principiu, a
soluției legislative atacate. Textul de lege criticat are următorul
cuprins: ăDacă prin lege nu se prevede altfel, hotărârea
judecătorească prin care s-a soluționat plângerea poate fi
atacată cu recurs în termen de 15 zile de la comunicare, la
secția contencios administrativ a tribunalului. Motivarea
recursului nu este obligatorie. Motivele de recurs pot fi susținute
și oral în fața instanței. Recursul suspendă executarea hotărârii.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție și dreptul la un proces
echitabil și la soluționarea cauzelor într-un termen rezonabil,
precum și a prevederilor art. 6 paragraful 1 referitoare la dreptul
la un proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile art. 34 alin. (2) din Ordonanța Guvernului
nr. 2/2001 au mai fost supuse controlului instanței de contencios
constituțional prin raportare la aceleași prevederi din Legea
fundamentală, invocate și în prezenta cauză, și față de critici
similare. Astfel, prin Decizia nr. 1.159 din 28 septembrie 2010,
publicată în Monitorul Oficial al României, Partea I, nr. 745 din
8 noiembrie 2010, Curtea a respins ca neîntemeiată excepția
de neconstituționalitate, reținând că accesul la justiție nu
presupune și accesul la toate mijloacele procedurale prin care
se înfăptuiește justiția, iar legiuitorul are competența exclusivă
de a reglementa cu privire la regulile de desfășurare a
procesului în fața instanțelor judecătorești, deci și cu privire la
exercitarea căilor ordinare sau extraordinare de atac, astfel că
poate institui, în considerarea unor situații deosebite, reguli
speciale de procedură. Totodată, Curtea a reținut că Legea
fundamentală nu cuprinde prevederi prin care să se stabilească
căile de atac împotriva hotărârilor judecătorești, stipulând în
art. 129 că acestea se exercită ăîn condițiile legii”. De aceea,
instituirea unor reguli speciale, inclusiv în ceea ce privește
exercitarea căilor de atac, atât timp cât ele asigură egalitatea
juridică a cetățenilor în utilizarea lor, nu este contrară principiului
accesului liber la justiție.

MONITORUL OFICIAL AL ROMÂNIEI, PARTEA I, Nr. 109/11.II.2011
Întrucât nu au intervenit elemente noi, de natură să determine
schimbarea acestei jurisprudențe, soluția de respingere a
excepției de neconstituționalitate pronunțată de Curte prin
decizia mai sus menționată, precum și considerentele care au
fundamentat-o își păstrează valabilitatea și în prezenta cauză.

5

Pentru aceleași motive, art. 34 alin. (2) din Ordonanța
Guvernului nr. 2/2001 nu aduce atingere nici prevederilor art. 6
paragraful 1 din Convenția pentru apărarea drepturilor omului și
a libertăților fundamentale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 34 alin. (2) din Ordonanța Guvernului
nr. 2/2001 privind regimul juridic al contravențiilor, excepție ridicată de Liviu-Costin Nistorescu în Dosarul nr. 627/207/2009 al
Tribunalului Olt – Secția comercială și de contencios administrativ.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.624
din 16 decembrie 2010

referitoare la excepția de neconstituționalitate a dispozițiilor art. 3 alin. (2) și art. 34 alin. (1)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. 3 alin. (2) și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
excepție ridicată de Societatea Comercială ăTrans Expres” —
S.R.L. din Botoșani în Dosarul nr. 933/245/2009 al Tribunalului
Iași — Secția comercială și contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2010, pronunțată în Dosarul
nr. 933/245/2009, Tribunalul Iași — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 3
alin. (2) și art. 34 alin. (1) din Ordonanța Guvernului
nr. 2/2001 privind regimul juridic al contravențiilor.
Excepția a fost ridicată de Societatea Comercială ăTrans
Expres” — S.R.L. din Botoșani cu ocazia soluționării recursului
formulat într-o cauză având ca obiect acțiunea în anulare a unui
proces-verbal de constatare și sancționare a unei contravenții.
În motivarea excepției de neconstituționalitate autorul
acesteia susține că art. 3 alin. (2) și art. 34 alin. (1) din
Ordonanța Guvernului nr. 2/2001 încalcă dreptul la un proces
echitabil și prezumția de nevinovăție, întrucât persoana juridică
este considerată ăcontravenient” încă din faza încheierii
procesului-verbal de constatare și sancționare a contravenției,
stabilindu-i-se răspunderea înainte ca o instanță de judecată să
statueze asupra vinovăției sale. Mai arată că dispozițiile de lege
criticate nu prevăd obligația instanței de judecată de a
administra ădin oficiu” probele necesare verificării legalității și
temeiniciei procesului-verbal.

6

MONITORUL OFICIAL AL ROMÂNIEI, PARTEA I, Nr. 109/11.II.2011

Tribunalul Iași — Secția comercială și contencios
administrativ apreciază că excepția de neconstituționalitate
este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 3 alin. (2)
și art. 34 alin. (1) din Ordonanța Guvernului nr. 2/2001 sunt
constituționale, invocând în acest sens Decizia Curții
Constituționale nr. 552/2010.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 alin. (2) și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare, având următorul cuprins:
— Art. 3 alin. (2): ăPersoana juridică răspunde contravențional
în cazurile și în condițiile prevăzute de actele normative prin care
se stabilesc și se sancționează contravenții.”;
— Art. 34 alin. (1): ăInstanța competentă să soluționeze
plângerea, după ce verifică dacă aceasta a fost introdusă în

termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) teza întâi privind dreptul la un proces echitabil
și ale art. 23 alin. (11) referitoare la prezumția de nevinovăție.
Examinând excepția de neconstituționalitate, Curtea
constată că prevederile art. 34 alin. (1) din Ordonanța
Guvernului nr. 2/2001 au mai fost supuse controlului de
constituționalitate prin raportare la aceleași dispoziții din
Constituție, invocate și în prezenta cauză, și față de critici
similare. Prin mai multe decizii, ca, de exemplu, Decizia nr. 183
din 8 mai 2003, publicată în Monitorul Oficial al României,
Partea I, nr. 425 din 17 iunie 2003, Decizia nr. 490 din 6 mai
2008, publicată în Monitorul Oficial al României, Partea I, nr. 401
din 28 mai 2008, și Decizia nr. 552 din 29 aprilie 2010, publicată
în Monitorul Oficial al României, Partea I, nr. 403 din 17 iunie
2010, Curtea a respins excepția ca neîntemeiată. În
considerentele acestor decizii, instanța de contencios
constituțional a reținut că utilizarea de către legiuitor a noțiunii de
ăcontravenient” nu are semnificația înfrângerii prezumției de
nevinovăție consacrate de art. 23 alin. (11) din Constituție. De
asemenea, Curtea a statuat că din procedura de soluționare a
plângerii împotriva procesului-verbal de stabilire și sancționare
a contravenției nu rezultă răsturnarea sarcinii probei, ceea ce ar
fi contrar intereselor contravenientului, ci, mai degrabă,
exercitarea dreptului la apărare.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză, inclusiv în ceea ce privește dispozițiile
art. 3 alin. (2) din Ordonanța Guvernului nr. 2/2001, față de care
nu au fost formulate critici distincte.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 alin. (2) și art. 34 alin. (1) din Ordonanța
Guvernului nr. 2/2001 privind regimul juridic al contravențiilor, excepție ridicată de Societatea Comercială ăTrans Expres” — S.R.L.
din Botoșani în Dosarul nr. 933/245/2009 al Tribunalului Iași — Secția comercială și contencios administrativ.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 109/11.II.2011

7

ORDONANȚE ALE GUVERNULUI ROMÂNIEI
GUVERNUL ROMÂNIEI

pentru completarea art.

ORDONANȚĂ DE URGENȚĂ
din Ordonanța Guvernului nr. 43/1997 privind regimul drumurilor

221

Situația extraordinară prevăzută la art. 115 alin. (4) din Constituția României, republicată, constă în necesitatea asigurării
unei îmbunătățiri a infrastructurii.
Problema infrastructurii creează situații nefavorabile și afectează dezvoltarea economică din România, sub aspect atât
social și de mediu, cât și al mediului de afaceri.
Lipsa reglementărilor din prezenta ordonanță de urgență, care clarifică aspecte referitoare la posibilitatea îndeplinirii
obiectivelor programelor naționale de realizare a proiectelor prioritare de interes județean și de interes local, ar avea consecințe
negative în derularea acestor proiecte la nivelul întregii țări, ținându-se cont de dimensiunea și amploarea pe care acestea le au.
Având în vedere necesitatea creării unor condiții reale pentru dezvoltarea economico-socială în zona infrastructurii, se
impune adoptarea rapidă a unor măsuri pentru a se dezvolta cât mai multe proiecte de investiție în infrastructură, creând astfel și
mai multe locuri de muncă.
În acest context, modernizarea drumurilor de interes județean și local reprezintă una dintre prioritățile naționale pentru
perioada următoare, acest lucru fiind absolut necesar în condițiile în care cele mai multe studii arată starea lor precară, precum
și necesitatea unei intervenții cât mai rapide pentru îmbunătățirea infrastructurii.
Dezvoltarea infrastructurii prin construcția și repararea drumurilor la nivelul întregii țări se cere a fi soluționată într-un
sistem centralizat și cât se poate de accelerat pentru o cât mai bună eficientizare a măsurilor propuse.
Astfel, adoptarea în regim de urgență a prezentei ordonanțe de urgență conduce la realizarea cu prioritate a investițiilor
în infrastructură, respectiv în reabilitarea și modernizarea drumurilor de interes județean și a drumurilor de interes local.
Neadoptarea în regim de urgență a prezentei ordonanțe de urgență conduce la neîndeplinirea obiectivelor asumate în
sensul continuării programelor naționale de dezvoltare a infrastructurii.
De asemenea, prin adoptarea prezentei ordonanțe de urgență se vor realiza susținerea creșterii economice și
contracararea efectelor negative pe care criza internațională actuală le are asupra domeniului infrastructurii în România.
În considerarea faptului că aceste elemente vizează interesul public și constituie o situație de urgență și extraordinară, a
cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — După alineatul (1) al articolului 221 din Ordonanța
Guvernului nr. 43/1997 privind regimul drumurilor, republicată în
Monitorul Oficial al României, Partea I, nr. 237 din 29 iunie 1998,
cu modificările și completările ulterioare, se introduce un nou
alineat, alineatul (11), cu următorul cuprins:
ă(11) Pentru îndeplinirea obiectivelor programelor naționale
de realizare a proiectelor prioritare de interes județean și de
interes local, cu acordul autorităților administrației publice locale,
se preiau de către Ministerul Dezvoltării Regionale și Turismului,

după caz, sectoare de drum de interes județean sau local situate
în intravilanul/extravilanul unor localități, în vederea realizării
lucrărilor respective.”
Art. II. — Ordonanța Guvernului nr. 43/1997 privind regimul
drumurilor, republicată în Monitorul Oficial al României, Partea I,
nr. 237 din 29 iunie 1998, cu modificările și completările
ulterioare, precum și cu completările aduse prin prezenta
ordonanță de urgență, se va republica, după aprobarea acesteia
prin lege, dându-se textelor o nouă numerotare.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu

București, 2 februarie 2011.
Nr. 8.

8

MONITORUL OFICIAL AL ROMÂNIEI, PARTEA I, Nr. 109/11.II.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru aprobarea Instrucțiunilor privind organizarea și desfășurarea licitației publice
pentru atribuirea contractelor de închiriere, a Contractului-cadru de închiriere a plajei Mării Negre
și a Listei sectoarelor de plajă libere propuse spre închiriere pentru sezonul estival 2011
Având în vedere Referatul de aprobare nr. 37.012/DC din 7 ianuarie 2011 al Autorității pentru Inundații și Managementul
Apelor din cadrul Ministerului Mediului și Pădurilor,
în conformitate cu art. 2 din Ordonanța de urgență a Guvernului nr. 19/2006 privind utilizarea plajei Mării Negre și controlul
activităților desfășurate pe plajă, aprobată cu modificări și completări prin Legea nr. 274/2006, cu modificările și completările
ulterioare,
în temeiul art. 3 din Hotărârea Guvernului nr. 241/2006 privind aprobarea închirierii plajei Mării Negre, proprietate publică
a statului, aflată în administrarea Administrației Naționale ăApele Române”, și al art. 15 alin. (4) din Hotărârea Guvernului
nr. 1.635/2009 privind organizarea și funcționarea Ministerului Mediului și Pădurilor, cu modificările și completările ulterioare,
ministrul mediului și pădurilor emite următorul ordin:
Art. 1. — Se aprobă Instrucțiunile privind organizarea și
desfășurarea licitației publice pentru atribuirea contractelor de
închiriere, prevăzute în anexa nr. 1.
Art. 2. — Se aprobă Contractul-cadru de închiriere a plajei
Mării Negre, prevăzut în anexa nr. 2.
Art. 3. — Se aprobă Lista sectoarelor de plajă libere propuse
spre închiriere pentru sezonul estival 2011, prevăzută în anexa
nr. 3.

Art. 4. — (1) La data intrării în vigoare a prezentului ordin,
orice alte prevederi contrare se abrogă.
(2) Contractele de închiriere în curs de executare la data
intrării în vigoare a prezentului ordin își păstrează valabilitatea.
Art. 5. — Anexele nr. 1—3 fac parte integrantă din prezentul
ordin.
Art. 6. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 9 februarie 2011.
Nr. 869.
ANEXA Nr. 1

INSTRUCȚIUNI

privind organizarea și desfășurarea licitației publice pentru atribuirea contractelor de închiriere
Art. 1. — (1) Prezentele instrucțiuni au ca obiect
reglementarea organizării și desfășurării licitației pentru
închirierea plajei Mării Negre în scop turistic.
(2) Închirierea plajelor Mării Negre în scop turistic se
realizează prin licitație publică, conform prevederilor prezentelor
instrucțiuni, organizată de Administrația Bazinală de Apă
Dobrogea-Litoral.
(3) Închirierea se face în baza unui contract de închiriere prin
care Administrația Bazinală de Apă Dobrogea-Litoral, denumită
în continuare locator, transmite, pentru perioada unui sezon
estival sau a mai multor sezoane estivale, unei alte persoane,
denumită în continuare locatar, dreptul de folosință asupra unui
sector al plajei Mării Negre, în schimbul unei chirii.
(4) Bunul asupra căruia se exercită dreptul de folosință este
plaja Mării Negre, care face parte din domeniul public al statului,
aflată în administrarea Administrației Naționale ăApele Române”,
denumită în continuare ANAR.
Art. 2. — (1) La licitație pot participa operatori economici care
administrează structuri de primire turistice, proprietari ori
administratori de ansambluri rezidențiale care desfășoară
activități de turism, operatori economici care desfășoară activități
de divertisment, agrement și/sau sportive și autorități ale
administrației publice locale care pot încheia contracte de
închiriere cu titularul dreptului de administrare a plajelor pe

perioada unui sezon estival sau a mai multor sezoane estivale,
în condițiile legii.
(2) Mai multe persoane juridice au dreptul de a se asocia cu
scopul de a depune ofertă comună, fără a fi obligate să își
legalizeze din punct de vedere formal asocierea.
(3) Locatorul are dreptul de a solicita ca asocierea să fie
legalizată numai în cazul în care oferta comună este declarată
câștigătoare.
Art. 3. — (1) Locatorul desfășoară procedurile de licitație în
baza caietului de sarcini care se aprobă de Consiliul de
conducere al ANAR.
(2) Caietul de sarcini cuprinde:
a) descrierea sectorului de plajă ce face obiectul procedurii
de licitație pentru închiriere;
b) prețul de pornire a licitației pentru fiecare sector de plajă;
c) durata închirierii:
d) condițiile și regimul de exploatare a bunului închiriat;
e) condițiile privind eligibilitatea, înregistrarea și capacitatea
economico-financiară;
f) criteriile de selecție;
g) garanții;
h) obligațiile privind protecția mediului;
i) interdicția subînchirierii.

MONITORUL OFICIAL AL ROMÂNIEI, PARTEA I, Nr. 109/11.II.2011
(3) Pot participa la licitația publică ofertanții care fac dovada
achiziționării caietul de sarcini și care fac dovada constituirii
garanției de participare.
(4) Caietul de sarcini va fi pus în vânzare de către locator, la
sediul său și/sau în alte locuri stabilite de către acesta și
prevăzute în anunțul publicitar.
(5) Prețul de vânzare al caietului de sarcini se stabilește de
către locator prin decizie a conducătorului acestuia.
Art. 4. — (1) Garanția de participare este obligatorie.
(2) Valoarea garanției de participare la licitația de închiriere
va fi de 10% din valoarea de pornire a chiriei anuale pentru
sectorul de plajă ce face obiectul licitației.
(3) Garanția de participare la licitația de închiriere se restituie
în cazul ofertanților a căror ofertă nu a fost declarată
câștigătoare, în termen de maximum 10 zile lucrătoare de la
data semnării contractului de închiriere.
Art. 5. — (1) Locatorul va publica anunțul licitației publice
într-un cotidian local, în unul național și în unul internațional,
precum și pe site-ul propriu.
(2) Anunțul licitației va conține:
a) denumirea și sediul locatorului;
b) obiectul și durata închirierii;
c) condiții de procurare a caietului de sarcini;
d) data și locul de primire a ofertelor;
e) data, ora și locul de deschidere a ofertelor;
f) durata în care ofertanții rămân angajați prin termenii
ofertelor lor.
(3) Termenul de primire a ofertelor este de 20 de zile
calendaristice, începând cu data publicării anunțului licitației
publice.
Art. 6. — Oferta trebuie să cuprindă detaliat toate condițiile
prevăzute în caietul de sarcini.
Art. 7. — (1) Ofertanții transmit ofertele în două plicuri
sigilate, unul exterior și unul interior. Ofertele vor fi înregistrate,
în ordinea primirii lor, într-un registru special, ținut de locator.
(2) Pe plicul exterior se va indica sectorul de plajă propus
spre închiriere prin licitație publică, pentru care este depusă
oferta. Plicul exterior trebuie să conțină următoarele documente:
a) garanția de participare;
b) dovada achiziționării caietului de sarcini;
c) fișa cu informații generale ale ofertantului;
d) declarația de participare;
e) documente care dovedesc calitățile și capacitățile
ofertanților, conform cerințelor caietului de sarcini.
(3) Pe plicul interior se înscriu denumirea ofertantului,
precum și sediul social al acestuia. Acest plic va conține oferta
economică propriu-zisă.
(4) Nu se admit oferte telefonice, telegrafice, prin fax, e-mail,
poștă sau curierat.
(5) Plicurile sigilate vor fi predate comisiei de evaluare în ziua
fixată pentru deschiderea lor.
Art. 8. — (1) Componența comisiei de evaluare se stabilește
de către ANAR, prin decizie a conducătorului acesteia, cu avizul
conducătorului autorității publice centrale din domeniul apelor și
protecției mediului.
(2) Comisia de evaluare este formată din 5 membri, dintre
care unul este președintele comisiei. De asemenea, vor fi
desemnați 2 membri supleanți și un secretar. Secretarul nu are
drept de vot.
Art. 9. — (1) Membrii comisiei de evaluare care sunt
soț/soție, rude sau afini până la gradul al patrulea inclusiv cu
asociații, cu acționarii, precum și cu administratorii sau cenzorii
societăților comerciale participante la licitația publică nu pot fi
membri ai comisiei de evaluare.
(2) Membrii comisiei de evaluare sunt obligați să dea o
declarație de compatibilitate, imparțialitate și confidențialitate,

9

pe propria răspundere, după deschiderea plicurilor exterioare,
care se va păstra la dosarul închirierii.
(3) În situația în care membrii comisiei de evaluare constată
că se află în una dintre situațiile de incompatibilitate prevăzute
la alin. (1), aceștia sunt obligați să îl anunțe imediat pe
președintele comisiei de evaluare, care dispune înlocuirea
persoanei incompatibile cu unul dintre membrii supleanți.
Art. 10. — (1) Atribuțiile comisiei de evaluare sunt:
a) selectarea ofertelor pe baza datelor, informațiilor și
documentelor cuprinse în plicul exterior;
b) întocmirea listei cuprinzând candidații admiși la
prezentarea ofertei economice și comunicarea acesteia;
c) analizarea și evaluarea ofertelor tehnico-economice pe
baza criteriilor de selecție stabilite prin caietul de sarcini;
d) întocmirea raportului de evaluare;
e) întocmirea proceselor-verbale prevăzute de prezentele
instrucțiuni;
f) desemnarea câștigătorului licitației publice.
(2) Secretarul comisiei de evaluare redactează proceseleverbale prevăzute de prezentele instrucțiuni.
Art. 11. — (1) Comisia de evaluare este legal întrunită numai
în prezența tuturor membrilor. În cazul în care, din motive
obiective sau în caz de incompatibilitate, un membru al comisiei
nu poate fi prezent, acesta va fi înlocuit cu unul dintre cei
2 membri supleanți.
(2) Deciziile comisiei de evaluare se adoptă cu votul a două
treimi din numărul membrilor.
Art. 12. — (1) Pentru desfășurarea procedurii licitației publice
este obligatorie participarea a cel puțin 2 ofertanți pentru fiecare
sector de plajă propus spre închiriere.
(2) La ședința de deschidere a plicurilor exterioare pot
participa reprezentanții împuterniciți ai ofertanților sectorului de
plajă licitat.
(3) După deschiderea plicurilor exterioare, comisia de
evaluare elimină ofertele care nu conțin totalitatea documentelor
și datelor cerute la art. 7 alin. (2) și întocmește un proces-verbal
care va fi semnat de membrii comisiei de evaluare. Acest
proces-verbal se face public prin afișare la sediul locatorului,
imediat după semnare.
(4) Pentru continuarea desfășurării procedurii de licitație este
necesar ca după deschiderea plicurilor exterioare cel puțin două
oferte să fie acceptate, în caz contrar procedura de licitație
urmând a fi refăcută în condițiile prevăzute la art. 15.
(5) La ședința de deschidere a plicurilor interioare pot
participa ofertanții acceptați pentru sectorul de plajă licitat.
(6) După deschiderea plicurilor interioare, comisia de
evaluare întocmește un proces-verbal semnat de membrii
acesteia și de ofertanții prezenți.
Art. 13. — (1) Comisia de evaluare analizează ofertele
tehnico-economice din plicurile interioare și alege oferta cea mai
bună din punctul de vedere al îndeplinirii criteriilor de selecție
precizate în caietul de sarcini.
(2) Pe baza evaluării ofertelor, comisia de evaluare
întocmește în maximum 5 zile raportul de evaluare, care va
cuprinde descrierea procedurii de închiriere și operațiunile de
evaluare, elementele esențiale ale ofertelor depuse și motivele
alegerii ofertantului câștigător sau, în cazul în care nu a fost
desemnat câștigător niciun ofertant, cauzele respingerii.
(3) Comisia de evaluare, pe baza raportului de evaluare,
procedează în termen de maximum 3 zile la informarea tuturor
ofertanților despre rezultatul licitației.
Art. 14. — (1) Ofertanții pot face contestație privind
eventualele încălcări ale dispozițiilor prezentelor instrucțiuni.
Contestația se formulează în scris și trebuie să conțină
următoarele elemente:
— datele de identificare ale persoanei fizice sau juridice;
— denumirea bunului care a făcut obiectul licitației publice;

10

MONITORUL OFICIAL AL ROMÂNIEI, PARTEA I, Nr. 109/11.II.2011

— motivarea în fapt și în drept a cererii;
— semnătura contestatorului.
Contestatorul va atașa la contestație copia actului atacat.
(2) Termenul de depunere a contestațiilor este de două zile
de la data primirii înștiințării privind rezultatul licitației publice.
Contestațiile se depun la sediul locatorului.
(3) Contestațiile se soluționează de o comisie compusă din
3 membri, dintre care unul este președintele comisiei, și un
secretar care nu are drept de vot, alții decât cei din comisia de
evaluare. Componența comisiei se stabilește de către ANAR
prin decizie a conducătorului acesteia, cu avizul conducătorului
autorității publice centrale din domeniul apelor și protecției
mediului, în maximum două zile de la data deschiderii plicurilor
exterioare. Contestațiile se vor soluționa în termen de maximum
5 zile lucrătoare de la data depunerii contestației.
(4) Atribuțiile comisiei de soluționare a contestațiilor sunt:
a) analizează contestația formulată privind admiterea sau
respingerea sa;
b) decide cu privire la oportunitatea suspendării procedurii
de atribuire a contractelor de închiriere în cazul în care
contestația este admisă, procedează la reevaluarea ofertelor și
decide asupra ofertantului câștigător;
c) întocmește procesul-verbal privind soluționarea
contestației formulate.
Art. 15. — (1) În cazul în care licitația publică deschisă nu a
condus la desemnarea unui câștigător, se va consemna această
situație într-un proces-verbal, iar în termen de 10 zile se va
organiza o nouă licitație.

(2) Dacă în urma organizării unei noi licitații, în condițiile
prevăzute la alin. (1), au fost depuse cel puțin două oferte, dar
numai una a fost acceptată, contractul de închiriere se poate
încheia cu ofertantul a cărui ofertă a fost acceptată, în condițiile
în care oferta economică îndeplinește criteriile minime prevăzute
în caietul de sarcini.
(3) Împărțirea sectoarelor de plajă care vor fi scoase la
licitație se face de către locator. De asemenea, stabilirea
funcțiilor sectoarelor și subsectoarelor de plajă se va face de
către locator.
Art. 16. — (1) Contractul de închiriere se semnează în
maximum 10 zile de la desemnarea ofertantului câștigător și
intră în vigoare la data constituirii garanției de bună execuție,
dar nu mai târziu de 5 zile de la data semnării.
(2) Garanția de participare la licitație se pierde în cazul în
care nu se perfectează contractul de închiriere din vina
ofertantului desemnat câștigător.
(3) În cazul nesemnării contractului de închiriere din vina
exclusivă a ofertantului desemnat câștigător sau în cazul
neconstituirii garanției de bună execuție în termenul prevăzut la
alin. (1), locatorul încheie contractul cu ofertantul clasat pe locul
următor.
Art. 17. — Contractul de închiriere va cuprinde în mod
obligatoriu prevederile din contractul-cadru, clauzele din caietul
de sarcini și alte clauze convenite de părțile contractante, în
completarea celor din caietul de sarcini și fără să contravină
obiectivelor închirierii.

ANEXA Nr. 2

CONTRACT-CADRU DE ÎNCHIRIERE

I. Părțile contractante
Administrația Bazinală de Apă Dobrogea-Litoral, în calitate de locator, cu sediul în municipiul
Constanța, str. Mircea cel Bătrân nr. 127, județul Constanța, cod poștal 900592, telefon 0241/673036,
0241/672089, fax 0241/673025, cont virament nr. RO 62 TREZ 2315025XXX010151, deschis la Trezoreria
Municipiului Constanța, cod unic de înregistrare fiscală RO 23877359, reprezentată
prin .................................... — director,..........
și
.................................... în calitate de locatar, cu sediul în ...................................., str. ...........................
nr. ............, județul .............................., telefon ................................, fax ......................, cont virament
nr. .........................................., număr de înregistrare la registrul comerțului ..........................................,
cod unic de înregistrare .........................................., reprezentată prin .........................................., în calitate
de .......................................... .
II. Obiectul contractului
ARTICOLUL 1

1.1. Obiectul contractului îl reprezintă transmiterea dreptului de folosință asupra sectorului de
plajă .................................. situat în stațiunea ..........................., funcția ...................................., în scopul
exploatării acestuia în condițiile prezentului contract, precum și în conformitate cu prevederile legale
specifice în vigoare.
1.2. Dreptul de folosință care face obiectul prezentului contract nu este transmisibil și se va exercita
în mod nemijlocit de locatar.
ARTICOLUL 2

2.1. Suprafața totală închiriată este de .................... m2, conform schiței anexate prezentului contract
și care face parte integrantă din acesta.
2.2. Sectorul de plajă închiriat se delimitează astfel:
la nord — .................................;
la est — .................................;
la sud — .................................;
la vest — ................................. .

MONITORUL OFICIAL AL ROMÂNIEI, PARTEA I, Nr. 109/11.II.2011
III. Durata de închiriere
ARTICOLUL 3

3.1. Perioada de derulare a contractului de închiriere este de ..............., începând cu data semnării
acestuia și până la data de ................................ .
3.2. Contractul se poate prelungi prin acordul părților pe o durată de maximum 5 ani (pentru
sectoarele de plajă închiriate pentru mai multe sezoane estivale).
3.3. Intenția de prelungire a contractului de către locatar va fi notificată cu cel puțin 40 de zile înainte
de data încetării contractului.
IV. Valoarea chiriei, condiții și termene de plată
Locatarul datorează locatorului o chirie anuală care va fi actualizată prin indexare cu indicele de
inflație aferent anului precedent (pentru sectoarele de plajă închiriate pentru mai multe sezoane estivale).
ARTICOLUL 4

Chiria este de.................................... lei, la care se adaugă TVA-ul legal.
ARTICOLUL 5

Chiria se achită anual, în 3 tranșe, după cum urmează:
a) În cazul contractelor de închiriere cu o durată de un sezon estival:
— 30% din chiria anuală stabilită la art. 4 se vor achita în termen de 10 zile de la data semnării
contractului;
— 30% din chiria anuală stabilită la art. 4, până la data de 15 iulie a anului în curs;
— 40% din chiria anuală stabilită la art. 4, până la data de 30 septembrie a anului în curs;
b) În cazul contractelor de închiriere cu o durată de mai multe sezoane estivale:
— 30% din chiria anuală stabilită la art. 4, până la data de 1 martie a anului în curs, cu excepția
primului an, când se va achita în termen de 10 zile de la data semnării contractului;
— 30% din chiria anuală stabilită la art. 4, până la data de 15 iulie a anului în curs;
— 40% din chiria anuală stabilită la art. 4, până la data de 30 septembrie a anului în curs.
ARTICOLUL 6

În cazul neexecutării obligației de plată prevăzute la art. 4 și 5, se percep dobânzi și penalități de
întârziere pentru fiecare zi de întârziere, în conformitate cu prevederile Codului de procedură fiscală, cu
decontarea prioritară a facturilor de penalități, pentru sumele scadente, indiferent de instrucțiunile de pe
ordinul de plată.
ARTICOLUL 7

Cuantumul dobânzilor și penalităților de întârziere în decontarea debitelor restante va putea depăși
cuantumul sumei asupra căreia sunt calculate.
V. Drepturi și obligații contractuale
ARTICOLUL 8
Drepturile locatarului

Locatarul are următoarele drepturi:
8.1. să folosească bunul închiriat în conformitate cu obligațiile stabilite prin prezentul contract;
8.2. să delimiteze, cu acordul locatorului, suprafața de plajă ce face obiectul prezentului contract,
astfel încât să asigure și să permită accesul și circulația liberă a persoanelor pe plajă;
8.3. să organizeze servicii de plajă, activități sportive și de agrement nautic pe plajă și pe suprafețele
de apă aferente ei, în condițiile prevăzute de lege, de normele și regulamentele adoptate de autoritățile
cu atribuții în domeniu, numai conform funcției stabilite prin prezentul contract;
8.4. să amplaseze pe bunul închiriat, cu acordul locatorului, numai construcții provizorii și dotări
prevăzute de documentația de urbanism și care să nu afecteze integritatea suprafeței de plajă.
ARTICOLUL 9
Obligațiile locatarului

Locatarul are următoarele obligații:
9.1. să achite locatorului chiria datorată în condițiile și termenele stabilite în contractul de închiriere;
9.2. să nu împiedice în niciun fel accesul pe plajă și să nu perceapă taxe de acces;
9.3. să nu subînchirieze total sau parțial bunul ce face obiectul contractului de închiriere și să nu
cesioneze în tot sau în parte dreptul de folosință asupra sectorului/subsectorului de plajă;
9.4. să nu execute construcții și dotări ilegale pe suprafața închiriată și să nu desfășoare alte activități
care să modifice calitatea și cantitatea fâșiei de plajă sau care pot afecta mediul natural;
9.5. să solicite și să obțină toate avizele și autorizațiile necesare desfășurării activităților pe suprafața
de plajă ce face obiectul prezentului contract;

11

12

MONITORUL OFICIAL AL ROMÂNIEI, PARTEA I, Nr. 109/11.II.2011
9.6. să pună la dispoziție suprafața de plajă necesară organizării și desfășurării serviciului public de
salvare acvatică SALVAMAR și a posturilor de prim ajutor, conform prevederilor actelor normative care le
reglementează;
9.7. să permită accesul locatorului sau al autorităților competente pe plajă, cu mijloace și materiale
specifice în situații de poluări accidentale sau în alte situații specifice;
9.8. să întrețină și să igienizeze zilnic suprafața de plajă care face obiectul prezentului contract prin:
a) dotarea cu recipiente adecvate pentru colectarea selectivă a deșeurilor, în conformitate cu
prevederile legale;
b) îndepărtarea corpurilor ascuțite și dure — cioburi, sticle sparte, sârmă, pietre, lemn, bucăți de
metal — de pe plajă și din zona de îmbăiere;
c) colectarea și transportul la gropile de gunoi ale corpurilor străine (scoici vii, gunoaie, mortalități
piscicole, produse petroliere etc.);
d) colectarea depunerilor de alge și strângerea în grămezi a acestora de pe sectorul de plajă
închiriat, în situația manifestării minore a acestui fenomen;
e) executarea zilnică și, după caz, periodică a lucrărilor de nivelare și afânare a patului de nisip;
9.9. să participe la păstrarea ordinii publice pe plajă, în colaborare cu organele abilitate;
9.10. să asigure accesul organelor de control și al reprezentanților autorizați ai locatorului, punându-le
la dispoziție documente și informații legate de executarea obligațiilor, conform contractului de închiriere;
9.11. să anunțe imediat locatorul în caz de poluare accidentală pe suprafața de plajă închiriată și în
cazul unor evenimente deosebite — mortalitate piscicolă — și să intervină în cel mai scurt timp pentru
limitarea sau înlăturarea efectelor generate de acestea;
9.12. locatarul nu are dreptul, fără acordul scris al locatorului, de a utiliza informațiile și documentele
obținute sau la care are acces în perioada de derulare a contractului, în alt scop decât acela de a-și
îndeplini obligațiile contractuale;
9.13. să nu deterioreze și să nu schimbe destinația construcțiilor hidrotehnice și a bornelor amplasate
pe suprafața de plajă închiriată;
9.14. să predea anual locatorului, pe bază de proces-verbal, sectorul de plajă ce face obiectul
închirierii, în intervalul 1—15 octombrie, în condiții de igienizare corespunzătoare;
9.15. să amenajeze suprafața de plajă în conformitate cu prevederile Ordonanței de urgență a
Guvernului nr. 19/2006 privind utilizarea plajei Mării Negre și controlul activităților desfășurate pe plajă,
aprobată cu modificări și completări prin Legea nr. 274/2006, cu modificările și completările ulterioare,
până la data deschiderii oficiale a sezonului estival și în conformitate cu Ordinul ministrului dezvoltării
regionale și turismului nr. 1.204/2010 pentru aprobarea Normelor metodologice privind autorizarea plajelor
în scop turistic;
9.16. să respecte legislația în domeniul utilizării plajelor;
9.17. să respecte schema amplasării pe plajă a dotărilor specifice;
9.18. să solicite și să obțină autorizația turistică pentru suprafața de plajă care face obiectul
contractului de închiriere;
9.19. să asigure condițiile sanitare și de protecție a mediului în zonele de îmbăiere și pe plajă;
9.20. să monteze panouri cu instrucțiuni de utilizare a plajei, a zonei și a apei de îmbăiere;
9.21. să mențină în bună stare de funcționare dotările de pe plajă, inclusiv pe cele de agrement;
9.22. să sesizeze locatorul în cazul prezenței în apa mării a unor substanțe poluante;
9.23. să asigure racordarea la utilitățile publice în vederea exploatării sectorului/subsectorului de
plajă închiriat;
9.24. să încheie un contract privind preluarea deșeurilor cu o unitate specializată, care operează în zonă;
9.25. să semneze actele adiționale de actualizare a chiriei anuale, ca urmare a indexării cu indicele
de inflație;
9.26. să semneze actele adiționale, în cazul în care se va proceda la remăsurarea sectorului de plajă.
ARTICOLUL 10
Drepturile locatorului

Locatorul are următoarele drepturi:
10.1. să primească chiria în condițiile și termenele stabilite la art. 4 și 5;
10.2. să controleze executarea obligațiilor locatarului și respectarea condițiilor închirierii;
10.3. să verifice și să constate starea integrității plajei ce face obiectul închirierii.
ARTICOLUL 11
Obligațiile locatorului

Locatorul are următoarele obligații:
11.1. să predea anual locatarului, pe bază de proces-verbal, sectorul de plajă ce face obiectul
închirierii, în termen de cel puțin 15 zile înainte de începerea sezonului estival;
11.2. să execute lucrările necesare de conservare a plajelor în perioada de extrasezon, în funcție
de configurația plajelor și amploarea fenomenului de eroziune marină;
11.3. să execute lucrări de pregătire a plajei pentru sezonul estival;
11.4. să execute lucrări de evacuare și transport al algelor la gropile de gunoi, numai în caz de
înflorire algală masivă;

MONITORUL OFICIAL AL ROMÂNIEI, PARTEA I, Nr. 109/11.II.2011
11.5. să întreprindă, cu ajutorul organelor competente, acțiuni de prevenire și/sau înlăturare a
construcțiilor ilegale de pe suprafața de plajă ce face obiectul contractului;
11.6. să nu îl împiedice pe locatar să își realizeze drepturile legate de închiriere decât în condițiile
reglementate de legislația în vigoare și de prezentul contract.
VI. Garanții pentru executarea contractului de închiriere
ARTICOLUL 12

12.1. În scopul garantării îndeplinirii întocmai a obligației de plată a chiriei, precum și a obligației de
reparare a oricărui prejudiciu suferit de locator prin neîndeplinirea sau îndeplinirea defectuoasă de către
locatar a obligațiilor prevăzute în prezentul contract, locatarul se obligă să constituie în termen de 5 zile
de la încheierea prezentului contract o garanție de bună execuție.
12.2. Garanția de bună execuție se poate constitui atât prin depunerea sumei în contul de garanții
al locatorului, cât și prin scrisoare de garanție bancară.
ARTICOLUL 13

Locatorul poate executa garanția de bună execuție fără nicio formalitate prealabilă, în cazul în care
locatarul nu își îndeplinește obligațiile contractuale. În cazul executării garanției de bună execuție, locatarul
are obligația reconstituirii acesteia la valoarea inițială în termen de 15 zile de la data executării, sub
sancțiunea rezilierii de drept a contractului. Toate comisioanele și spezele bancare, precum și alte cheltuieli
necesare executării garanției de bună execuție se suportă de către locatar.
ARTICOLUL 14

Pentru anul 2011, garanția de bună execuție este de ...................... lei, reprezentând 40% din
valoarea cu TVA a contractului, și se pune la dispoziția locatorului în termen de 5 zile de la data încheierii
contractului de închiriere.
Pentru fiecare dintre anii următori, garanția este de 40% din chiria aferentă anului precedent și se
pune la dispoziția locatorului până la data de 31 ianuarie a anului pentru care se constituie garanția.
VII. Răspunderea contractuală
ARTICOLUL 15

15.1. Prezentul contract se reziliază de plin drept, fără punere în întârziere și fără intervenția
instanțelor de judecată, în cazul în care oricare dintre părțile contractante nu își execută obligațiile
contractuale.
15.2. Rezilierea nu va avea niciun efect asupra obligațiilor deja scadente între părți.
15.3. La încetarea contractului prin ajungere la termen sau din cauza rezilierii, în condițiile pct. 15.1,
locatorul nu datorează despăgubiri locatarului pentru îmbunătățirile executate pe sectorul de plajă închiriat.
15.4. Niciun litigiu născut anterior ori după încheierea contractului în legătură cu sectorul/subsectorul
de plajă ce face obiectul contractului și care face imposibilă utilizarea totală sau parțială a plajei pe toată
durata contractului ori numai pe o anumită perioadă nu atrage răspunderea locatorului, acest risc fiind în
sarcina locatarului.
VIII. Încetarea contractului
ARTICOLUL 16

Prezentul contract încetează:
a) la expirarea termenului pentru care a fost încheiat;
b) cu acordul părților;
c) când locatarul nu face dovada constituirii garanției de bună execuție conform art. 12;
d) prin reziliere, ca urmare a neîndeplinirii oricărei obligații contractuale;
e) la data intrării în vigoare a unui act normativ care modifică obligațiile oricăreia dintre părți, în
asemenea măsură încât prevederile prezentului contract ar deveni, în cea mai mare parte, vădit
nefavorabile locatorului sau locatarului, ori dacă una dintre părți nu este de acord cu încheierea unui act
adițional prin care să se modifice în mod corespunzător prezentul contract.
IX. Modificarea contractului
ARTICOLUL 17

Contractul se modifică pe bază de acte adiționale, în următoarele cazuri:
a) actualizarea chiriei anuale, ca urmare a indexării cu indicele de inflație;
b) apariția unor împrejurări sau acte normative care modifică în mod esențial obligațiile părților ori
care impun obligații noi;
c) remăsurarea sectoarelor de plajă — în cazul în care există obiecțiuni cu privire la suprafața
sectorului de plajă, se va proceda la remăsurarea sectorului de plajă numai în perioada iulie—august în
prezența reprezentanților celor două părți contractante, măsurătoare ce va fi însușită de către părți.

13

14

MONITORUL OFICIAL AL ROMÂNIEI, PARTEA I, Nr. 109/11.II.2011
X. Forța majoră
ARTICOLUL 18

18.1. Părțile convin să fie exonerate de răspundere pentru neîndeplinirea obligațiilor asumate prin
prezentul contract, atunci când această neîndeplinire este ca urmare a intervenției unui caz de forță
majoră.
18.2. Forța majoră invocată va fi comunicată celeilalte părți în scris, în termen de 5 zile de la apariție,
de către partea interesată și este opozabilă numai dacă este atestată de o autoritate competentă în raport
cu natura evenimentului.
18.3. Locatarul este obligat să accepte planurile de măsuri stabilite de către organele competente,
neavând dreptul la despăgubiri.
XI. Litigii
ARTICOLUL 19

Eventualele litigii în legătură cu modul de derulare a prezentului contract vor fi soluționate pe cale
amiabilă, iar în caz contrar de către instanțele judecătorești competente.
XII. Dispoziții finale
ARTICOLUL 20

În înțelesul prezentului contract, orice notificare, cerere, comunicare sau informare va fi făcută în
scris, prin orice mijloc de comunicare ce asigură transmiterea textului actului și confirmarea primirii
acestuia.
ARTICOLUL 21

Toate documentele acestui contract, precum și cele legate de executarea lui se vor întocmi în limba
română.
Prezentul contract s-a încheiat la sediul locatorului din Constanța, str. Mircea cel Bătrân nr. 127, în
două exemplare egal autentice, din care unul pentru locatar și unul pentru locator; actele adiționale la
contract se încheie în același număr de exemplare și fac parte integrantă din prezentul contract.
Administrația Bazinală de Apă
Dobrogea — Litoral
...........................

Locatar,
.........................

ANEXA Nr. 3

L I S TA

sectoarelor de plajă libere propuse spre închiriere pentru sezonul estival 2011
Nr.
crt.

Sectoare plajă

1. Năvodari I

Limite

Limita N — digul de sud al portului Midia
Limita S — Duna de nisip, Sud Tabăra de copii
Zona I: Limita N — Hanul Piraților (exclusiv)
Limita S — Camping Marina Surf (inclusiv)

2. Năvodari III
Zona II: Limita N — Camping Marina Surf (exclusiv)
Limita S — Complex Phoenicia (exclusiv)
Zona I: Limita N — Complex Phoenicia (inclusiv)
Limita S — Camping Pescăresc (exclusiv)
3. Năvodari IV
Zona II: Limita N — Camping Pescăresc (inclusiv)
Limita S — Limita Constanța — Năvodari
Zona I: Limita N — Limita Constanța—Năvodari
Limita S: — Casa de piatră (exclusiv)
4. Mamaia I
Zona II*: Limita N — Casa de piatră (inclusiv)
Limita S — Enigma (inclusiv)
5. Mamaia II

Limita N — Enigma (exclusiv)
Limita S — Restaurant Estival (exclusiv)

MONITORUL OFICIAL AL ROMÂNIEI, PARTEA I, Nr. 109/11.II.2011
Nr.
crt.

Sectoare plajă

Limite

6. Mamaia IV*

Limita N — Hotel Jupiter — Junona (terasa MCM inclusiv)
Limita S — Terasa By Toni (inclusiv)

7. Mamaia V

Limita N — Terasa By Toni (exclusiv)
Limita S — Corabie Galion (exclusiv)

8. Mamaia VI*

Limita N — Corabie Galion (inclusiv)
Limita S — sud Cazino

9. Constanța I

Limita N — str. Gh. Economu (cartier Faleza Nord)
Limita S — Platforma depozitare pământ inclusiv (în vecinătatea Plajei Modern)

10. Constanța II

Limita N — Platforma depozitare pământ (în vecinătatea plajei Modern)
Limita S — Portul Tomis

11. Agigea

Limita N — Digul de sud al portului Constanța Sud
Limita S — Dig Agigea

12. Eforie Nord II*

Limita N — Hotel Belona — port Belona
Limita S — Dig Tabăra Luminița (exclusiv)

13. Cordon Litoral Eforie N — Eforie S

Zona I*: Limita N — Dig Tabăra Luminița (inclusiv)
Limita S — Terasa S.C. Azur — S.R.L. (exclusiv)
Zona II: Limita N — Terasa S.C. Azur — S.R.L. (inclusiv)
Limita S — Tabăra de copii Eforie Sud

14. Eforie Sud

Zona I: Limita N — braseria ăPescăruș”
Limita S — dig ăPopovici”

15. Tuzla

Limita N — Cazemata Nord
Limita S — Far Tuzla

Costinești — epava
16.
Costinești — golful francez

Limita N — Epava
Limita S — sectorul Costinești
Limita N — Faleza sud Costinești
Limita S — sudul golfului francez

17. 23 August — zona Halta Pescăruș

Limita N — Limita nord golf
Limita S — Sudul golfului Halta Pescăruș

18. Olimp I

Limita N — Canal Descărcare lac Tatlageac
Limita S — Piscina Oltenia (inclusiv)

19. Jupiter

Zona II: Limita N — Stația de pompare Bar Paradis (inclusiv)
Limita S — Complex Cometa (inclusiv)

20. Cap Aurora

Zona I: Limita N — Hotel California (inclusiv)
Limita S — Stație pompare ape mezotermale

21. Venus I

Zona II: Limita N — Hotel Carmen (inclusiv)
Limita S — Hotel Silvia (inclusiv)

22. Cordon Venus Saturn I

Limita N — Canal descărcare Balta Mangalia
Limita S — Izvor termal

23. Mangalia

Limita N — Stația meteo Mangalia
Limita S — Restaurant ăLuca” (exclusiv)

24. 2 Mai

Limita N — Digul de sud port Mangalia
Limita S — Pescărie

25. Vama Veche

Limita N — Extremitatea nordică cazemata
Limita S — Cazemata Granita

* Sector de plajă în litigiu.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 109/11.II.2011 conține 16 pagini.

Prețul: 3,20 lei

&JUYDGY|520707]
ISSN 1453—4495

