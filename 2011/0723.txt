PARTEA I

Anul 179 (XXIII) — Nr. 723

Joi, 13 octombrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE CAMEREI DEPUTAȚILOR
2. — Declarație privind comemorarea Zilei Holocaustului ....

2

HOTĂRÂRI ALE GUVERNULUI ROMÂNIEI
978. — Hotărâre privind aprobarea bugetului de venituri și
cheltuieli pe anul 2011 al Societății Comerciale
ARCADIA 2000 — S.A. București, aflată în portofoliul
Autorității pentru Valorificarea Activelor Statului ........

3–8

998. — Hotărâre pentru modificarea și completarea
Hotărârii Guvernului nr. 536/2011 privind organizarea
și funcționarea Ministerului Educației, Cercetării,
Tineretului și Sportului ................................................

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.84/2.631/2.199. — Ordin al ministrului apărării naționale,
al ministrului finanțelor publice și al ministrului muncii,
familiei și protecției sociale pentru aprobarea bugetului
de venituri și cheltuieli pe anul 2011 al Societății
Comerciale ăRo-Armycatering” — S.A., filială a
Companiei Naționale ăRomtehnica” — S.A. ..............

10–14

5.559. — Ordin al ministrului educației, cercetării, tineretului
și sportului pentru aprobarea Normelor metodologice
privind efectuarea concediului de odihnă al
personalului didactic din învățământ ..........................

15–16

2

MONITORUL OFICIAL AL ROMÂNIEI, PARTEA I, Nr. 723/13.X.2011

ACTE ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

DECLARAȚIE
privind comemorarea Zilei Holocaustului
Membrii Camerei Deputaților, reprezentându-i pe toți cetățenii României, ne exprimăm convingerea că asumarea în
întregime a trecutului, în mod onest și lucid, reprezintă un element fundamental al responsabilității noastre, pentru prezent și viitor.
Recuperarea memoriei istorice, ca parte integrantă a procesului de construcție democratică nouă a României, reprezintă
o dovadă certă a atașamentului la valorile democrației europene dedicate respectării drepturilor omului și diversității.
În acest cadru de referință ne exprimăm convingerea că este de datoria noastră să ne aducem aminte de suferințele
victimelor crimelor împotriva umanității, împotriva evreilor și a romilor, săvârșite în anii celui De-al Doilea Război Mondial, în Europa
și în România.
Deputații din Parlamentul României, reuniți pentru a comemora Ziua Holocaustului în România, au marcat din nou faptul
că actul de comemorare a tragediei Holocaustului înseamnă omagierea memoriei victimelor, membri ai comunității evreiești și ai
comunității rome, și deopotrivă expresia unei înalte conștiințe și responsabilități.
Este recunoscut faptul că ororile Holocaustului au rădăcini profunde în manifestarea sistematică a șovinismului, rasismului,
xenofobiei și antisemitismului, promovate de-a lungul anilor de forțele răului existente în societate, cu efecte dintre cele mai nocive
asupra relațiilor interumane.
În raport cu elementele fundamentale privind cunoașterea, atitudinea și comportamentul individual, social și politic față de
această filă dureroasă de istorie a României și a țărilor Europei în general,
Camera Deputaților:
• reafirmă hotărârea de a acționa, în mod conjugat și
neabătut, pe căile și cu mijloacele cunoscute ale vieții
parlamentare, pentru ca asemenea tragedii să nu se mai repete
nicicând și niciunde;
• reafirmă apartenența organică a națiunii române la spațiul
generos al valorilor unei civilizații bazate pe egalitate și respectul
dreptului la diferență, toleranță și pluralism cultural, etnic și
religios;
• reafirmă angajamentul său pentru susținerea, în continuare,
în plan legislativ și instituțional a acțiunilor de combatere a
oricăror manifestări de antisemitism și xenofobie, de
discriminare rasială și de intoleranță;
• susține importanța deosebită pe care procesul educativ îl
deține pentru o corectă informare, sensibilizare și
responsabilizare a cetățenilor, în special a tinerei generații.
Societatea, ca întreg, trebuie să fie informată de efectele tragice
ale urii rasiale, atunci când aceasta devine politică de stat sau
țintă strategică a unor formațiuni politice și organizații din
societatea civilă;

• reafirmă sprijinul nostru, al deputaților din Parlamentul
României, pentru punerea în practică a tuturor măsurilor de
înlăturare a nedreptăților comise de autoritățile române privind
statutul material și de proprietate al celor care au suferit în
Holocaust — evrei, romi, cetățeni români din teritoriile preluate
samavolnic din granițele de stat ale României antebelice;
• solicită Guvernului României să acorde întreaga sa
susținere pentru continuarea programelor de comemorare și
studiere a Holocaustului, realizate de Institutul Național
ăElie Wiesel”, dar și alte programe academice de cercetare a
istoriei Holocaustului, drept mărturie a maturității și
responsabilității societății românești de astăzi;
• reafirmă dorința de implicare a deputaților din Parlamentul
României la acțiuni și programe inițiate pe plan internațional cu
privire la Holocaust, astfel încât să se identifice și să se pună în
acțiune măsuri diverse care să contribuie la oprirea pentru
totdeauna a crimelor împotriva umanității, izvorâte mai ales din
cultivarea în rândurile populației a rasismului, xenofobiei și
antisemitismului.

Această declarație a fost adoptată de Camera Deputaților în ședința din data de 12 octombrie 2011.
PREȘEDINTELE CAMEREI DEPUTAȚILOR

ROBERTA ALMA ANASTASE

București, 12 octombrie 2011.
Nr. 2.

MONITORUL OFICIAL AL ROMÂNIEI, PARTEA I, Nr. 723/13.X.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 al Societății Comerciale ARCADIA 2000 — S.A.
București, aflată în portofoliul Autorității
pentru Valorificarea Activelor Statului
În temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 al
Societății Comerciale ARCADIA 2000 — S.A. București, aflată în portofoliul
Autorității pentru Valorificarea Activelor Statului, prevăzut în anexa care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
Autoritatea pentru Valorificarea Activelor Statului în termen de 60 de zile.
Art. 2. — (1) Nivelul cheltuielilor totale aferente veniturilor totale și pe
structură, prevăzute în bugetul de venituri și cheltuieli, reprezintă limite maxime și
nu poate fi depășit decât în cazuri justificate, cu aprobarea Guvernului, la
propunerea Autorității pentru Valorificarea Activelor Statului, cu avizul Ministerului
Muncii, Familiei și Protecției Sociale și al Ministerului Finanțelor Publice.
(2) În cazul în care în execuție se înregistrează nerealizări ale veniturilor
totale aprobate, operatorul economic poate efectua cheltuieli proporțional cu gradul
de realizare a veniturilor totale, cu încadrarea în indicatorii de eficiență aprobați.
(3) Cheltuielile cu salariile brute se fac numai cu respectarea corelației dintre
creșterea câștigului mediu lunar brut și cea a productivității muncii.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 5.000 lei la 10.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Președintele Autorității pentru
Valorificarea Activelor Statului,
Aurelian Popa
Ministrul muncii, familiei
și protecției sociale,
Sulfina Barbu
Ministrul finanțelor publice,
Gheorghe Ialomițianu

București, 5 octombrie 2011.
Nr. 978.

3

4

MONITORUL OFICIAL AL ROMÂNIEI, PARTEA I, Nr. 723/13.X.2011
ANEXĂ*)

AUTORITATEA PENTRU VALORIFICAREA ACTIVELOR STATULUI
Operatorul economic: Societatea Comercială ARCADIA 2000 — S.A. București
Sediul/Adresa: municipiul București, Calea Moșilor nr. 62—68, sectorul 3
Cod unic de înregistrare: RO11369861
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 723/13.X.2011

5

6

MONITORUL OFICIAL AL ROMÂNIEI, PARTEA I, Nr. 723/13.X.2011

MONITORUL OFICIAL AL ROMÂNIEI, PARTEA I, Nr. 723/13.X.2011

7

8

MONITORUL OFICIAL AL ROMÂNIEI, PARTEA I, Nr. 723/13.X.2011

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 536/2011 privind organizarea
și funcționarea Ministerului Educației, Cercetării, Tineretului și Sportului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 536/2011 privind
organizarea și funcționarea Ministerului Educației, Cercetării,
Tineretului și Sportului, publicată în Monitorul Oficial al
României, Partea I, nr. 428 din 20 iunie 2011, se modifică și se
completează după cum urmează:
1. Anexa nr. 1 se modifică și se înlocuiește cu anexa care
face parte integrantă din prezenta hotărâre.

2. La anexa nr. 5, după nr. crt. 23 se introduc două noi
poziții, nr. crt. 24 și 25, cu următorul cuprins:
ă24. Clubul Sportiv Universitar «Știința» București — Venituri
proprii și subvenții acordate de la bugetul de stat
25. Clubul Sportiv Politehnica Cluj-Napoca — Venituri proprii
și subvenții acordate de la bugetul de stat”.

PRIM-MINISTRU

EMIL BOC
Contrasemnează:
Ministrul educației, cercetării, tineretului și sportului,
Daniel Petru Funeriu
Ministrul muncii, familiei și protecției sociale,
Sulfina Barbu
Ministrul finanțelor publice,
Gheorghe Ialomițianu
București, 5 octombrie 2011.
Nr. 998.

*) Anexa este reprodusă în facsimil.

S T R U C T U R A O R G A N I Z AT O R I C Ă

a Ministerului Educației, Cercetării, Tineretului și Sportului
Nr. total posturi: 446, exclusiv demnitarii
și posturile aferente Cabinetului Ministrului

ANEXĂ*)
(Anexa nr. 1 la Hotărârea Guvernului nr. 536/2011)

MONITORUL OFICIAL AL ROMÂNIEI, PARTEA I, Nr. 723/13.X.2011
9

10

MONITORUL OFICIAL AL ROMÂNIEI, PARTEA I, Nr. 723/13.X.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE
Nr. M.84 din 15 septembrie 2011

MINISTERUL FINANȚELOR PUBLICE
Nr. 2.631din 7 octombrie 2011

MINISTERUL MUNCII, FAMILIEI
ȘI PROTECȚIEI SOCIALE
Nr. 2.199 din 26 septembrie 2011

ORDIN
pentru aprobarea bugetului de venituri și cheltuieli pe anul 2011 al Societății Comerciale
ăRo-Armycatering” — S.A., filială a Companiei Naționale ăRomtehnica” — S.A.
Pentru aplicarea prevederilor Legii bugetului de stat pe anul 2011 nr. 286/2010, cu modificările ulterioare, și ale art. 15 alin. (2)
din Ordonanța de urgență a Guvernului nr. 37/2008 privind reglementarea unor măsuri financiare în domeniul bugetar, aprobată
cu modificări prin Legea nr. 275/2008, cu modificările și completările ulterioare,
având în vedere prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009, cu
modificările și completările ulterioare,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare, ale art. 10 alin. (4) din Hotărârea Guvernului nr. 34/2009 privind organizarea și funcționarea
Ministerului Finanțelor Publice, cu modificările și completările ulterioare, și ale art. 12 din Hotărârea Guvernului nr. 11/2009 privind
organizarea și funcționarea Ministerului Muncii, Familiei și Protecției Sociale, cu modificările și completările ulterioare,
ministrul apărării naționale, ministrul finanțelor publice și ministrul muncii, familiei și protecției sociale emit
prezentul ordin.
Art. 1. — Se aprobă bugetul de venituri și cheltuieli pe anul
2011 al Societății Comerciale ăRo-Armycatering” — S.A., filială
a Companiei Naționale ăRomtehnica” — S.A., prevăzut în anexa
care face parte integrantă din prezentul ordin.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limită maximă și nu poate fi depășit decât în cazuri justificate, la
propunerea Ministerului Apărării Naționale, cu avizul Ministerului
Finanțelor Publice și al Ministerului Muncii, Familiei și Protecției
Sociale.
Ministrul apărării naționale,
Gabriel Oprea

(2) Orice depășire a veniturilor și cheltuielilor totale este
admisă numai prin rectificarea bugetului de venituri și cheltuieli,
potrivit prevederilor legale în vigoare.
(3) În cazul în care în execuție se înregistrează nerealizări
ale veniturilor totale aprobate, Societatea Comercială ăRoArmycatering” — S.A. poate efectua cheltuieli proporțional cu
gradul de realizare a veniturilor totale, cu încadrarea în
indicatorii de eficiență aprobați.
Art. 3. — Societatea Comercială ăRo-Armycatering” — S.A.
va duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Gheorghe Gherghina,
secretar de stat

Ministrul muncii, familiei
și protecției sociale,
Sulfina Barbu

MONITORUL OFICIAL AL ROMÂNIEI, PARTEA I, Nr. 723/13.X.2011

11
ANEXĂ*)

Societatea Comercială ăRo-Armycatering” — S.A.
Calea Plevnei nr. 141 A, sectorul 6, municipiul București
Cod unic de înregistrare: 28980435
B U G E T U L D E V E N I T U R I Ș I C H E LT U I E L I P E A N U L 2 0 11
— mii lei —

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 723/13.X.2011

MONITORUL OFICIAL AL ROMÂNIEI, PARTEA I, Nr. 723/13.X.2011

13

14

MONITORUL OFICIAL AL ROMÂNIEI, PARTEA I, Nr. 723/13.X.2011

MONITORUL OFICIAL AL ROMÂNIEI, PARTEA I, Nr. 723/13.X.2011

15

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Normelor metodologice privind efectuarea concediului de odihnă
al personalului didactic din învățământ
În baza prevederilor art. 267, 270 și art. 304 alin. (13) din Legea educației naționale nr. 1/2011,
în temeiul hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Normele metodologice privind
efectuarea concediului de odihnă al personalului didactic din
învățământ, prevăzute în anexa care face parte integrantă din
prezentul ordin.
Art. 2. — La data intrării în vigoare a prezentului ordin se
abrogă Ordinul ministrului educației naționale nr. 3.251/1998
pentru aprobarea Normelor metodologice privind efectuarea
concediului de odihnă al personalului didactic din învățământ,
emise în aplicarea art. 103 din Legea nr. 128/1997 și a

Hotărârii Guvernului nr. 250/1992, republicată, publicat în
Monitorul Oficial al României, Partea I, nr. 269 din 20 iulie
1998.
Art. 3. — Direcția generală management, resurse umane și
rețea școlară din Ministerul Educației, Cercetării, Tineretului și
Sportului, inspectoratele școlare și unitățile de învățământ duc
la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.559.
ANEXĂ

NORME METODOLOGICE

privind efectuarea concediului de odihnă al personalului didactic din învățământ
Art. 1. — (1) Cadrele didactice din învățământul
preuniversitar beneficiază de dreptul la concediul de odihnă
anual cu plată, cu o durată de 62 de zile lucrătoare, în perioada
vacanțelor școlare.
(2) Perioadele de efectuare a concediului de odihnă pentru
fiecare cadru didactic se stabilesc de consiliul de administrație,
în funcție de interesul învățământului și al celui în cauză, dar cu
asigurarea personalului didactic necesar pentru desfășurarea
examenelor naționale.
(3) Cadrele didactice din învățământul universitar beneficiază
de concediul anual de odihnă cu plată, în perioada vacanțelor
universitare, cu o durată de cel puțin 40 de zile lucrătoare.
(4) Perioadele de efectuare a concediului de odihnă pentru
fiecare cadru didactic se stabilesc de către senatul universitar,
în funcție de interesul învățământului și al celui în cauză.
(5) În cazuri justificate, conducerea unității/instituției de
învățământ poate întrerupe concediul legal de odihnă,
persoanele în cauză urmând a fi remunerate pentru munca
depusă.
(6) Neefectuarea concediului anual dă dreptul la efectuarea
concediului restant în vacanțele anului școlar următor.
(7) Personalul de conducere, de îndrumare și de control din
inspectoratele școlare și casele corpului didactic beneficiază de
concediu de odihnă, conform Legii nr. 53/2003 — Codul Muncii,
republicată.
Art. 2. — (1) Cadrele didactice beneficiază de concediu de
odihnă cu durata integrală dacă au prestat activitatea în baza
unui contract individual de muncă, cu durată nedeterminată ori
determinată, în tot cursul anului școlar sau universitar.
(2) Cadrul didactic care a desfășurat activitate la catedră o
parte din anul școlar/universitar are dreptul la un concediu de
odihnă cu o durată calculată proporțional cu numărul lunilor
lucrate în anul școlar/universitar respectiv.

(3) În cazul în care angajarea s-a făcut după începerea
anului școlar sau universitar, durata concediului de odihnă este
proporțională cu perioada lucrată.
(4) Cadrelor didactice care au lucrat în diferite perioade ale
anului școlar/universitar un anumit număr de zile li se consideră
luna integral lucrată în învățământ dacă din însumarea zilelor
respective rezultă 30 de zile calendaristice.
(5) Personalul didactic încadrat pe fracțiuni de normă
beneficiază de concediu de odihnă proporțional cu timpul efectiv
lucrat, calculat conform prevederilor alin. (2) și (3).
Art. 3. — Cadrelor didactice care, pe parcursul unui an
școlar/universitar, își desfășoară activitatea succesiv în mai
multe unități/instituții de învățământ li se acordă concediul de
odihnă de către unitatea/instituția la care funcționează în
momentul începerii vacanței. În aceste situații, indemnizația de
concediu va fi suportată de toate unitățile/instituțiile de
învățământ la care au fost încadrate, proporțional cu perioada
lucrată la fiecare dintre acestea în cursul anului
școlar/universitar respectiv.
Art. 4. — Specialiștii din alte sectoare de activitate, care au
fost angajați prin concurs în învățământ ca personal didactic cu
contract individual de muncă pe durata nedeterminată sau
determinată, beneficiază de concediul de odihnă prevăzut
pentru cadrele didactice, proporțional cu perioada efectiv lucrată
în învățământ în anul școlar/universitar respectiv.
Art. 5. — Cadrele didactice în activitate care desfășoară și
activitate în regim de plată cu ora au dreptul la concediul de
odihnă plătit numai pentru funcția de bază, pentru care s-a
încheiat contractul de muncă.
Art. 6. — (1) Efectuarea concediului de odihnă se realizează
în baza unei programări colective sau individuale stabilite cu
consultarea reprezentantului/reprezentanților organizației/
organizațiilor sindicale din unitatea/instituția de învățământ,

16

MONITORUL OFICIAL AL ROMÂNIEI, PARTEA I, Nr. 723/13.X.2011

afiliate la federațiile sindicale reprezentative, sau, după caz, a
reprezentanților salariaților, pentru programările colective, ori cu
consultarea salariatului, pentru programările individuale.
(2) Programarea concediilor de odihnă se face în primele
două luni ale anului școlar ori universitar de către consiliul de
administrație sau de către senatul universității. Perioadele de
efectuare a concediului de odihnă pentru fiecare cadru didactic
se stabilesc de consiliul de administrație sau de senatul
universității, în funcție de interesul învățământului și al celui în
cauză.
(3) La programarea concediilor de odihnă ale cadrelor
didactice conducerea unității/instituției are în vedere, în măsura
în care este posibil, și specificul activității soțului/soției.
(4) Programarea concediului de odihnă se dispune prin
decizie a directorului/rectorului unității/instituției de învățământ.
(5) Pentru fiecare cadru didactic încadrat după aprobarea
programării concediilor de odihnă conform alin. (1)—(3),
perioada de concediu se stabilește, în scris, odată cu semnarea
contractului individual de muncă.
Art. 7. — Cadrul didactic care a fost în incapacitate
temporară de muncă sau în concediu fără plată întregul an
școlar/universitar nu are dreptul la concediu de odihnă pentru
anul școlar/universitar respectiv.
Art. 8. — În cazul în care perioadele de concedii pentru
incapacitate temporară de muncă și de concedii fără plată,
însumate, au fost de 12 luni sau mai mari și s-au extins pe 2 ori
mai mulți ani școlari/universitari consecutivi, cadrul didactic are
dreptul la un singur concediu de odihnă, acordat pentru anul
școlar/universitar în care a reînceput activitatea, proporțional cu
lunile lucrate, în măsura în care acesta nu a fost efectuat în anul
în care a absentat de la serviciu pentru motivele mai sus
menționate.
Art. 9. — Orice convenție prin care se renunță, în totalitate
sau în parte, la dreptul la concediul de odihnă este nulă de drept.
Art. 10. — (1) Pe durata concediului de odihnă cadrele
didactice au dreptul la o indemnizație calculată în raport cu
numărul zilelor de concediu înmulțite cu media zilnică a salariului
de bază, a sporului de vechime și, după caz, a indemnizației de
conducere, luate împreună, corespunzătoare fiecărei luni
calendaristice în care se efectuează zilele de concediu. În cazul
în care concediul de odihnă se efectuează în cursul a două luni
consecutive, media veniturilor se calculează distinct pentru
fiecare lună în parte.
(2) Media zilnică a veniturilor se stabilește în raport cu
numărul zilelor lucrătoare din fiecare lună în care se efectuează
zilele de concediu de odihnă.
(3) În calculul indemnizației concediului de odihnă acordat
cadrelor didactice se iau în considerare și drepturile salariale
care se acordă cu caracter permanent.

Georgeta N. Stoica

(4) Pentru cadrele didactice încadrate cu fracțiuni de normă
indemnizația de concediu se calculează avându-se în vedere
drepturile salariale corespunzătoare, cuvenite pentru fracțiunea
de normă sau fracțiunile de normă care se iau în calcul.
(5) Indemnizația de concediu de odihnă se plătește cu cel
puțin 5 zile înaintea plecării în concediu.
Art. 11. — (1) Efectuarea concediului de odihnă este
întreruptă în următoarele situații:
a) cadrul didactic se află în concediu pentru incapacitate
temporară de muncă;
b) cadrul didactic se află în concediu de maternitate;
c) cadrul didactic este chemat să îndeplinească îndatoriri
publice;
d) cadrul didactic este rechemat, prin dispoziție scrisă a
conducerii unității, numai pentru interese de serviciu urgente sau
neprevăzute care fac necesară prezența sa în unitate/instituție.
(2) În situația rechemării, unitatea/instituția are obligația de a
suporta toate cheltuielile cadrului didactic și ale familiei sale,
necesare în vederea revenirii la locul de muncă, precum și
eventualele prejudicii suferite de acesta ca urmare a întreruperii
concediului de odihnă. Cadrul didactic beneficiază, în acest caz,
cel puțin de rambursarea cheltuielilor de transport și a
cheltuielilor legate de efectuarea concediului de odihnă în altă
localitate, echivalentă cu sumele cheltuite pentru prestația de
care nu au mai putut beneficia din cauza rechemării.
(3) Pentru cazurile de întrerupere a concediului de odihnă
prevăzute la alin. (1), cadrele didactice au dreptul să efectueze
restul zilelor de concediu după ce au încetat situațiile respective
sau, când aceasta nu este posibil, la o dată stabilită printr-o
nouă programare.
Art. 12. — (1) În cazul în care concediul început la o anumită
dată este întrerupt conform art. 11, se procedează la
regularizarea plăților în raport cu indemnizația de concediu
aferentă zilelor de concediu neefectuat și cu salariul cuvenit
cadrului didactic pentru perioada lucrată după întreruperea
concediului sau cu drepturile cuvenite pentru această perioadă,
după caz, potrivit legii.
(2) La data reprogramată pentru efectuarea părții restante a
concediului de odihnă, cadrului didactic i se acordă indemnizația
de concediu cuvenită pentru această perioadă.
Art. 13. — În cazul în care, după ce personalul didactic a
efectuat concediul de odihnă, contractul individual de muncă a
încetat, acesta este obligat să restituie unității partea din
indemnizația de concediu corespunzătoare perioadei nelucrate
din anul pentru care i s-a acordat acel concediu.
Art. 14. — Prezentele norme metodologice se aplică funcțiilor
didactice de predare și instruire practică din învățământul
preuniversitar și funcțiilor didactice și de cercetare din
învățământul universitar.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 723/13.X.2011 conține 16 pagini.

Prețul: 3,20 lei

&JUYDGY|526846]
ISSN 1453—4495

