Anul 179 (XXIII) — Nr. 12

PARTEA I

Joi, 6 ianuarie 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.369 din 26 octombrie 2010 referitoare la excepția
de neconstituționalitate a dispozițiilor art. 2151 alin. 2
raportat la art. 146 din Codul penal ............................

2–3

Decizia nr. 1.414 din 2 noiembrie 2010 referitoare la excepția
de neconstituționalitate a dispozițiilor art. 31 și art. 34
din Codul de procedură civilă ....................................

3–4

Decizia nr. 1.433 din 4 noiembrie 2010 referitoare la excepția
de neconstituționalitate a dispozițiilor art. 180 alin. 2 și 3,
art. 321 și art. 20 raportat la art. 175 alin. 1 din Codul
penal ..........................................................................

5–7

Decizia nr. 1.434 din 4 noiembrie 2010 referitoare la excepția
de neconstituționalitate a dispozițiilor art. 81 din Legea
nr. 146/1997 privind taxele judiciare de timbru ..........

7–8

Decizia nr. 1.439 din 4 noiembrie 2010 referitoare la excepția
de neconstituționalitate a dispozițiilor art. 64 și art. 71
din Codul penal ..........................................................

9–10

Decizia nr. 1.472 din 11 noiembrie 2010 referitoare la excepția
de neconstituționalitate a dispozițiilor art. 289 din
Codul penal ................................................................

11–12

Decizia nr. 1.478 din 11 noiembrie 2010 referitoare la excepția
de neconstituționalitate a dispozițiilor art. 80 din Legea
nr. 168/1999 privind soluționarea conflictelor de muncă
și ale art. 3041 din Codul de procedură civilă ............

12–13

Decizia nr. 1.499 din 18 noiembrie 2010 referitoare la excepția
de neconstituționalitate a dispozițiilor art. 147, art. 254
și art. 258 din Codul penal..........................................

13–15

Decizia nr. 1.500 din 18 noiembrie 2010 referitoare la excepția
de neconstituționalitate a dispozițiilor art. 239 alin. 1 și 2
din Codul penal ..........................................................

15–16

2

MONITORUL OFICIAL AL ROMÂNIEI, PARTEA I, Nr. 12/6.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.369
din 26 octombrie 2010

referitoare la excepția de neconstituționalitate a dispozițiilor art. 2151 alin. 2
raportat la art. 146 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2151 alin. 2 raportat la art. 146 din Codul penal,
excepție ridicată de Ștefan Rădulescu în Dosarul
nr. 18.133/303/2009 al Judecătoriei Sectorului 6 București.
La apelul nominal lipsesc părțile, față de care procedura de
citare a fost legal îndeplinită.
La dosar, domnul avocat Bogdan Gheorghe din cadrul
Baroului București, în calitate de reprezentant al autorului
excepției, conform împuternicirii avocațiale, a depus o cerere
prin care solicită acordarea unui nou termen de judecată,
întrucât nu se poate prezenta în fața Curții din motive medicale,
anexând în acest sens o adeverință medicală.
Reprezentantul Ministerului Public se opune cererii
formulate.
Curtea, deliberând asupra cererii de acordare a unui nou
termen de judecată, în temeiul art. 14 din Legea nr. 47/1992 și
al art. 156 din Codul de procedură civilă, respinge cererea,
motivat de împrejurarea că avocatul ales are, potrivit art. 2
alin. (5) din Legea nr. 51/1995 pentru organizarea și exercitarea
profesiei de avocat, republicată, obligația de a stărui pentru
soluționarea cauzelor într-un termen rezonabil, sens în care, în
acord cu art. 221 alin. (2) din Statutul profesiei de avocat, ăîn
cazul în care avocatul este împiedicat să îndeplinească serviciul
profesional, își va asigura substituirea”.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2010, pronunțată în Dosarul
nr. 18.133/303/2009, Judecătoria Sectorului 6 București a
sesizat Curtea Constituțională cu excepția de
neconstituționalitate a prevederilor art. 2151 alin. 2 raportat
la art. 146 din Codul penal, excepție ridicată de Ștefan
Rădulescu.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3) referitoare la
dreptul la un proces echitabil, art. 23 alin. (11) și (12) referitoare
la principiul prezumției de nevinovăție și la legalitatea
pedepselor, art. 73 alin. (3) lit. h) referitoare la domeniile de
adoptare prin legi organice, art. 11 referitoare la Dreptul
internațional și dreptul intern și art. 20 referitoare la Tratatele

internaționale privind drepturile omului, precum și ale art. 6
referitoare la Dreptul la un proces echitabil și art. 7 referitoare la
Nicio pedeapsă fără lege din Convenția pentru apărarea
drepturilor omului și a libertăților fundamentale, deoarece nu
satisfac exigențele de previzibilitate și accesibilitate ale normei
de incriminare, făcând trimitere, sub aspectul definiției
consecințelor deosebit de grave, la norma generală cuprinsă în
art. 146 din Codul penal.
Judecătoria Sectorului 6 București opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2151 alin. 2 din Codul penal — Delapidarea și
art. 146 din același cod — Consecințe deosebit de grave, care
au următorul conținut:
— Art. 2151 alin. 2: ăÎn cazul în care delapidarea a avut
consecințe deosebit de grave, pedeapsa este închisoarea de la
10 la 20 de ani și interzicerea unor drepturi.”
— Art. 146: ăPrin consecințe deosebit de grave se înțelege o
pagubă materială mai mare de 200.000 lei sau o perturbare
deosebit de gravă a activității, cauzată unei autorități publice sau
oricăreia dintre unitățile la care se referă art. 145, ori altei
persoane juridice sau fizice.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.206 din 24 septembrie 2009,
publicată în Monitorul Oficial al României, Partea I, nr. 706 din
21 octombrie 2009, și Deciziei nr. 534 din 9 aprilie 2009,
publicată în Monitorul Oficial al României, Partea I, nr. 384 din
5 iunie 2009, Curtea a statuat ăcă reglementarea cuprinsă în
art. 146 din Codul penal este necesară cu atât mai mult cu cât
legiuitorul a prevăzut consecințele deosebit de grave ca element
circumstanțial în conținutul agravant al mai multor infracțiuni,
cum ar fi, spre exemplu, furtul calificat, tâlhăria, înșelăciunea,
delapidarea sau distrugerea calificată. Susținerile referitoare la
caracterul inadecvat al criteriului valoric care determină înțelesul
expresiei consecințe deosebit de grave, deși pot fi reale în
condiții de devalorizare a monedei naționale, nu pot fi reținute.

MONITORUL OFICIAL AL ROMÂNIEI, PARTEA I, Nr. 12/6.I.2011
Modificarea conținutului unei norme juridice, în sensul adaptării
ei la realitățile sociale, este o prerogativă exclusivă a autorității
legislative în lumina dispozițiilor art. 61 alin. (1) din Constituție,
potrivit cărora «Parlamentul este organul reprezentativ suprem
al poporului român și unica autoritate legiuitoare a țării»”.
De asemenea, Curtea a mai statuat că art. 2151 alin. 2 din
Codul penal nu încalcă dispozițiile constituționale ale art. 21
alin. (3) privind dreptul la un proces echitabil și nici pe cele ale
art. 23 alin. (11) privind prezumția de nevinovăție.
Nu poate fi reținută nici pretinsa încălcare a art. 23 alin. (12)
din Constituție, deoarece dispozițiile criticate sunt în deplină
concordanță cu regula constituțională potrivit căreia nicio
pedeapsă nu poate fi stabilită sau aplicată decât în condițiile și
în temeiul legii.

3

În sfârșit, Curtea a constatat că textul legal criticat oferă
suficiente repere și elemente pentru ca persoana căreia i se
adresează să înțeleagă care sunt faptele incriminate de legiuitor,
în speță, fiind vorba despre forma calificată a infracțiunii de
delapidare, conduita incriminată constă, conform art. 2151 alin. 1
din Codul penal, în însușirea, folosirea sau traficarea, de către
un funcționar, în interesul sau ori pentru altul, de bani, valori sau
alte bunuri pe care le gestionează sau le administrează,
elementul material al laturii obiective a infracțiunii reglementate
fiind, prin urmare, clar circumstanțiat de legiuitor.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2151 alin. 2 raportat la art. 146 din Codul
penal, excepție ridicată de Ștefan Rădulescu în Dosarul nr. 18.133/303/2009 al Judecătoriei Sectorului 6 București.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.414
din 2 noiembrie 2010

referitoare la excepția de neconstituționalitate a dispozițiilor art. 31 și art. 34
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 31 și art. 34 din Codul de procedură civilă,
excepție ridicată de Gheorghița (Stanca) David și Aurelian
Stanca în Dosarul nr. 181/828/2007 al Judecătoriei Topoloveni.
La apelul nominal lipsesc părțile, față de care procedura de
citare este legal îndeplinită.

Magistratul-asistent-șef referă asupra cauzei și arată că
autorul excepției Gheorghița (Stanca) David a depus la dosar o
cerere prin care solicită judecarea în lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 martie 2010, pronunțată în Dosarul
nr. 181/828/2007, Judecătoria Topoloveni a sesizat Curtea
Constituțională cu excepția de neconstituționalitate a
dispozițiilor art. 31 și art. 34 din Codul de procedură civilă.
Excepția a fost ridicată de Gheorghița (Stanca) David și
Aurelian Stanca cu ocazia soluționării unei cereri de recuzare a
unui judecător.
În motivarea excepției de neconstituționalitate autorii
acesteia susțin, în esență, că textele de lege criticate contravin
prevederilor constituționale ale art. 16, art. 21, art. 24 și art. 124
alin. (2), precum și celor ale art. 6 paragraful 1 și art. 14 din

4

MONITORUL OFICIAL AL ROMÂNIEI, PARTEA I, Nr. 12/6.I.2011

Convenția pentru apărarea drepturilor omului și a libertăților
fundamentale. În acest sens, arată că, deoarece procedura
instituită în vederea judecării cererii de recuzare stabilește
numai ascultarea judecătorului recuzat, iar pe justițiabil îl
împiedică să participe la judecarea cererii de recuzare, creează
un dezechilibru evident în ceea ce privește drepturile procesuale
pe care le are justițiabilul și o inegalitate în fața legii între acesta
și judecătorul recuzat.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
republicată, ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 și art. 34 din Codul de procedură civilă, care
au următorul cuprins:
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face niciun
act de procedură.”;
— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.

Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
Autorii excepției de neconstituționalitate consideră că aceste
dispoziții contravin prevederilor constituționale cuprinse în
art. 16 privind egalitatea în fața legii, art. 21 privind accesul liber
la justiție, art. 24 privind dreptul la apărare, art. 124 alin. (2)
privind unicitatea, imparțialitatea și egalitatea pentru toți a
justiției, precum și prevederilor cuprinse în art. 6 paragraful 1
referitor la dreptul la un proces echitabil și art. 14 privind
principiul nediscriminării din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 268/2008, publicată în Monitorul
Oficial al României, Partea I, nr. 380 din 20 mai 2008. Cu acel
prilej, Curtea a constatat că prevederile criticate din Codul de
procedură civilă nu contravin dispozițiilor art. 21 din Constituție,
întrucât judecarea cererii de recuzare nu vizează fondul cauzei
și nu presupune în mod necesar dezbateri contradictorii. Prin
această reglementare legiuitorul a avut în vedere instituirea unei
proceduri simple și operative de soluționare a acestei cereri,
încheierea prin care s-a respins recuzarea putându-se ataca
odată cu fondul, instanța superioară de fond urmând a reface
toate actele și dovezile administrate la prima instanță, atunci
când constată că cererea de recuzare a fost pe nedrept
respinsă.
Pentru aceleași considerente nu a putut fi reținută nici critica
privind încălcarea art. 24 privind dreptul la apărare din
Constituție.
În final, Curtea a reținut că procedura privind judecarea
cererii de recuzare este aceeași, indiferent de calitatea părților
în proces, astfel încât nu se poate reține nici încălcarea
principiului egalității în drepturi și nici a prevederilor art. 124 din
Constituție, potrivit cărora justiția este unică, imparțială și egală
pentru toți.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își mențin valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 și art. 34 din Codul de procedură civilă,
excepție ridicată de Gheorghița (Stanca) David și Aurelian Stanca în Dosarul nr. 181/828/2007 al Judecătoriei Topoloveni.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 12/6.I.2011

5

CURTEA CONSTITUȚIONALĂ

D E C I Z I A Nr. 1.433
din 4 noiembrie 2010

referitoare la excepția de neconstituționalitate a dispozițiilor art. 180 alin. 2 și 3, art. 321 și art. 20
raportat la art. 175 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 180 alin. 2 și 3, art. 321 și art. 20 raportat la
art. 175 alin. 1 din Codul penal, excepție ridicată de Traian
Vasea, Mihăiță Vasea, Usein Sali, Cristian Marian Gheorghiu și
Victor Șerban în Dosarul nr. 4.199/118/2007 al Tribunalului
Constanța — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece critica autorului se fundamentează pe
compararea mai multor texte legale.
C U R T E A,

având în vedere actele și lucrările dosarului, constată
următoarele:
Prin Încheierea din 25 ianuarie 2010, pronunțată în Dosarul
nr. 4.199/118/2007, Tribunalul Constanța — Secția penală a
sesizat Curtea Constituțională cu excepția de
neconstituționalitate a prevederilor art. 180 alin. 2 și 3,
art. 321 și art. 20 raportat la art. 175 alin. 1 din Codul penal,
excepție ridicată de Traian Vasea, Mihăiță Vasea, Usein Sali,
Cristian Marian Gheorghiu și Victor Șerban.
În motivarea excepției de neconstituționalitate autorii
acesteia susțin că prevederile art. 180 alin. 2 din Codul penal
încalcă dispozițiile constituționale ale art. 21 alin. (3) referitoare
la dreptul la un proces echitabil, art. 124 referitoare la Înfăptuirea
justiției și art. 16 alin. (1) și (2) privind principiul egalității în
drepturi, deoarece, de vreme ce nu există niciun fel de diferență
între infracțiunea prevăzută de art. 180 alin. 2 din Codul penal
și contravenția prevăzută de art. 2 pct. 1 din Legea nr. 61/1991
pentru sancționarea faptelor de încălcare a unor norme de
conviețuire socială, a ordinii și liniștii publice, nu se justifică
incriminarea penală a actelor de violență în funcție de numărul
zilelor de îngrijiri medicale. O astfel de incriminare poate da
naștere la interpretări ori speculații cu privire la considerentele
care au stat la baza actului normativ.
Dispozițiile art. 180 alin. 3 din Codul penal contravin
prevederilor constituționale ale art. 1 alin. (3), art. 4, art. 11,
art. 15, art. 16, art. 20, art. 21, art. 24, art. 31, art. 53, art. 124,
art. 126 și art. 131, fiind, în opinia autorului, contrare Legii
fundamentale ăîn situația în care acțiunea penală nu poate fi

pusă în mișcare și din oficiu de către organele abilitate ale
statului.”
Dispozițiile art. 321 din Codul penal contravin prevederilor
constituționale ale art. 30 alin. (1) referitoare la libertatea de
exprimare, art. 16 referitoare la Egalitatea în drepturi, art. 124
alin. (1) și (2) referitoare la înfăptuirea justiției în numele legii și
la unicitatea, egalitatea și imparțialitatea acesteia și art. 126
referitoare la Instanțele judecătorești, deoarece inculpații sunt
trimiși în judecată pentru săvârșirea de acte și gesturi prin care
s-a adus atingere bunelor moravuri. O astfel de incriminare
afectează libertatea de exprimare, care este inviolabilă. De
asemenea, legiuitorul nu face o distincție clară între această
infracțiune și dispozițiile art. 2 din Legea nr. 61/1991.
Modalitatea de departajare efectivă a unei contravenții de o
infracțiune nu este însă reglementată de lege, astfel că există
posibilitatea interpretării subiective a acestor texte de lege.
Dispozițiile art. 20 raportate la art. 175 alin. 1 din Codul penal
contravin prevederilor constituționale ale art. 16 alin. (1)
referitoare la egalitatea în drepturi, art. 20 referitoare la Tratatele
internaționale privind drepturile omului, art. 21 alin. (1) și (2)
referitoare la accesul liber la justiție, art. 24 referitoare la Dreptul
la apărare, art. 126 alin. (1) referitoare la instanțele
judecătorești, precum și ale art. 6 paragraful 1 referitoare la
dreptul la un proces echitabil și art. 13 referitoare la Dreptul la
un recurs efectiv, ambele din Convenția pentru apărarea
drepturilor omului și a libertăților fundamentale, deoarece
instituie un tratament discriminatoriu între inculpații cercetați
pentru săvârșirea infracțiunii de tentativă la omor calificat și cei
cercetați pentru vătămare corporală gravă prevăzute și
pedepsite de art. 182 alin. 2 din Codul penal în varianta
referitoare la punerea în primejdie a vieții unei persoane. În
opinia sa, pericolul social al faptei de vătămare corporală gravă
este mai ridicat decât la tentativa de omor. Se arată că, pentru
a se reține infracțiunea prevăzută de art. 20 raportat la art. 175
lit. i) din Codul penal este necesar să se stabilească dacă
inculpații s-au înțeles să ucidă victimele cu aceeași ocazie, iar
în realizarea acestei hotărâri să fi aplicat fiecare lovituri victimei,
cauzându-i leziuni care i-au pus viața în pericol. Tentativa de
omor constă în punerea în executare a hotărârii de a ucide o
persoană, iar vătămarea corporală gravă, în punerea în
primejdie a vieții persoanei. Ele sunt legate prin urmarea
produsă, comună ambelor fapte, respectiv ăpunerea în primejdie
a vieții”. Această din urmă expresie comportă două accepțiuni:
una juridică și alta medico-legală. Prin urmare, infracțiunea de
vătămare corporală gravă nu poate avea în vedere decât
accepțiunea medico-legală a expresiei, pe când tentativa la
omor vizează doar accepțiunea juridică. Așa fiind, împrejurarea
că victima a suferit leziuni care necesită pentru vindecare 100—
110 zile de îngrijiri medicale, fără a-i pune în primejdie viața, nu
poate fi folosită ca argument pentru încadrarea juridică a faptei
în tentativă la omor, ci doar în vătămare corporală gravă.
Tribunalul Constanța — Secția penală opinează că
susținerile autorilor excepției vizează noțiuni de drept material,
care nu reprezintă o problemă de control constituțional, ci una
de legiferare ori de politică legislativă.

6

MONITORUL OFICIAL AL ROMÂNIEI, PARTEA I, Nr. 12/6.I.2011

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale
contestate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 180 alin. 2 și 3 — Lovirea sau alte violențe,
art. 321 — Ultrajul contra bunelor moravuri și tulburarea liniștii
publice și art. 20 — Conținutul tentativei raportat la art. 175
alin. 1 — Omor calificat, toate din Codul penal, care au
următorul conținut:
— Art. 180 alin. 2 și 3: ăLovirea sau actele de violență care
au pricinuit o vătămare ce necesită pentru vindecare îngrijiri
medicale de cel mult 20 de zile se pedepsesc cu închisoare de
la 3 luni la 2 ani sau cu amendă.
Acțiunea penală se pune în mișcare la plângerea prealabilă
a persoanei vătămate. În cazul faptelor prevăzute la alin. 11 și 21
acțiunea penală se pune în mișcare și din oficiu.”;
— Art. 321: ăFapta persoanei care, în public, săvârșește acte
sau gesturi, proferează cuvinte ori expresii, sau se dedă la orice
alte manifestări prin care se aduce atingere bunelor moravuri
sau se produce scandal public ori se tulbură, în alt mod, liniștea
și ordinea publică, se pedepsește cu închisoare de la unu la
5 ani.
Dacă prin fapta prevăzută la alin. 1 s-au tulburat grav liniștea
și ordinea publică, pedeapsa este închisoarea de la 2 la 7 ani.”;
— Art. 20: ăTentativa constă în punerea în executare a
hotărârii de a săvârși infracțiunea, executare care a fost însă
întreruptă sau nu și-a produs efectul.
Există tentativă și în cazul în care consumarea infracțiunii nu
a fost posibilă datorită insuficienței sau defectuozității mijloacelor
folosite, ori datorită împrejurării că în timpul când s-au săvârșit
actele de executare, obiectul lipsea de la locul unde făptuitorul
credea că se află.
Nu există tentativă atunci când imposibilitatea de consumare
a infracțiunii este datorită modului cum a fost concepută
executarea.”;
— Art. 175 alin. 1: ăOmorul săvârșit în vreuna din următoarele
împrejurări:
a) cu premeditare;
b) din interes material;
c) asupra soțului sau unei rude apropiate;
d) profitând de starea de neputință a victimei de a se apăra;
e) prin mijloace ce pun în pericol viața mai multor persoane;
f) în legătură cu îndeplinirea îndatoririlor de serviciu sau
publice ale victimei;
g) pentru a se sustrage ori pentru a sustrage pe altul de la
urmărire sau arestare, ori de la executarea unei pedepse;

h) pentru a înlesni sau a ascunde săvârșirea altei infracțiuni;
i) în public,
se pedepsește cu închisoare de la 15 la 25 de ani și
interzicerea unor drepturi.”
Examinând excepția de neconstituționalitate, Curtea
constată că autorii și-au întemeiat critica de neconstituționalitate
a dispozițiilor art. 180 alin. 2 și art. 321 din Codul penal pe
compararea modului de incriminare în Codul penal a infracțiunii
de lovire sau alte violențe și a infracțiunii de ultraj contra bunelor
moravuri cu sancționarea contravențională a altor fapte
antisociale. Asemenea critici nu pot fi reținute, deoarece Curtea
Constituțională a statuat în jurisprudența sa, de exemplu, prin
Decizia nr. 495 din 16 noiembrie 2004, publicată în Monitorul
Oficial al României, Partea I, nr. 63 din 19 ianuarie 2005, că
examinarea constituționalității unui text de lege are în vedere
compatibilitatea acelui text cu dispozițiile constituționale pretins
încălcate, iar nu compararea mai multor prevederi legale între
ele și raportarea concluziei ce ar rezulta din această comparație
la dispoziții ori principii ale Constituției. Procedându-se altfel,
s-ar ajunge inevitabil la concluzia că, deși fiecare dintre
dispozițiile legale este constituțională, numai coexistența lor ar
pune în discuție constituționalitatea uneia dintre ele.
Ipotetic, chiar dacă s-ar accepta această posibilitate,
referitoare la identitatea de fapte între contravenție și infracțiune,
Curtea constată că o eventuală eroare cu privire la dispozițiile ce
ar putea fi incidente fondului poate fi cenzurată doar de instanța
de judecată, controlul de contencios constituțional, în acord cu
prevederile art. 124 alin. (1) și ale art. 126 alin. (1) din
Constituție, neputând fi convertit într-un control judiciar chemat
să înfăptuiască justiția. Curtea Constituțională nu face parte din
autoritatea judecătorească, ci este unica autoritate de jurisdicție
constituțională, care asigură, printre altele, pe calea excepției,
controlul legilor sau ordonanțelor ori dispozițiilor dintr-o lege sau
ordonanță în vigoare, care încalcă dispozițiile sau principiile
Legii fundamentale, și nicidecum pe cele ale celorlalte acte
normative.
În ceea ce privește dispozițiile art. 180 alin. 3 din Codul
penal, Curtea constată că autorii excepției solicită, în esență,
modificarea textelor în sensul ca și pentru infracțiunea prevăzută
și pedepsită de art. 180 alin. 1 să poată fi pusă în mișcare
acțiunea penală din oficiu. Or, o asemenea argumentare nu
poate fi primită, deoarece, potrivit art. 2 alin. (3) din Legea
nr. 47/1992, Curtea Constituțională ăse pronunță [...] fără a putea
modifica sau completa prevederile supuse controlului.”.
În sfârșit, în ceea ce privește excepția de neconstituționalitate
a dispozițiilor art. 20 raportat la art. 175 alin. 1 din Codul penal,
Curtea constată că, așa cum rezultă din motivarea autorilor
excepției, aceștia încearcă să extragă un eventual viciu de
constituționalitate prin raportare la dispozițiile art. 182 din Codul
penal, solicitând practic Curții să se pronunțe cu privire la modul
de interpretare și aplicare a textelor legale și la temeinicia
incidenței în speță a infracțiunii de vătămare corporală gravă.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță numai asupra constituționalității actelor cu privire la
care a fost sesizată, adică asupra contrarietății lor cu Legea
fundamentală, și nicidecum nu are competență de drept comun
referitoare la aplicarea într-o cauză a unei norme legale sau a
alteia. O asemenea atribuție revine, potrivit art. 126 din
Constituție, instanțelor de judecată.
Așa fiind, pentru argumentele de mai sus, Curtea urmează a
respinge ca inadmisibilă excepția formulată.

MONITORUL OFICIAL AL ROMÂNIEI, PARTEA I, Nr. 12/6.I.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 180 alin. 2 și 3, art. 321 și art. 20 raportat la
art. 175 alin. 1 din Codul penal, excepție ridicată de Traian Vasea, Mihăiță Vasea, Usein Sali, Cristian Marian Gheorghiu și Victor
Șerban în Dosarul nr. 4.199/118/2007 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.434
din 4 noiembrie 2010

referitoare la excepția de neconstituționalitate a dispozițiilor art. 81 din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 81 din Legea nr. 146/1997 privind taxele
judiciare de timbru, excepție ridicată de Avram Alexandru în
Dosarul nr. 1.207/302/2010 al Judecătoriei Sectorului 5
București.
La apelul nominal răspunde, pentru autorul excepției, avocat
cu delegație la dosar, procedura de citare fiind legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
respingerea ca devenită inadmisibilă a excepției de
neconstituționalitate, întrucât textul legal criticat a fost declarat
ca fiind neconstituțional prin Decizia Curții Constituționale
nr. 1.202 din 5 octombrie 2010.
Reprezentantul Ministerului Public apreciază că excepția a
devenit inadmisibilă, urmare a Deciziei Curții Constituționale
nr. 1.202 din 5 octombrie 2010, prin care textul legal criticat a
fost declarat neconstituțional.

C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2010, pronunțată în Dosarul
nr. 1.207/302/2010, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 81 din Legea
nr. 146/1997 privind taxele judiciare de timbru, excepție
ridicată de Avram Alexandru într-o cauză având ca obiect
soluționarea unei cereri de reexaminare a taxei judiciare de
timbru.
În motivarea excepției de neconstituționalitate se susține
că prevederile legale criticate încalcă egalitatea în drepturi,
accesul liber la justiție, dreptul de moștenire, precum și
dispozițiile constituționale referitoare la așezarea justă a
sarcinilor fiscale și restrângerea exercițiului unor drepturi sau al
unor libertăți. În esență, motivarea autorului excepției se
bazează pe faptul că, în situația în care nu s-a plătit taxa de
timbru pentru efectuarea procedurii succesorale notariale,
valoarea taxei judiciare de timbru datorată pentru eliberarea de
către instanțele judecătorești de copii de pe hotărârile
judecătorești, cu mențiunea că sunt definitive și irevocabile, este
una excesivă din moment ce o atare cerere se taxează la
nivelurile prevăzute în art. 3 lit. c) din Legea nr. 146/1997.
Judecătoria Sectorului 5 București apreciază că excepția
de neconstituționalitate ridicată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 12/6.I.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 81 din Legea nr. 146/1997 privind taxele judiciare
de timbru, publicată în Monitorul Oficial al României, Partea I,
nr. 173 din 29 iulie 1997, astfel cum au fost modificate prin
Legea nr. 276/2009 privind aprobarea Ordonanței de urgență a
Guvernului nr. 212/2008 pentru modificarea și completarea Legii
nr. 146/1997 privind taxele judiciare de timbru, publicată în
Monitorul Oficial al României, Partea I, nr. 482 din 13 iulie 2009,
și care au următorul cuprins:
— Art. 81: ă(1) Cererile pentru eliberarea de către instanțele
judecătorești de copii de pe hotărârile judecătorești, cu
mențiunea că sunt definitive și irevocabile, prin care se stabilesc
calitatea de moștenitor, masa succesorală, cotele și bunurile ce
revin fiecărui moștenitor, dacă nu s-a plătit taxa de timbru pentru
efectuarea procedurii succesorale notariale, se taxează potrivit
dispozițiilor art. 3 lit. c).
(2) După plata taxelor succesorale, eliberarea de noi copii
de pe hotărârile judecătorești prevăzute la alin. (1) se taxează cu
2 lei”.
Textele constituționale invocate în susținerea excepției sunt
cele ale art. 16 privind egalitatea în drepturi, art. 21 privind
accesul liber la justiție, art. 46 privind dreptul de moștenire,
art. 53 privind restrângerea exercițiului unor drepturi sau al unor
libertăți și art. 56 privind contribuțiile financiare. Totodată, se
consideră a fi încălcate și prevederile art. 6 paragraful 1 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate, Curtea
constată că, ulterior sesizării Curții, art. 81 din Legea
nr. 146/1997 a fost declarat neconstituțional prin Decizia Curții
Constituționale nr. 1.202 din 5 octombrie 2010, nepublicată încă.
Prin decizia menționată, Curtea a statuat că textul criticat
împiedică atât accesul direct la procedura judiciară desfășurată
de instanțele judecătorești, cât și punerea în executare a
hotărârii datorită cuantumului ridicat al taxei judiciare de timbru.

Curtea a constatat și încălcarea art. 15 alin. (2) și art. 16 din
Constituție, întrucât art. 81 din lege, pe de o parte, vizează atât
procedurile succesorale judiciare începute după intrarea în
vigoare a Legii nr. 276/2009, cât și cele începute înainte de
intrarea în vigoare a Legii nr. 276/2009, iar, pe de altă parte,
instituie posibilitatea ca, în situația unei hotărâri judecătorești
care a consfințit procedura succesorală anterior intrării în
vigoare a Legii nr. 276/2009, un moștenitor, solicitând mai
repede o copie legalizată de pe hotărârea judecătorească, să
plătească o taxă modică, în timp ce celălalt moștenitor, aflat prin
ipoteză în aceeași situație juridică, acționând după intrarea în
vigoare a legii menționate, să mai fie nevoit să plătească o taxă
judiciară de timbru ce depășește cu mult atât valoarea taxei
judiciare de timbru plătită în cursului procesului, cât și valoarea
taxei judiciare de timbru plătite de celălalt moștenitor cu aceeași
ocazie.
Totodată, Curtea a reținut încălcarea prevederilor art. 56
alin. (2) coroborate cu cele ale art. 44 și art. 46 din Constituție,
întrucât, prin prisma cuantumului ridicat al taxei, aceasta nu mai
reprezintă o contraprestație în raport cu serviciul public ce
urmează a fi prestat, ci dobândește caracterul unei sancțiuni
care nu are nicio legătură cu pretinsul serviciu prestat de către
stat.
În fine, Curtea a constatat că prevederile art. 81 alin. (2) din
Legea nr. 146/1997 sunt lipsite de previzibilitate, întrucât
Hotărârea Guvernului nr. 1.514/2006 privind nivelurile pentru
valorile impozabile, impozitele și taxele locale și alte taxe
asimilate acestora, precum și amenzile aplicabile în anul fiscal
2007, care stabilea valoarea taxei judiciare de timbru la nivelul
anului 2007, a fost abrogată prin Hotărârea Guvernului
nr. 956/2009 privind nivelurile pentru valorile impozabile,
impozitele și taxele locale și alte taxe asimilate acestora, precum
și amenzile aplicabile începând cu anul fiscal 2010, fără a se
stabili vreo altă valoare a taxei judiciare de timbru. Astfel,
existența normativă a textului este compromisă, nici justițiabilul
și nici instanțele judecătorești neputând avea reprezentarea
clară a efectelor pe care trebuie să le producă textul în cauză.
În consecință, Curtea constată că art. 81 alin. (2) din Legea
nr. 146/1997 contravine prevederilor art. 1 alin. (5) din
Constituție.
Având în vedere cele de mai sus, Curtea constată că
excepția ridicată a devenit inadmisibilă, în temeiul art. 29 alin. (3)
și (6) din Legea nr. 47/1992.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 81 din Legea nr. 146/1997 privind
taxele judiciare de timbru, excepție ridicată de Avram Alexandru în Dosarul nr. 1.207/302/2010 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 12/6.I.2011

9

CURTEA CONSTITUȚIONALĂ

D E C I Z I A Nr. 1.439
din 4 noiembrie 2010

referitoare la excepția de neconstituționalitate a dispozițiilor art. 64 și art. 71 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 64 și art. 71 din Codul penal, excepție ridicată
de Marcel Vasile Holunga, Tiberiu Kovacs și Sindicatul
Independent al Juriștilor din România în Dosarul
nr. 12.924.2/211/2006 al Tribunalului Teleorman — Secția
penală și de Marian Guță în Dosarul nr. 6.145/3/2009 (443/2010)
al Curții de Apel București — Secția I penală.
La apelul nominal răspunde, pentru autorul Sindicatul
Independent al Juriștilor din România, domnul Pompiliu Bota, în
calitate de membru de sindicat, cu împuternicire depusă la
dosar, și se constată lipsa celorlalte părți, față de care procedura
de citare a fost legal îndeplinită.
În Dosarul nr. 1.892D/2010, autorul excepției Marian Guță a
depus o cerere prin care solicită acordarea unui nou termen de
judecată, motivat de împrejurarea că nu se poate prezenta în
fața Curții din cauze medicale. Nu depune niciun document în
susținerea cererii sale.
Reprezentantul Ministerului Public se opune acordării unui
nou termen de judecată.
Curtea, deliberând, în temeiul art. 14 din Legea nr. 47/1992
și al art. 156 din Codul de procedură civilă, respinge cererea
formulată de autorul Marian Guță, întrucât, pe de o parte, nu a
probat imposibilitatea de a se prezenta în fața Curții și, pe de
altă parte, de la data sesizării instanței de contencios
constituțional, respectiv 2 iunie 2010, și până în prezent s-a
scurs un interval suficient pentru a-și angaja un apărător care să
îi susțină la nevoie interesele.
Curtea, având în vedere că excepțiile de neconstituționalitate
ridicate în dosarele nr. 842D/2010 și nr. 1.892D/2010 au obiect
identic, pune în discuție, din oficiu, problema conexării cauzelor.
Reprezentantul autorului excepției Sindicatul Independent al
Juriștilor din România este de acord cu conexarea celor două
dosare.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.892D/2010
la Dosarul nr. 842D/2010, care este primul înregistrat.
Cauza fiind în stare de judecată, președintele acordă
cuvântul reprezentantului autorului excepției Sindicatul
Independent al Juriștilor din România, care pune concluzii de

admitere a acesteia și depune un certificat de soluție emis de
Înalta Curte de Casație și Justiție — Secția penală, dat într-o
altă cauză.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarelor, constată
următoarele:
Prin încheierile din 2 februarie 2010 și 2 iunie 2010,
pronunțate în dosarele nr. 12.924.2/211/2006 și nr. 6.145/3/2009
(443/2010), Tribunalul Teleorman — Secția penală și Curtea
de Apel București — Secția I penală au sesizat Curtea
Constituțională cu excepția de neconstituționalitate a
prevederilor art. 64 și art. 71 din Codul penal.
Excepția a fost ridicată, în dosarele de mai sus, de Marcel
Vasile Holunga, Tiberiu Kovacs, Sindicatul Independent al
Juriștilor din România și Marian Guță.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile art. 3 din Protocolul nr. 1 adițional la Convenția pentru
apărarea drepturilor omului și a libertăților fundamentale
referitoare la Dreptul la alegeri libere.
Astfel, deși prin Decizia nr. 74 din 5 noiembrie 2007 a Înaltei
Curți de Casație și Justiție, pronunțată în cadrul unui recurs în
interesul legii, s-a stabilit că interzicerea drepturilor prevăzute
de art. 64 din Codul penal nu se face automat, ci motivat, având
în vedere criteriile prevăzute de art. 71 din același cod, autorii
excepției consideră că această decizie nu poate împiedica
judecătorul să aplice pedeapsa complementară a interzicerii
unor drepturi. În acest sens se face trimitere la Hotărârea din
1 iulie 2008 a Curții Europene a Drepturilor Omului referitoare la
Cauza Calmanovici împotriva României.
Tribunalul Teleorman — Secția penală opinează că
excepția de neconstituționalitate este neîntemeiată.
Curtea de Apel București — Secția I penală opinează că
aplicarea concomitentă a pedepselor complementare prevăzute
de art. 64 lit. a) și b) din Codul penal cu referire la art. 65 din
Codul penal, pe o durată determinată, după executarea
pedepsei principale, precum și a pedepsei accesorii prevăzute
de art. 71 alin. 1 din Codul penal pe durata executării pedepsei
contravine art. 3 din Protocolul nr. 1 adițional la Convenția pentru
apărarea drepturilor omului și a libertăților fundamentale,
precum și art. 20 și 36 din Constituția României și art. 21 din
Declarația Universală a Drepturilor Omului.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 12/6.I.2011
C U R T E A,

examinând încheierile de sesizare, rapoartele întocmite de
judecătorul-raportor, susținerile autorului prezent prin
împuternicit, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 64 cu denumirea marginală Interzicerea unor
drepturi și art. 71 cu denumirea marginală Conținutul și modul de
executare a pedepsei accesorii, ambele din Codul penal.
Autorii excepției de neconstituționalitate susțin că prin
dispozițiile legale criticate sunt încălcate prevederile art. 3 din
Protocolul nr. 1 adițional la Convenția pentru apărarea
drepturilor omului și a libertăților fundamentale referitoare la
Dreptul la alegeri libere.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 438 din 15 aprilie 2008, publicată
în Monitorul Oficial al României, Partea I, nr. 354 din 8 mai 2008,
Curtea Constituțională a respins ca neîntemeiată excepția de
neconstituționalitate a dispozițiilor art. 64 alin. 1 lit. a) teza întâi
din Codul penal, și a statuat că, ădincolo de posibilitatea oferită
de Constituția României prin art. 36 alin. (2) de a priva de dreptul
de vot persoanele condamnate prin hotărâre judecătorească
definitivă, și art. 3 din Protocolul nr. 1 adițional la Convenția
pentru apărarea drepturilor omului și a libertăților fundamentale
lasă statelor libertatea unei asemenea reglementări restrictive.
Astfel, în jurisprudența sa, Curtea Europeană a Drepturilor
Omului a arătat că suspendarea temporară a exercițiului
dreptului de vot pentru o persoană cu privire la care există indicii
de apartenență la o organizație mafiotă urmărește un scop
legitim. De asemenea, în Hotărârea din 4 ianuarie 1960
pronunțată în Cauza Xc/Allemagne, o persoană a invocat că,
fiind în executarea unei pedepse cu închisoarea, autoritățile
statale au împiedicat-o să-și exercite dreptul de vot. Instanța
europeană a arătat că, în termenii art. 3 al Protocolului adițional
la Convenție, părțile se angajează să organizeze alegeri libere

și nu rezultă din cuprinsul său că ele recunosc oricărei persoane
dreptul la alegeri libere, altfel spus, dreptul de vot al unui individ
nu este garantat de art. 3, întrucât nu este un drept subiectiv
propriu. De asemenea, restricțiile referitoare la o categorie
limitată de persoane, anume cele condamnate, care sunt în
executarea pedepselor privative de libertate, nu aduc atingere
liberei exprimări a opiniei poporului privitoare la alegerea
corpului legislativ în sensul art. 3 din Protocolul adițional.
În sfârșit, o parte din criticile autorilor excepției privitoare la
dispozițiile din Codul penal vizează și modalitatea de aplicare,
fapt ce nu constituie o problemă de constituționalitate, ci un
aspect asupra căruia decide instanța de judecată învestită cu
soluționarea litigiului. De altfel, eventualele probleme legate de
aceste nemulțumiri au fost dezlegate de Înalta Curte de Casație
și Justiție — Secțiile Unite, prin Decizia nr. LXXIV (74), când,
admițând recursul în interesul legii, a statuat că dispozițiile
art. 71 din Codul penal referitoare la conținutul și modul de
executare a pedepsei accesorii se interpretează în sensul că
interzicerea drepturilor prevăzute de art. 64 lit. a) teza I-c) din
Codul penal nu se va face automat, prin efectul legii, ci se va
supune aprecierii instanței, în funcție de criteriile stabilite în
art. 71 alin. 3 din Codul penal.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
În sfârșit, cât privește Hotărârea din 1 iulie 2008 pronunțată
în Cauza Calmanovici împotriva României, Curtea constată că
instanța europeană a avut în vedere o cauză care nu intra sub
incidența recursului în interesul legii mai sus amintit și care a
nuanțat unitar aspectele de interpretare și de aplicare tocmai în
sensul jurisprudenței Curții Europene a Drepturilor Omului, care,
cu acel prilej, nu a constatat încălcarea art. 3 din Protocolul nr. 1
adițional la Convenția pentru apărarea drepturilor omului și a
libertăților fundamentale pentru că nu exclude încă de la început
aplicarea unor restricții ale drepturilor electorale în cazul unei
infracțiuni comise în calitate de funcționar public, ci pentru că
aveau un caracter automat și nediferențiat și pentru că privau
instanțele de judecată de orice analiză referitoare la
proporționalitate. Or, așa cum s-a arătat, Înalta Curte de Casație
și Justiție — Secțiile Unite a remediat acest neajuns.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 64 și art. 71 din Codul penal, excepție ridicată
de Marcel Vasile Holunga, Tiberiu Kovacs și Sindicatul Independent al Juriștilor din România în Dosarul nr. 12.924.2/211/2006 al
Tribunalului Teleorman — Secția penală și de Marian Guță în Dosarul nr. 6.145/3/2009 (443/2010) al Curții de Apel București —
Secția I penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 12/6.I.2011

11

CURTEA CONSTITUȚIONALĂ

D E C I Z I A Nr. 1.472
din 11 noiembrie 2010

referitoare la excepția de neconstituționalitate a dispozițiilor art. 289 din Codul penal
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 289 din Codul penal, excepție ridicată de Ion
Bucur în Dosarul nr. 4.977/231/2006 al Tribunalului Vrancea —
Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 5 februarie 2010, pronunțată în Dosarul
nr. 4.977/231/2006, Tribunalul Vrancea — Secția penală a
sesizat Curtea Constituțională cu excepția de
neconstituționalitate a dispozițiilor art. 289 din Codul penal.
Excepția a fost ridicată de Ion Bucur cu ocazia soluționării
apelului împotriva unei sentințe penale de achitare sub aspectul
săvârșirii, printre altele, a infracțiunii prevăzute de art. 289 din
Codul penal.
În motivarea excepției de neconstituționalitate autorul
acesteia susține că prevederile art. 289 din Codul penal aduc
atingere principiului egalității în drepturi, precum și dreptului la
un proces echitabil, deoarece răspunderea penală este atrasă
de calitatea de funcționar a subiectului activ, ceea ce creează o
discriminare față de ceilalți cetățeni, care nu răspund sub
aspectul săvârșirii infracțiunii de fals intelectual.
Tribunalul Vrancea — Secția penală apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 289 din Codul penal, având următorul cuprins:
ăFalsificarea unui înscris oficial cu prilejul întocmirii acestuia, de
către un funcționar aflat în exercițiul atribuțiilor de serviciu, prin
atestarea unor fapte sau împrejurări necorespunzătoare
adevărului ori prin omisiunea cu știință de a insera unele date
sau împrejurări, se pedepsește cu închisoare de la 6 luni la
5 ani.
Tentativa se pedepsește.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) și (2) privind egalitatea în drepturi și ale
art. 21 alin. (3) teza întâi referitoare la dreptul la un proces
echitabil, precum și a prevederilor art. 6 din Convenția pentru
apărarea drepturilor omului și a libertăților fundamentale, ale
art. 10 din Declarația Universală a Drepturilor Omului și ale
art. 14 din Pactul internațional cu privire la drepturile civile și
politice, prevederi care se referă la dreptul la un proces echitabil.
Examinând excepția de neconstituționalitate, Curtea
constată că prevederile art. 289 din Codul penal au mai fost
supuse controlului de constituționalitate, prin raportare la
aceleași dispoziții din Legea fundamentală și din actele
normative internaționale invocate și în prezenta cauză și față de
critici similare. Astfel, prin Decizia nr. 1.086 din 14 octombrie
2008, publicată în Monitorul Oficial al României, Partea I, nr. 786
din 25 noiembrie 2008, Curtea, respingând excepția de
neconstituționalitate a dispozițiilor art. 289 alin. 1 din Codul
penal, a reținut că nu poate fi primită critica de
neconstituționalitate referitoare la încălcarea art. 16 din
Constituție, privind egalitatea cetățenilor în fața legii, câtă vreme
prevederile criticate din Codul penal nu instituie privilegii sau
discriminări, fiind aplicabile în mod egal oricărei persoane care
are calitatea de funcționar public sau funcționar. Totodată,
stabilirea unor infracțiuni, precum și a calității subiectului activ al
acestora intră în competența exclusivă a legiuitorului.
În același sens este și Decizia nr. 511 din 27 aprilie 2010,
publicată în Monitorul Oficial al României, Partea I, nr. 343 din
25 mai 2010.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

12

MONITORUL OFICIAL AL ROMÂNIEI, PARTEA I, Nr. 12/6.I.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 289 din Codul penal, excepție ridicată de Ion
Bucur în Dosarul nr. 4.977/231/2006 al Tribunalului Vrancea — Secția penală.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.478
din 11 noiembrie 2010

referitoare la excepția de neconstituționalitate a dispozițiilor art. 80 din Legea nr. 168/1999
privind soluționarea conflictelor de muncă și ale art. 3041 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 80 din Legea nr. 168/1999 privind soluționarea
conflictelor de muncă și ale art. 3041 din Codul de procedură
civilă, excepție ridicată de Societatea Comercială ăN&D Clima” —
S.R.L. din București în Dosarul nr. 2.224/3/2009 (5.825/2009) al
Curții de Apel București — Secția a VII-a civilă și pentru cauze
privind conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 18 martie 2010, pronunțată în Dosarul
nr. 2.224/3/2009 (5.825/2009), Curtea de Apel București —
Secția a VII-a civilă și pentru cauze privind conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 80
din Legea nr. 168/1999 privind soluționarea conflictelor de
muncă și ale art. 3041 din Codul de procedură civilă.

Excepția a fost ridicată de Societatea Comercială ăN&D
Clima” — S.R.L. din București cu prilejul soluționării recursului
formulat de Dan Marius Onciu împotriva Sentinței civile nr. 5.823
din 13 iulie 2009, pronunțată de Tribunalul București — Secția
a VIII-a conflicte de muncă și asigurări sociale în Dosarul
nr. 2.224/3/LM/2009, având ca obiect o contestație formulată
împotriva deciziei de concediere.
În motivarea excepției de neconstituționalitate autorul
acesteia susține, în esență, că, instituind doar calea de atac a
recursului, textele de lege criticate creează o discriminare a
persoanelor care se supun acestor reglementări față de cele
care beneficiază și de calea de atac a apelului. De asemenea,
consideră că este încălcat și accesul liber la justiție.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
consideră că textele de lege criticate nu contravin dispozițiilor
constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 80 din Legea nr. 168/1999 privind soluționarea

13

MONITORUL OFICIAL AL ROMÂNIEI, PARTEA I, Nr. 12/6.I.2011
conflictelor de muncă, publicată în Monitorul Oficial al României,
Partea I, nr. 582 din 29 noiembrie 1999, precum și dispozițiile
art. 3041 din Codul de procedură civilă.
Textele de lege criticate au următoarea redactare:
— Art. 80 din Legea nr. 168/1999: ăTermenul de recurs este
de 10 zile de la data comunicării hotărârii pronunțate de instanța
de fond.”;
— Art. 3041 din Codul de procedură civilă: ăRecursul declarat
împotriva unei hotărâri care, potrivit legii, nu poate fi atacată cu
apel, nu este limitat la motivele de casare prevăzute în art. 304,
instanța putând să examineze cauza sub toate aspectele.”
Autorul excepției consideră că aceste texte de lege sunt
contrare dispozițiilor art. 16 alin. (1) referitoare la egalitatea în
drepturi și art. 21 referitor la accesul liber la justiție.
Examinând excepția de neconstituționalitate, Curtea reține,
în acord cu cele statuate în mod constant în jurisprudența sa, că
accesul liber la justiție presupune accesul la mijloacele
procedurale prin care justiția se înfăptuiește. Accesul liber la
justiție nu înseamnă însă că el trebuie asigurat la toate
structurile judecătorești — judecătorii, tribunale, curți de apel,
Curtea Supremă de Justiție — și la toate căile de atac prevăzute
de lege — apel, recurs etc. —, deoarece competența și căile de
atac sunt stabilite exclusiv de legiuitor, care poate institui reguli
deosebite, în considerarea unor situații diferite. De asemenea,
exceptând dreptul la un dublu grad de jurisdicție în materie
penală, nici Constituția și nici vreun instrument juridic
internațional nu prevăd câte grade de jurisdicție trebuie

asigurate pentru soluționarea diferitelor litigii, căile de atac ce
pot fi exercitate împotriva hotărârilor judecătorești ori condițiile
procedurale de exercitare a acestora. În acest sens sunt Decizia
nr. 1 din 8 februarie 1994, publicată în Monitorul Oficial al
României, Partea I, nr. 69 din 16 martie 1994, și Decizia nr. 461
din 1 iunie 2006, publicată în Monitorul Oficial al României,
Partea I, nr. 580 din 5 iulie 2006.
Justificând aplicarea acestor principii la situația concretă a
căilor de atac specifice conflictelor de muncă, Curtea, prin
Decizia nr. 703 din 11 septembrie 2007, publicată în Monitorul
Oficial al României, Partea I, nr. 720 din 24 octombrie 2007,
arăta că, având în vedere specificul și implicațiile sociale ale
conflictelor de muncă, acestea se judecă după o procedură
caracterizată prin celeritate. De aceea, legiuitorul a prevăzut
pentru soluționarea acestora două grade de jurisdicție, respectiv
o singură cale de atac.
Aceleași considerente ce țin de necesitatea asigurării
celerității soluționării cauzei au fost reținut de Curte, prin Decizia
nr. 30 din 14 ianuarie 2010, publicată în Monitorul Oficial al
României, Partea I, nr. 156 din 11 martie 2010, și pentru a
justifica constituționalitatea textelor de lege criticate în raport cu
principiul constituțional al egalității în drepturi.
Întrucât nu au intervenit elemente noi, de natură a justifica
reconsiderarea jurisprudenței în materie a Curții Constituționale,
soluția și considerentele deciziilor amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 80 din Legea nr. 168/1999 privind
soluționarea conflictelor de muncă și ale art. 3041 din Codul de procedură civilă, excepție ridicată de Societatea Comercială ăN&D
Clima” — S.R.L. din București în Dosarul nr. 2.224/3/2009 (5.825/2009) al Curții de Apel București — Secția a VII-a civilă și pentru
cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.499
din 18 noiembrie 2010

referitoare la excepția de neconstituționalitate a dispozițiilor art. 147, art. 254 și art. 258
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Tudorel Toader
Marieta Safta

— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 147, art. 254 și art. 258 din Codul penal,
excepție ridicată de Valentin Crăciun în Dosarul
nr. 10.081/118/2009 al Tribunalului Constanța — Secția penală.

14

MONITORUL OFICIAL AL ROMÂNIEI, PARTEA I, Nr. 12/6.I.2011

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2010, pronunțată în Dosarul
nr. 10.081/118/2009, Tribunalul Constanța — Secția penală
a sesizat Curtea Constituțională cu excepția de
neconstituționalitate a dispozițiilor art. 147, art. 254 și
art. 258 din Codul penal, excepție ridicată de Valentin Crăciun.
În motivarea excepției de neconstituționalitate se susține,
în esență, că dispozițiile legale criticate instituie o discriminare
a funcționarului public raportat în mod exclusiv la locul de
muncă, câtă vreme salariatul din domeniul privat care
săvârșește o faptă similară este sancționat cu pedepse cu limite
diferite, ăfără ca această diferențiere [...] să se raporteze la
nivelul atribuțiilor pe care le exercită sau la alte aspecte care să
poată fi definite drept circumstanțe atenuante sau agravante”.
Se apreciază că această discriminare este prohibită atât de
dispozițiile constituționale, cât și de cele din actele internaționale
invocate.
Tribunalul Constanța — Secția penală apreciază că
excepția de neconstituționalitate invocată în cauză este
întemeiată. Arată că ăexistă o discriminare a funcționarului public
raportat exclusiv la locul de muncă, atâta timp cât salariatul din
domeniul privat care săvârșește o faptă similară este sancționat
cu o pedeapsă cu limite diferite, fără ca această diferențiere,
apreciată în fapt ca fiind o discriminare, să se raporteze la nivelul
atribuțiilor pe care le exercită sau la alte aspecte care să poate
fi definite drept circumstanțe atenuante sau agravante”. Din
această perspectivă, apreciază că ănu există raționament pentru
care se realizează această diferențiere între public și privat chiar
și la nivelul definirii subiecților activi ai infracțiunii, în condițiile în
care la nivelul infracțiunilor îndreptate contra patrimoniului
această diferențiere nu există”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 147, art. 254 și art. 258 din Codul penal, având
următorul cuprins:
— Art. 147 — Funcționar public și funcționar: ăPrin
«funcționar public» se înțelege orice persoană care exercită
permanent sau temporar, cu orice titlu, indiferent cum a fost
învestită, o însărcinare de orice natură, retribuită sau nu, în
serviciul unei unități dintre cele la care se referă art. 145.
Prin «funcționar» se înțelege persoana menționată în alin. 1,
precum și orice salariat care exercită o însărcinare în serviciul
unei alte persoane juridice decât cele prevăzute în acel alineat.”;
— Art. 254 — Luarea de mită: ăFapta funcționarului care,
direct sau indirect, pretinde ori primește bani sau alte foloase

care nu i se cuvin ori acceptă promisiunea unor astfel de foloase
sau nu o respinge, în scopul de a îndeplini, a nu îndeplini ori a
întârzia îndeplinirea unui act privitor la îndatoririle sale de
serviciu sau în scopul de a face un act contrar acestor îndatoriri,
se pedepsește cu închisoare de la 3 la 12 ani și interzicerea
unor drepturi.
Fapta prevăzută în alin. 1, dacă a fost săvârșită de un
funcționar cu atribuții de control, se pedepsește cu închisoare
de la 3 la 15 ani și interzicerea unor drepturi.
Banii, valorile sau orice alte bunuri care au făcut obiectul
luării de mită se confiscă, iar dacă acestea nu se găsesc,
condamnatul este obligat la plata echivalentului lor în bani.”;
— Art. 258 — Fapte săvârșite de alți funcționari: ăDispozițiile
art. 246—250 privitoare la funcționari publici se aplică și
celorlalți funcționari, în acest caz maximul pedepsei
reducându-se cu o treime.
În cazul prevăzut la alin. 1, pentru faptele prevăzute la
art. 246, 247 și 250 alin. 1—4, acțiunea penală se pune în
mișcare la plângerea prealabilă a persoanei vătămate, cu
excepția acelora care au fost săvârșite de o persoană dintre cele
prevăzute la art. 147 alin. 1.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea cetățenilor în fața
legii, în art. 21 alin. (3) privind dreptul la un proces echitabil, în
art. 23 alin. (12) privind legalitatea pedepsei, precum și în art. 11
și art. 20 cu raportare la art. 6 și art. 14 din Convenția pentru
apărarea drepturilor omului și a libertăților fundamentale,
respectiv art. 1 din Protocolul nr. 12 adițional la Convenție,
privind dreptul la un proces echitabil și, respectiv, interzicerea
discriminării.
Examinând excepția de neconstituționalitate, astfel cum a
fost formulată, se constată că aceasta este neîntemeiată și
urmează a fi respinsă.
Astfel, Curtea Constituțională a statuat cu numeroase
prilejuri în jurisprudența sa (de exemplu, prin Decizia nr. 276 din
24 octombrie 2002, publicată în Monitorul Oficial al României,
Partea I, nr. 832 din 19 noiembrie 2002, și Decizia nr. 828 din
2 octombrie 2007, publicată în Monitorul Oficial al României,
Partea I, nr. 740 din 1 noiembrie 2007) că noțiunile de
ăfuncționar public” și ăfuncționar” sunt de nivelul legii, astfel încât
intră în competența exclusivă a legiuitorului atât definirea
acestor noțiuni, cât și stabilirea răspunderii penale pentru
infracțiunile săvârșite de persoanele având această calitate.
Este ceea ce Codul penal, ca lege organică, face prin dispozițiile
art. 147, care definesc noțiunile de funcționar public și funcționar
și stabilesc infracțiunile săvârșite de aceștia, de exemplu,
infracțiunea de luare de mită, prevăzută de art. 254 din Codul
penal. În cauză, dispozițiile art. 254 din Codul penal sunt
coroborate cu cele ale art. 258 din același act normativ,
referitoare la faptele săvârșite de alți funcționari. Potrivit art. 73
alin. (3) lit. h) din Constituție, legiuitorul are deplina libertate de
a stabili infracțiunile, ceea ce presupune nu numai incriminarea
modalității de comitere a acestora, ci și, în anumite situații,
circumstanțierea subiectului activ. Altfel spus, noțiunile de
ăfuncționar public” și de ăalți funcționari” nu sunt de rang
constituțional, definirea și reglementarea statutului acestor
categorii de salariați fiind de domeniul legii.
În concordanță cu jurisprudența constantă în materie a Curții,
nu poate fi primită susținerea autorului excepției referitoare la
încălcarea, prin dispozițiile din Codul penal criticate, a
principiului egalității în drepturi, câtă vreme aceste prevederi nu
instituie privilegii sau discriminări, fiind aplicabile în mod egal
oricărei persoane care are calitatea de funcționar public sau
funcționar, iar stabilirea sferei acestor noțiuni, precum și a
infracțiunilor care presupun această calitate a subiectului activ
nu este de competența jurisdicției constituționale, astfel cum
s-a arătat. Pentru aceleași motive, nu poate fi reținută nici
pretinsa încălcare a dreptului la un proces echitabil,
argumentată de autorul excepției din aceeași perspectivă.

MONITORUL OFICIAL AL ROMÂNIEI, PARTEA I, Nr. 12/6.I.2011

15

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 147, art. 254 și art. 258 din Codul penal,
excepție ridicată de Valentin Crăciun în Dosarul nr. 10.081/118/2009 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.500
din 18 noiembrie 2010

referitoare la excepția de neconstituționalitate a dispozițiilor art. 239 alin. 1 și 2 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 239 alin. 1 și 2 din Codul penal, excepție
ridicată de Maricica Săraru, Ovidiu Gheorghe Săraru și Toader
Alin Săraru în Dosarul nr. 8.703/231/2007 al Curții de Apel Galați —
Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 19 februarie 2010, pronunțată în Dosarul
nr. 8.703/231/2007, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 239 alin. 1 și 2 din
Codul penal, excepție ridicată de Maricica Săraru, Ovidiu
Gheorghe Săraru și Toader Alin Săraru în Dosarul
nr. 8.703/231/2007 al Curții de Apel Galați — Secția penală.
În motivarea excepției de neconstituționalitate se susține,
în esență, că textul de lege criticat instituie o discriminare între
cetățeni și privilegii în favoarea funcționarilor publici. Astfel,
infracțiunile de amenințare sau lovire, atunci când sunt săvârșite
împotriva unei persoane particulare, se urmăresc numai la

plângerea prealabilă a părții vătămate, iar pedepsele prevăzute
de lege sunt mai mici, în timp ce, săvârșite împotriva unei
persoane care îndeplinește o funcție în stat, constituie
infracțiunea de ultraj, urmărită din oficiu și mai aspru pedepsită
de lege. Prevederile criticate încalcă, în opinia autorilor
excepției, și dispozițiile constituționale care consacră libertatea
de exprimare, deoarece reglementează ăși alte limite exterioare,
neprevăzute de Constituție, ale libertății de exprimare”.
Constituția interzice defăimarea țării și a națiunii, nu și a
autorităților, prin funcționarii lor, iar legea penală nu poate institui
o limită în plus și nu poate restrânge câmpul de manifestare a
libertății de exprimare mai mult decât Constituția.
Curtea de Apel Galați — Secția penală apreciază că
excepția de neconstituționalitate invocată în cauză este
neîntemeiată. Arată că ăregimul sancționator aplicat diferit, fiind
mai aspru în cazul în care sunt ultragiate persoane care
îndeplinesc o funcție ce implică exercițiul autorității de stat din
categoria celor indicate [...], nu poate constitui o discriminare de
tratament așa cum se susține în cauză, ci un avertisment dat
celor predispuși la astfel de fapt, dar și un argument autoritar, ce
vine să explice și să apere statul de drept și autoritatea
acestora”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, întrucât nu aduc atingere prevederilor
constituționale și din actele internaționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

16

MONITORUL OFICIAL AL ROMÂNIEI, PARTEA I, Nr. 12/6.I.2011

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 239 alin. 1 și 2 din Codul penal. Ulterior sesizării
Curții Constituționale cu excepția de neconstituționalitate
invocată în cauză, dispozițiile art. 239 alin. 2 din Codul penal au
fost modificate prin Legea nr. 93/2010 pentru aprobarea
Ordonanței de urgență a Guvernului nr. 198/2008 privind
modificarea și completarea Codului penal, publicată în Monitorul
Oficial al României, Partea I, nr. 351 din 27 mai 2010. Textul
legal, în actuala redactare, conservă însă soluția legislativă ce
face obiectul criticii de neconstituționalitate. Astfel fiind, Curtea
urmează să se pronunțe asupra dispozițiilor art. 239 alin. 1 și 2
din Codul penal, cu modificările și completările ulterioare, având
următorul cuprins: ăAmenințarea săvârșită nemijlocit sau prin
mijloace de comunicare directă contra unui funcționar public
care îndeplinește o funcție ce implică exercițiul autorității de stat,
aflat în exercițiul funcțiunii ori pentru fapte îndeplinite în exercițiul
funcțiunii, se pedepsește cu închisoare de la 6 luni la 2 ani sau
cu amendă.
Lovirea sau orice acte de violență, săvârșite împotriva unui
funcționar public care îndeplinește o funcție ce implică exercițiul
autorității de stat, aflat în exercițiul funcțiunii ori pentru fapte
îndeplinite în exercițiul funcțiunii, se pedepsește cu închisoare
de la 6 luni la 3 ani.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2), privind Egalitatea în drepturi,
art. 20 alin. (1) referitoare la tratatele internaționale privind

drepturile omului, cu raportare la art. 7 din Convenția pentru
apărarea drepturilor omului și a libertăților fundamentale, privind
interzicerea discriminării, precum și dispozițiilor constituționale
ale art. 30 alin. (6) și (7) privind libertatea de exprimare.
Examinând excepția de neconstituționalitate, astfel cum a
fost formulată, se constată că aceasta este neîntemeiată și
urmează a fi respinsă.
Astfel, nu pot fi reținute criticile formulate din perspectiva
încălcării dispozițiilor constituționale și din Convenția pentru
apărarea drepturilor omului și a libertăților fundamentale care
consacră egalitatea în drepturi. Obiectul juridic principal al
infracțiunii de ultraj îl reprezintă relațiile referitoare la respectul
datorat autorității de stat, protecția penală asigurată autorității
prin reglementarea acestei infracțiuni reprezentând o garanție
a exercitării atribuțiilor ce le revin reprezentanților săi, și
nicidecum un privilegiu. Prin urmare, tratamentul juridic diferit la
care se face referire în motivarea excepției este justificat și
admisibil, calitatea de funcționar public cu atribuții ce implică
exercițiul autorității de stat justificând reglementarea specială și
tratamentul sancționator diferit al faptelor de amenințare,
respectiv de lovire sau orice alte acte de violență săvârșite
împotriva unei persoane care această calitate, față de situația în
care subiect pasiv al infracțiunilor respective este o persoană
particulară.
Tot astfel, nu poate fi reținută nici pretinsa încălcare a
libertății de exprimare. Textul constituțional invocat obligă la
garantarea și asigurarea liberei exprimări a ideilor și opiniilor,
stabilind totodată că ăLibertatea de exprimare nu poate
prejudicia demnitatea, onoarea, viața particulară a persoanei și
nici dreptul la propria imagine” [art. 30 alin. (6) din Constituție].
De asemenea, în condițiile art. 53 din Constituție, exercițiul
acestei libertăți poate fi supus unor restrângeri sau sancțiuni
necesare pentru apărarea ordinii publice.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 239 alin. 1 și 2 din Codul penal, excepție
ridicată de Maricica Săraru, Ovidiu Gheorghe Săraru și Toader Alin Săraru în Dosarul nr. 8.703/231/2007 al Curții de Apel Galați —
Secția penală.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 12/6.I.2011 conține 16 pagini.

Prețul: 3,20 lei

&JUYDGY|448964]
ISSN 1453—4495

