Anul 179 (XXIII) — Nr. 768

PARTEA I

LEGI, DECRETE, HOTĂRÂRI ȘI ALTE ACTE

Marți, 1 noiembrie 2011

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.074 din 14 iulie 2011 referitoare la excepția de
neconstituționalitate a dispozițiilor art. 31 alin. 1 și 2,
art. 32 alin. 3 și art. 34 alin. 2 din Codul de procedură
civilă ..........................................................................

2–3

Nr.

Pagina

5.576. — Ordin al ministrului educației, cercetării, tineretului
și sportului privind aprobarea Criteriilor generale de
acordare a burselor elevilor din învățământul
preuniversitar de stat ................................................

12–13

ACTE ALE BĂNCII NAȚIONALE A ROMÂNIEI

HOTĂRÂRI ALE GUVERNULUI ROMÂNIEI
1.064. — Hotărâre privind încetarea exercitării, cu caracter
temporar, a funcției publice de subprefect al județului
Buzău de către domnul Anghel Ovidiu ......................

16.

— Ordin al președintelui Autorității Naționale de
Reglementare în Domeniul Energiei pentru aprobarea
Regulamentului de emitere a certificatelor verzi ........

1.482. — Ordin al ministrului sănătății privind completarea
anexei la Ordinul ministrului sănătății publice
nr. 1.597/2006 pentru numirea membrilor comisiilor de
avizare a donării de la donatorul viu ..........................

14–15

3
ACTE ALE COMISIEI DE SUPRAVEGHERE
A ASIGURĂRILOR

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
43.

— Ordin privind raportarea situației pozițiilor pe valută
și pe aur ....................................................................

738.
4–11
739.
11

— Decizie privind autorizarea funcționării ca broker de
asigurare a Societății Comerciale RISC TOTAL ASIG —
BROKER DE ASIGURARE — S.R.L. ........................

15–16

— Decizie privind autorizarea funcționării ca broker de
asigurare a Societății Comerciale DMI INSURANCE
BROKER DE ASIGURARE — S.R.L. ........................

16

2

MONITORUL OFICIAL AL ROMÂNIEI, PARTEA I, Nr. 768/1.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.074
din 14 iulie 2011

referitoare la excepția de neconstituționalitate a dispozițiilor art. 31 alin. 1 și 2, art. 32 alin. 3
și art. 34 alin. 2 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 31 alin. 1 și 2, art. 32 alin. 3 și art. 34 alin. 2 din
Codul de procedură civilă, excepție ridicată de Virginia Costache
în Dosarul nr. 9.712/302/2010 al Judecătoriei Sectorului 5
București — Secția a II-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții, pune concluzii de respingere ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 octombrie 2010, pronunțată în Dosarul
nr. 9.712/302/2010, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a prevederilor art. 31
alin. 1 și 2, art. 32 alin. 3 și art. 34 alin. 2 din Codul de
procedură civilă.
Excepția a fost invocată de Virginia Costache într-un dosar
având ca obiect soluționarea unei cereri de recuzare.
În motivarea excepției de neconstituționalitate autorul
acesteia susține, în esență, că prevederile legale sunt
neconstituționale, întrucât soluționarea cererii de recuzare fără
citarea părților încalcă principiul egalității armelor, lipsindu-le de
posibilitatea de a adresa întrebări judecătorului împotriva căruia
s-a formulat cererea de recuzare, în condițiile în care
interogatoriul este singura probă care vizează judecătorul
respectiv. De asemenea, dispozițiile legale, care prevăd că
încheierea prin care s-a hotărât recuzarea va arăta în ce măsură
actele îndeplinite de judecătorul recuzat urmează să fie păstrate,
încalcă accesul liber la justiție și principiul egalității armelor,
având în vedere că nu precizează vreun criteriu pentru
menținerea sau nu a actelor, putând da naștere la abuzuri.
Prin faptul că încheierea prin care s-a respins cererea de
recuzare se poate ataca numai odată cu fondul se creează o
stare de incertitudine cetățeanului care are interes în
introducerea acestei cereri. Acesta se va gândi de mai multe ori
dacă să se prevaleze de instituția recuzării atunci când
consideră că este îndreptățit, știind că cererea sa nu va fi
soluționată definitiv și irevocabil și că soluția poate fi atacată
doar odată cu fondul pricinii. Partea care înțelege să se
folosească de instituția recuzării trebuie să aibă certitudinea că
această cerere este soluționată irevocabil, în sensul admiterii
sau respingerii. De asemenea, se mai apreciază că partea
interesată se expune unei soluții nefavorabile din partea
instanței care a fost recuzată.

Judecătoria Sectorului 5 București — Secția a II-a civilă
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 alin. 1 și 2, art. 32 alin. 3 și ale art. 34 alin. 2
din Codul de procedură civilă, care au următorul cuprins:
— Art. 31 alin. 1 și 2: ăInstanța decide asupra recuzării, în
camera de consiliu, fără prezența părților și ascultând pe
judecătorul recuzat.
Nu se admite interogatoriul sau jurământul ca mijloc de
dovadă a motivelor de recuzare.”;
— Art. 32 alin. 3: ăÎncheierea prin care s-a hotărât recuzarea
va arăta în ce măsură actele îndeplinite de judecătorul recuzat
urmează să fie păstrate.”;
— Art. 34 alin. 2: ăÎncheierea prin care s-a respins recuzarea
se poate ataca numai odată cu fondul.”
Autorul excepției consideră că textele de lege criticate
contravin prevederilor constituționale ale art. 16 privind
egalitatea în drepturi, art. 20 referitor la tratatele internaționale
privind drepturile omului, art. 21 privind accesul liber la justiție,
precum și art. 6 paragraful 1 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată următoarele:
În ceea ce privește prevederile art. 31 alin. 1 și 2 și art. 34
alin. 2 din Codul de procedură civilă, Curtea s-a pronunțat prin
Decizia nr. 547 din 18 octombrie 2005, publicată în Monitorul
Oficial al României, Partea I, nr. 1.030 din 21 noiembrie 2005,
constatând că nu sunt încălcate prevederile art. 21 din
Constituție. În cuprinsul deciziei s-a reținut că judecarea cererii
de recuzare nu vizează fondul cauzei și nu presupune în mod
necesar dezbateri contradictorii, instanța pronunțând în ședință
publică o încheiere asupra recuzării, prin această reglementare
legiuitorul având în vedere instituirea unei proceduri simple și
operative de soluționare a acestei cereri. Încheierea prin care
s-a respins recuzarea se poate ataca odată cu fondul, instanța
de control judiciar urmând a reface toate actele și dovezile
administrate la prima instanță, atunci când constată că cererea
de recuzare a fost pe nedrept respinsă. Totodată, Curtea a
arătat că cererea de recuzare nu constituie o acțiune de sine
stătătoare, având ca obiect realizarea sau recunoașterea unui
drept subiectiv al autorului cererii, ci o procedură integrată

MONITORUL OFICIAL AL ROMÂNIEI, PARTEA I, Nr. 768/1.XI.2011
procesului în curs de judecată, al cărei scop este tocmai
asigurarea desfășurării normale a judecății, iar nu împiedicarea
accesului la justiție. Tocmai în considerarea acestui principiu
constituțional, consacrat de prevederile art. 21 din Legea
fundamentală, legiuitorul a prevăzut posibilitatea atacării numai
odată cu fondul a încheierii prin care s-a respins cererea de
recuzare, spre deosebire de încheierile prin care se
încuviințează sau se respinge abținerea, precum și de aceea
prin care se încuviințează recuzarea, care nu sunt supuse
niciunei căi de atac.
În ceea ce privește celelalte critici de neconstituționalitate
aduse dispozițiilor art. 31 alin. 1 și 2 și ale art. 34 alin. 2 din
Codul de procedură civilă, Curtea constată că și acestea sunt
neîntemeiate, deoarece aceste dispoziții procedurale nu conțin
discriminări de natură a duce la încălcarea prevederilor art. 16
din Constituție. Totodată, faptul că cererea de recuzare se
soluționează în absența autorului acesteia și că interogatoriul
nu este permis ca mijloc de probă nu contravine nici dreptului la
apărare, prevăzut de art. 24 din Constituție, deoarece judecarea
cererii de recuzare nu vizează fondul cauzei și nu presupune în

3

mod necesar dezbateri contradictorii. De altfel, în același sens,
s-a pronunțat Curtea prin Decizia nr. 721 din 17 iunie 2008,
publicată în Monitorul Oficial al României, Partea I, nr. 588 din
5 august 2008.
Întrucât nu au intervenit elemente noi, de natură a determina
o reconsiderare a jurisprudenței acesteia, considerentele
reținute de Curte în deciziile menționate sunt valabile și în cauza
de față.
În ceea ce privește dispozițiile art. 32 alin. 3 din Codul de
procedură civilă, Curtea observă că dispozițiile criticate se
circumscriu domeniului de reglementare a procedurii de
judecată, care, potrivit dispozițiilor art. 126 alin. (2) din
Constituție, este atributul exclusiv al legiuitorului. Opțiunea
legiuitorului este justificată, având în vedere că instanța care
analizează cererea de recuzare beneficiază, potrivit dispozițiilor
legale, de toate garanțiile de independență și imparțialitate și
hotărăște, în concret, în funcțiile de circumstanțele cauzei.
Pentru aceleași motive arătate mai sus, Curtea nu poate
reține nici încălcarea art. 20 din Constituție, prin raportare la
art. 6 paragraful 1 din Convenția pentru apărarea drepturilor
omului și a libertăților fundamentale.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 31 alin. 1 și 2, art. 32 alin. 3 și ale art. 34
alin. 2 din Codul de procedură civilă, excepție ridicată de Virginia Costache în Dosarul nr. 9.712/302/2010 al Judecătoriei
Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind încetarea exercitării, cu caracter temporar,
a funcției publice de subprefect al județului Buzău
de către domnul Anghel Ovidiu
Având în vedere prevederile art. 19 alin. (1) lit. a) și ale art. 92 din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea, cu caracter temporar, a funcției publice de subprefect al județului
Buzău de către domnul Anghel Ovidiu.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 26 octombrie 2011.
Nr. 1.064.

4

MONITORUL OFICIAL AL ROMÂNIEI, PARTEA I, Nr. 768/1.XI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Regulamentului de emitere a certificatelor verzi
Având în vedere prevederile art. 9 alin. (9), ale art. 11 alin. (1) și alin. (2) lit. a) și h) din Legea energiei electrice nr. 13/2007,
cu modificările și completările ulterioare, și prevederile art. 29 din Regulamentul de acreditare a producătorilor de energie electrică
din surse regenerabile de energie pentru aplicarea sistemului de promovare prin certificate verzi, aprobat prin Ordinul președintelui
Autorității Naționale de Reglementare în Domeniul Energiei nr. 42/2011,
în temeiul art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității Naționale
de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul de emitere a certificatelor
verzi, prevăzut în anexa care face parte integrantă din prezentul
ordin.
Art. 2. — Compania Națională de Transport al Energiei
Electrice ăTranselectrica” — S.A. revizuiește procedura de
emitere a certificatelor verzi, în concordanță cu prevederile
regulamentului prevăzut la art. 1, și o supune spre avizare
Autorității Naționale de Reglementare în Domeniul Energiei în
termen de 15 zile de la intrarea în vigoare a prezentului ordin.

Art. 3. — Operatorii economici acreditați de Autoritatea
Națională de Reglementare în Domeniul Energiei pentru
aplicarea sistemului de promovare prin certificate verzi,
Compania Națională de Transport al Energiei Electrice
ăTranselectrica” — S.A. și operatorii de distribuție duc la
îndeplinire prevederile prezentului ordin.
Art. 4. — Entitățile organizatorice din cadrul Autorității
Naționale de Reglementare în Domeniul Energiei urmăresc
respectarea prevederilor prezentului ordin.
Art. 5. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 20 octombrie 2011.
Nr. 43.

ANEXĂ

REGULAMENT
de emitere a certificatelor verzi
CAPITOLUL I
Dispoziții generale
SECȚIUNEA 1
Scopul

Art. 1. — Prezentul regulament stabilește:
a) modul de calcul al cantității de E-SRE care beneficiază de
sistemul de promovare prin certificate verzi prevăzut de Legea
nr. 220/2008 pentru stabilirea sistemului de promovare a
producerii energiei din surse regenerabile de energie,
republicată, cu modificările și completările ulterioare;
b) modul de emitere a certificatelor verzi;
c) părțile implicate și obligațiile acestora în desfășurarea
procesului de emitere a certificatelor verzi.
SECȚIUNEA a 2-a
Domeniul de aplicare

Art. 2. — Prezentul regulament se aplică:
a) operatorului de transport și de sistem, în calitate de
emitent al certificatelor verzi;

b) operatorilor economici acreditați de ANRE pentru a
beneficia de sistemul de promovare prin certificate verzi;
c) operatorilor de rețea la rețelele cărora sunt racordate
centrale electrice de producere a energiei electrice din surse
regenerabile, în vederea confirmării producțiilor de energie
electrică din surse regenerabile de energie, livrate de acestea în
rețelele electrice.
SECȚIUNEA a 3-a
Definiții și abrevieri

Art. 3. — (1) Termenii utilizați în prezentul regulament sunt
cei definiți în Legea nr. 220/2008 pentru stabilirea sistemului de
promovare a producerii energiei din surse regenerabile de
energie, republicată, cu modificările și completările ulterioare,
precum și cei definiți în Regulamentul de calificare a producției
de energie electrică în cogenerare de înaltă eficiență și de
verificare și monitorizare a consumului de combustibil și a
producțiilor de energie electrică și energie termică utilă în
cogenerare de înaltă eficiență, aprobat prin Ordinul președintelui
Autorității Naționale de Reglementare în Domeniul Energiei
nr. 23/2010.

MONITORUL OFICIAL AL ROMÂNIEI, PARTEA I, Nr. 768/1.XI.2011
(2) În înțelesul prezentului regulament, următorii termeni se
definesc astfel:
a) consum propriu tehnologic — consumul de energie
electrică al unei centrale electrice necesar pentru realizarea
producției de energie electrică, care reprezintă cantitatea de
energie electrică consumată de la bornele generatoarelor proprii
ale centralei și/sau din rețeaua electrică necesară pentru
producerea energiei electrice în cadrul respectivei centrale;
această cantitate include energia electrică necesară pentru
manipularea și prepararea combustibilului, pentru mentenanța
centralei și pentru pomparea apei din lacul din aval în lacul din
amonte, precum și pierderile în rețelele electrice prin care se
realizează racordarea grupurilor/centralelor la rețea. În cazul
centralelor de cogenerare acesta include și consumul de
energie electrică necesar pentru producerea energiei termice în
cogenerare;
b) CV suplimentare — CV prevăzute la art. 6 alin. (4) din
Legea nr. 220/2008, republicată, cu modificările și completările
ulterioare, de care producătorii pot beneficia suplimentar pentru
cantitățile de E-SRE produse în cogenerare de înaltă eficiență,
stabilite conform prevederilor anexei nr. 3;
c) Lege — Legea nr. 220/2008 pentru stabilirea sistemului
de promovare a producerii energiei din surse regenerabile de
energie, republicată, cu modificările și completările ulterioare;
d) putere calorifică inferioară — cantitatea de căldură
obținută prin arderea unei unități de combustibil în condițiile în
care produsele rezultate în urma arderii acestuia (gaze de
ardere, vapori de apă, cenușă) sunt evacuate la o temperatură
mai mare decât temperatura de condensare a vaporilor de apă;
e) operator economic acreditat — operator economic care
deține/exploatează centrale electrice în care se produce energie
electrică ce beneficiază de sistemul de promovare prin
certificate verzi în baza unei decizii de acreditare emise de
ANRE;
f) Regulament de calificare — Regulamentul de calificare a
producției de energie electrică în cogenerare de înaltă eficiență
și de verificare și monitorizare a consumului de combustibil și a
producțiilor de energie electrică și energie termică utilă în
cogenerare de înaltă eficiență, aprobat prin Ordinul președintelui
Autorității Naționale de Reglementare în Domeniul Energiei
nr. 23/2010;
g) Regulament de acreditare — Regulamentul de acreditare
a producătorilor de energie electrică din surse regenerabile de
energie pentru aplicarea sistemului de promovare prin certificate
verzi, aprobat prin Ordinul președintelui Autorității Naționale de
Reglementare în Domeniul Energiei nr. 42/2011;
h) sistem de promovare prin certificate verzi — sistemul de
cote obligatorii combinat cu tranzacționarea certificatelor verzi
instituit prin lege.
Art. 4. — Abrevierile utilizate în cadrul prezentului regulament
au următoarea semnificație:
a) ANRE — Autoritatea Națională de Reglementare în
Domeniul Energiei;
b) CV — certificate verzi;
c) CPT — consum propriu tehnologic;
d) OTS — operatorul de transport și de sistem — Compania
Națională de Transport al Energiei Electrice ăTranselectrica” —
S.A.;
e) OPCV — operatorul pieței de certificate verzi —
Societatea Comercială ăOperatorul Pieței de Energie
Electrică — OPCOM” — S.A.;
f) OR — operator de rețea, respectiv operator de distribuție
sau operator de transport și de sistem;
g) SRE — sursă/surse regenerabilă/regenerabile de energie;
h) E-SRE — energie electrică produsă din surse
regenerabile de energie.

5

CAPITOLUL II
Condiții de emitere a CV
SECȚIUNEA 1
Obligații în procesul de emitere a CV

Art. 5. — OTS, în calitate de emitent al CV, are următoarele
obligații:
a) elaborează Procedura de emitere a certificatelor verzi
pentru energia electrică produsă din surse regenerabile de
energie;
b) înființează și actualizează Registrul de evidență a
beneficiarilor de CV și a CV emise;
c) înregistrează operatorii economici acreditați în registrul
menționat la lit. b);
d) emite CV pentru operatorii economici acreditați;
e) comunică operatorilor economici acreditați și OPCV
numărul și codurile numerice ale CV emise în contul acestora;
f) asigură protejarea sistemului electronic utilizat la emiterea
CV pentru a nu fi fraudat;
g) transmite lunar ANRE rapoarte de monitorizare privind
procesul de emitere a CV.
Art. 6. — Operatorii economici acreditați au următoarele
obligații:
a) se înscriu la OTS în Registrul de evidență a beneficiarilor
de CV și a CV emise;
b) transmit lunar la OTS documentele necesare pentru
emiterea de CV;
c) transmit semestrial la ANRE documentația necesară
pentru stabilirea cantităților de E-SRE produse în cogenerare
de înaltă eficiență care pot beneficia de CV suplimentare,
conform prevederilor anexei nr. 3;
d) păstrează timp de 5 ani documentele justificative în baza
cărora au fost transmise informațiile necesare pentru emiterea CV.
Art. 7. — (1) Operatorii de rețea, în calitate de operatori de
măsurare, au următoarele obligații:
a) încheie lunar cu operatorii economici acreditați care
dețin/exploatează comercial centrale/grupuri electrice racordate
la rețelele acestora, în termen de 5 zile lucrătoare de la
începerea fiecărei luni calendaristice, procesele-verbale
conținând valorile măsurate ale energiei electrice
livrate/consumate în/din rețeaua electrică în luna precedentă;
b) verifică semestrial indicațiile grupurilor de măsurare a
E-SRE livrate către locurile proprii de consum/la consumatorii
racordați la barele centralelor de producere a E-SRE racordate
la rețelele acestora și încheie cu operatorii economici acreditați,
în primele 5 zile lucrătoare ale fiecărui semestru, proceseverbale conținând valorile măsurate ale energiei electrice livrate
către locurile proprii de consum/la consumatorii racordați la
barele centralelor electrice în semestrul precedent.
(2) Prin excepție de la prevederile alin. (1), în cazul în care
grupurile de măsurare a energiei electrice livrate/consumate nu
sunt dotate cu sisteme de teletransmisie, verificarea indicațiilor
acestora, respectiv încheierea proceselor-verbale dintre OR și
operatorii economici respectivi se realizează în termen de
maximum 10 zile lucrătoare de la începerea fiecărei/fiecărui
luni/semestru, pentru energia electrică livrată în luna/semestrul
precedentă/precedent, după caz.
(3) Realizarea activității prevăzute la alin. (1) se face pe baza
unui acord scris încheiat între operatorul economic acreditat și
OR, cu respectarea art. 7 din Lege.
SECȚIUNEA a 2-a
Înregistrarea operatorilor economici acreditați la OTS

Art. 8. — (1) Pentru a obține CV, operatorii economici
acreditați se înscriu la OTS în baza unei cereri, transmisă în
scris și/sau în format electronic, potrivit modelului elaborat de

6

MONITORUL OFICIAL AL ROMÂNIEI, PARTEA I, Nr. 768/1.XI.2011

acesta și publicat pe site-ul propriu, însoțită obligatoriu de
o copie după decizia de acreditare emisă de ANRE și de o copie
după licența de exploatare comercială a capacității de producere
a E-SRE.
(2) Prin excepție de la prevederile alin. (1), în cazul
operatorilor economici acreditați care pun în funcțiune
grupuri/centrale electrice de producere a energiei electrice din
surse regenerabile de energie și se află în perioada de probe,
cererea este însoțită numai de o copie după decizia de
acreditare preliminară emisă de ANRE, iar copia după licență
se depune la OTS în termen de 3 zile lucrătoare după ce
producătorul a intrat în posesia documentelor de acordare a
licenței.
(3) Cererea de înregistrare la OTS a operatorului economic
acreditat conține în mod obligatoriu datele de contact ale
persoanei care va transmite lunar la OTS informațiile necesare
pentru emiterea de CV.
SECȚIUNEA a 3-a
Documente necesare pentru emiterea de CV

Art. 9. — (1) Operatorii economici acreditați transmit lunar la
OTS, în formatul stabilit de acesta, informațiile necesare
stabilirii, pe tipuri de SRE/tehnologii de producere a E-SRE, a
cantității de E-SRE care beneficiază de CV în luna precedentă,
conform prevederilor anexei nr. 1, în funcție de tipul de SRE
utilizate, însoțite de procesele-verbale care confirmă valorile
măsurate ale E-SRE livrate/consumate, semnate împreună cu
OR.
(2) În cazul operatorilor economici acreditați care livrează
E-SRE către locurile proprii de consum/la consumatori racordați
la barele centralelor electrice pe care le dețin, aceștia transmit
la OTS:
a) lunar, valorile măsurate ale E-SRE livrate, declarate pe
propria răspundere sau consemnate în procese-verbale
semnate împreună cu consumatorii;
b) semestrial, procese-verbale care confirmă valorile
măsurate ale E-SRE livrate, semnate împreună cu OR.
(3) Suplimentar față de prevederile alin. (1) sau (2), după
caz, operatorii economici acreditați care produc energie electrică
din biomasă sau SRE care provin din biomasă transmit lunar la
OTS declarații pe propria răspundere din care să rezulte că SRE
utilizată pentru producerea E-SRE pentru care se solicită CV nu
este, respectiv nu provine din biomasă achiziționată din import.
(4) Operatorul economic acreditat răspunde de
corectitudinea datelor și informațiilor transmise OTS pentru
emiterea de CV, sub sancțiunea aplicată faptei de fals în
înscrisuri.
(5) În cazul în care operatorul economic acreditat a constatat
că la transmiterea datelor către OTS s-au produs erori
neintenționate, procedează la corectarea acestora imediat după
constatare.
(6) Operatorul economic acreditat care deține/exploatează
comercial:
a) o centrală electrică ce are în componență grupuri electrice
care se încadrează în categorii diferite în ceea ce privește
numărul de CV acordate pentru fiecare 1 MWh;
b) o centrală electrică ce are în componență atât grupuri
electrice care utilizează SRE, cât și grupuri electrice care
utilizează combustibili fosili
transmite la OTS valorile măsurate ale energiei electrice
produse de fiecare grup în luna precedentă, astfel încât să se
poată evidenția distinct energia electrică produsă care
beneficiază de sistemul de promovare prin CV, în mod
diferențiat, în funcție de numărul de CV stabilit de Lege.
(7) Operatorul economic acreditat care deține/exploatează
comercial o centrală electrică ce are în componență grupuri
electrice care se încadrează în categorii diferite în ceea ce
privește durata de acordare a sistemului de promovare prin CV

transmite la OTS valorile măsurate ale energiei electrice
produse în luna precedentă de fiecare grup, începând cu prima
lună calendaristică în care unul sau mai multe grupuri
aparținând centralei electrice nu mai beneficiază de sistemul de
promovare.
(8) Operatorii economici acreditați, care produc energie
electrică utilizând SRE menționate la art. 3 alin. (1) lit. e)—g) din
Lege, transmit semestrial la OTS certificate de atestare a originii
SRE eliberate în condițiile art. 3 alin. (10) din Lege, precum și
buletine de analiză eliberate de laboratoare specializate, care
să precizeze valorile puterii calorifice inferioare pentru fiecare
SRE, dacă utilizează SRE care se încadrează în categorii
diferite în ceea ce privește numărul de CV emise pentru 1 MWh.
(9) Operatorii economici acreditați, care produc energie
electrică utilizând SRE menționate la art. 3 alin. (1) lit. e) — i) din
Lege în centrale multicombustibil, transmit semestrial la OTS
buletine de analiză eliberate de laboratoare specializate, care
să precizeze valorile puterii calorifice inferioare pentru fiecare
tip de SRE și de combustibil fosil utilizat.
(10) Pentru a beneficia de CV suplimentare care se pot emite
pentru energia electrică de înaltă eficiență produsă în centrale
electrice de cogenerare, operatorii economici acreditați care nu
beneficiază de scheme de sprijin pentru promovarea cogenerării
de înaltă eficiență trebuie:
a) să transmită semestrial la ANRE documentația necesară
pentru stabilirea energiei electrice produse în cogenerare de
înaltă eficiență, conform prevederilor Regulamentului de
calificare, având în vedere precizările prevăzute în anexa nr. 3;
b) să transmită la OTS deciziile de calificare a cantității de
energie electrică produsă în cogenerare de înaltă eficiență
emise de ANRE în baza regulamentului menționat la lit. a).
CAPITOLUL III
Emiterea de CV
SECȚIUNEA 1
Stabilirea cantității de E-SRE pentru care se acordă CV

Art. 10. — (1) OTS emite lunar CV operatorilor economici
acreditați, pentru cantitatea de energie electrică produsă din
centrale electrice care utilizează SRE din care se scade
cantitatea de energie electrică necesară asigurării consumului
propriu tehnologic al acestora.
(2) În cazul în care pentru amplasamentul centralei se
achiziționează energie electrică din sistem, pe baza informațiilor
transmise de operatorii economici acreditați conform
prevederilor art. 9, OTS emite CV, după validarea calculelor
transmise de operatorii economici acreditați prin care aceștia
stabilesc cantitatea de E-SRE ce beneficiază de CV, utilizând
formula:
ESRE-CV = ELRE +ELC – EC [MWh],
unde:
ESRE-CV — E-SRE care beneficiază de CV;
ELRE — energia electrică produsă din SRE și livrată în
rețeaua electrică;
ELC — energia electrică produsă din SRE și livrată la
consumatori racordați la barele centralei, inclusiv către locurile
proprii de consum ale operatorilor economici acreditați situate
pe același amplasament cu centrala electrică, altele decât cele
aferente CPT;
EC — energia electrică consumată din rețeaua electrică în
perioada în care centrala electrică a funcționat.
(3) Prin excepție de la prevederile alin. (2), operatorii
economici acreditați prevăzuți la art. 9 alin. (6) transmit la OTS
documentația completă prin care se stabilește cantitatea de
E-SRE care beneficiază de CV, conform anexei nr. 2, inclusiv
calculele aferente; în acest caz OTS emite CV după validarea
calculelor transmise de operatorii economici.

MONITORUL OFICIAL AL ROMÂNIEI, PARTEA I, Nr. 768/1.XI.2011
(4) În cazul operatorilor economici acreditați care
dețin/exploatează comercial centrale electrice în cogenerare,
OTS emite CV suplimentare pentru E-SRE produsă în
cogenerare de înaltă eficiență, în baza deciziei de calificare
emise de ANRE și cu respectarea prevederilor anexei nr. 3.
(5) În cazul operatorilor economici care dețin/exploatează
comercial centrale electrice care au în componență atât grupuri
electrice incluse în licența de exploatare comercială a capacității
de producere a energiei electrice, cât și grupuri electrice aflate
în perioada de probe și care nu dețin grupuri de măsurare a
energiei electrice produse de fiecare grup electric/categorie de
grupuri, repartizarea E-SRE care beneficiază de CV pe cele
două categorii de grupuri se realizează proporțional cu raportul
dintre puterea instalată a fiecărei categorii de grupuri electrice și
puterea totală a centralei precizată în autorizația de înființare
emisă de ANRE.
(6) Nu se emit CV pentru energia electrică produsă în
situațiile prevăzute la art. 3 alin. (6) din Lege, precum și pentru
energia electrică produsă utilizând SRE/tehnologii de producere
a E-SRE pentru care nu există decizie de autorizare emisă de
Comisia Europeană, conform prevederilor art. 26 alin. (2) din
Lege.
SECȚIUNEA a 2-a
Stabilirea numărului de CV acordate

Art. 11. — (1) Numărul de CV emise lunar de OTS unui
operator economic acreditat se stabilește ca produs între
cantitatea de E-SRE stabilită conform art. 10 și numărul de CV
pe care operatorul economic, în funcție de tipul respectiv de
tehnologie, trebuie să le primească pentru fiecare 1 MWh
produs și livrat în rețeaua electrică și/sau la consumator,
conform prevederilor art. 6 din Lege.
(2) Prin excepție de la prevederile alin. (1), numărul de CV
emise lunar pentru energia electrică produsă în grupuri din
centralele electrice care beneficiază suplimentar de unul sau
mai multe alte ajutoare de stat se determină pentru cantitatea de
E-SRE stabilită conform art. 10, având în vedere numărul de CV
pe care operatorul economic acreditat trebuie să le primească
pentru fiecare 1 MWh produs și livrat în rețeaua electrică și/sau
la consumator, specificat în decizia de acreditare emisă de
ANRE.
Art. 12. — Numerele de ordine ale CV emise de OTS încep
anual cu numărul unu pentru fiecare operator economic
acreditat.
SECȚIUNEA a 3-a
Emiterea CV

Art. 13. — (1) OTS emite CV în termen de 4 zile lucrătoare
începând cu ziua transmiterii de către operatorii economici
acreditați a informațiilor complete și corecte, în conformitate cu
prevederile prezentului regulament și ale procedurii prevăzute la
art. 5 lit. a).
(2) În cazul operatorilor economici acreditați care
dețin/exploatează comercial centrale de cogenerare, OTS emite
CV după cum urmează:
a) lunar, pentru E-SRE stabilită conform prevederilor art. 10
alin. (2) sau (3), corespunzător tipului de SRE utilizată;
b) semestrial, CV suplimentare, conform art. 6 alin. (4) din
Lege, pentru E-SRE produsă în cogenerare de înaltă eficiență,
stabilită în deciziile de calificare emise de ANRE, menționate la
art. 9 alin. (10) lit. b).
Art. 14. — Un CV are următoarele caracteristici:
a) este emis în format electronic, se înregistrează în registrul
de emitere și informația se transmite operatorului economic
acreditat și la OPCV;
b) conține cel puțin denumirea și adresa operatorului
economic acreditat, tipul de SRE utilizate, numărul licenței de
exploatare comercială a capacității de producere, dacă este

7

cazul, și al deciziei ANRE de acreditare, numărul de ordine,
codul numeric, emitentul și data emiterii;
c) are valabilitate maximă de 16 luni de la data emiterii, după
care se anulează, dacă nu a fost utilizat de un furnizor pentru a
dovedi îndeplinirea cotei obligatorii de achiziție de CV, caz în
care este considerat CV consumat.
SECȚIUNEA a 4-a
Condiții de anulare a CV și/sau de sistare a emiterii CV

Art. 15. — (1) În cazul în care ANRE constată, în urma unui
control efectuat la un operator economic acreditat, că acesta a
obținut CV în mod necuvenit, atunci solicită OTS:
a) anularea CV necuvenite, dacă acestea nu au fost încă
tranzacționate;
b) deducerea din numărul de CV cuvenite pe luna/lunile
următoare a numărului de CV necuvenite, dacă acestea au fost
deja tranzacționate.
(2) În situația prevăzută la alin. (1) lit. b), dacă durata de
aplicare a sistemului de promovare a expirat și CV necuvenite
au fost deja tranzacționate, producătorul de E-SRE este obligat
prin decizie ANRE să achiziționeze de pe piața de CV un număr
de CV egal cu numărul de CV emise suplimentar față de CV
cuvenite, în cazul neachiziționării acesta fiind obligat să
plătească contravaloarea CV neachiziționate stabilită conform
art. 12 alin. (2) din Lege.
(3) OTS acționează conform prevederilor art. (1), cu
informarea și avizul prealabil al ANRE, în cazurile în care
constată din oficiu, din documentele justificative transmise de
operatorii economici acreditați sau din eventualele sesizări
transmise de OR ca urmare a verificărilor semestriale realizate
conform prevederilor art. 7 alin. (1) lit. b), obținerea de CV în
mod necuvenit.
SECȚIUNEA a 5-a
Monitorizarea emiterii de CV

Art. 16. — OTS transmite lunar la ANRE, până la sfârșitul
fiecărei luni calendaristice, un raport de monitorizare al emiterii
de CV pentru luna precedentă, conform machetei prevăzute în
anexa nr. 4.
CAPITOLUL IV
Dispoziții tranzitorii și finale
Art. 17. — Costurile OTS pentru activitatea de emitere a CV
se evidențiază distinct și se iau în considerare la stabilirea
tarifului de transport al energiei electrice.
Art. 18. — (1) Prevederile prezentului regulament se aplică
și în cazul persoanelor fizice care dețin grupuri/centrale de
producere a energiei electrice din surse regenerabile, care
beneficiază de sistemul de promovare prin CV în baza deciziei
de acreditare emise de ANRE și care transmit OTS informațiile
necesare emiterii CV, în formatul stabilit în anexa nr. 1.
(2) Persoanele fizice menționate la alin. (1) pot transmite
informațiile necesare pentru emiterea de CV semestrial sau
anual, caz în care OTS emite CV în funcție de periodicitatea cu
care sunt transmise aceste informații.
(3) OTS emite CV persoanelor fizice menționate la alin. (1)
pe baza declarațiilor pe propria răspundere ale acestora privind
energia electrică produsă, pentru E-SRE determinată conform
formulei:
ESRE-CV =(100 – ECPT)*EP/100 [MWh],
unde:
ESRE-CV — E-SRE care beneficiază de CV;
EP — energia electrică produsă de grupul/centrala electrică
de E-SRE;
ECPT — energia electrică aferentă CPT, stabilită ca procent
din EP [%], conținută în decizia ANRE de acreditare pentru
aplicarea sistemului de promovare.

8

MONITORUL OFICIAL AL ROMÂNIEI, PARTEA I, Nr. 768/1.XI.2011

(4) În relația cu OTS, persoanele fizice menționate la alin. (1)
pot împuternici un furnizor de energie care să le reprezinte în
procesul de emitere a CV.
(5) OR, în calitate de operatori de măsurare, verifică anual
indicațiile grupurilor de măsurare a E-SRE produse de
grupurile/centralele electrice aparținând persoanelor fizice
menționate la alin. (1) și încheie cu acestea, în primele 5 zile
lucrătoare ale fiecărui an, procese-verbale conținând valorile
măsurate ale energiei electrice produse de grupurile/centralele
electrice aparținând persoanelor fizice respective în anul
precedent.

(6) Până la data de 15 ianuarie a fiecărui an calendaristic,
persoanele fizice menționate la alin. (1) sau împuterniciții
acestora, conform art. 5 alin. (3) din Regulamentul de acreditare,
sunt obligate/obligați să transmită la OTS procesele-verbale
prevăzute la alin. (5), netransmiterea acestora atrăgând
suspendarea emiterii de CV pentru acestea in viitor.
(7) OTS acționează conform prevederilor art. 15 alin. (1), cu
informarea și avizul prealabil al ANRE, în cazurile în care
constată obținerea de CV în mod necuvenit, ca urmare a
verificărilor anuale realizate conform prevederilor alin. (5).
Art. 19. — Anexele nr. 1—4 fac parte integrantă din prezentul
regulament.

ANEXA Nr. 1
la regulament

Informații transmise de operatorul economic acreditat la operatorul de transport și de sistem (OTS)
pentru emiterea de certificate verzi (CV)
Anul:
Luna:
Operatorul economic acreditat:
Denumirea centralei cu grupuri de producere a energiei electrice din surse regenerabile de energie (E-SRE):
UM

Energia electrică produsă1

Grup n

Total
centrală

MWh

Energia electrică livrată la consumatori, inclusiv pentru consumul
propriu, altul decât CPT2
Energia electrică consumată din rețeaua electrică2

...

MWh

Energia electrică livrată în rețeaua electrică2

Grup 1

MWh

Energia electrică pentru

CPT3

MWh
%

Pentru centrale multicombustibil4
Tip sursă regenerabilă de
energie (SRE) 1:

Puterea calorifică inferioară conform
buletinului de analiză nr. ..... din ..........
Cantitatea consumată SRE 1

Tip SRE n:

Puterea calorifică inferioară conform
buletinului de analiză nr. ..... din ...........
Cantitatea consumată SRE n

Combustibil fosil 1:

kJ/kg sau
kJ/Nm3
t sau mii Nm3
kJ/kg sau
kJ/Nm3
t sau mii Nm3
kJ/kg sau
kJ/Nm3

Cantitatea consumată din combustibilul
fosil 1
Puterea calorifică inferioară conform
buletinului de analiză nr. ..... din ...........

t sau mii Nm3

Cantitatea consumată din combustibilul
fosil n

Combustibil fosil n:

Puterea calorifică inferioară conform
buletinului de analiză nr. ..... din ...........

t sau mii Nm3

kJ/kg sau
kJ/Nm3

Data
(director)
1 Se completează la nivel de grup numai pentru centralele care au în compunere grupuri care se încadrează în categorii diferite în ceea ce privește
numărul de CV acordate pentru fiecare 1 MWh.
2 Se completează la rubrica Total centrală; valorile trebuie să coincidă cu cele înscrise în procesele-verbale semnate împreună cu operatorul de rețea
și/sau consumatori.
3 Se completează numai de către persoanele fizice care dețin grupuri/centrale de producere a E-SRE.
4 Valorile puterii calorifice inferioare și ale consumului de combustibil se transmit pentru fiecare tip de SRE, respectiv de combustibil fosil.

MONITORUL OFICIAL AL ROMÂNIEI, PARTEA I, Nr. 768/1.XI.2011

9
ANEXA Nr. 2
la regulament

Calculul energiei electrice produse din surse regenerabile de energie (E-SRE)
pentru centrale electrice multicombustibil și centrale electrice care au în componență grupuri
care beneficiază de un număr diferit de certificate verzi (CV) pentru fiecare MWh
1. Pentru fiecare instalație de ardere/cazan energetic care
utilizează drept combustibil atât surse regenerabile de energie
(SRE), cât și combustibil fosil, se calculează lunar, pe baza
datelor furnizate de operatorii economici acreditați, următoarele
consumuri, exprimate în unități de energie (MWh):
— CSRE — cantitatea consumată de SRE,
— CF — cantitatea consumată de combustibili convenționali
(fosili),
utilizându-se următoarele relații de calcul:
CSRE = Σ QSRE, i * PISRE, i /3600
[MWh] (1)
[MWh] (2)
CF = Σ QF, i * PIF, i /3600
unde:
— QSRE,i = cantitatea de sursă regenerabilă i consumată,
în [t] sau [mii Nm3];
— PISRE,i = puterea calorifică inferioară a sursei
regenerabile i, în [kJ/kg] sau [kJ/Nm3];
— QF, i = cantitatea de combustibil convențional i consumată,
în [t] sau [mii Nm3];
— PIF, i = puterea calorifică inferioară a combustibilului
convențional i, în [kJ/kg] sau [kJ/Nm3].
2. Pentru fiecare instalație de ardere/cazan energetic, se
calculează PF — ponderea consumului de combustibil fosil în
total consum de combustibil — conform relației de calcul:
CF
PF =

CSRE + CF

* 100 [%] (3)

3. Dacă PF > 10%, nu se acordă CV pentru energia electrică
livrată de grupurile alimentate de instalația de ardere/cazanul
energetic analizat.
4. Dacă PF ≤ 10%, se calculează PSRE — ponderea
consumului de SRE în total consum de combustibil al instalației
de ardere/cazanului, conform relației de calcul:
PSRE = 100 – PF [%] (4)
5. Se determină cantitatea de energie electrică produsă și
livrată din centrală, conform relației:
EPL= ELRE +ELC – EC [MWh] (5)

6. Se stabilește cantitatea de energie electrică livrată din
fiecare grup din centrală — EL, i, conform relației:
EL, i = (EPL/EP) x EP, i [MWh] (6),
unde EP,i este energia electrică produsă de grupul i,
măsurată, iar EP = Σ EP, i
N O T Ă:

În cazul în care un grup este alimentat de un cazan energetic
multicombustibil care respectă condiția prevăzută la pct. 4 și de
alt cazan energetic funcționând pe bază de combustibili fosili,
energia electrică produsă de grupul respectiv, EP, i, se consideră
a avea două componente, aferente celor două cazane,
determinate proporțional cu conținutul energetic al
combustibilului utilizat de fiecare dintre acestea și utilizate în
continuare ca și cum ar reprezenta energia produsă de două
grupuri distincte.
7. Pentru instalațiile de ardere/cazanele multicombustibil
pentru care s-au calculat ponderile PSRE cu formula (4) se
determină energia electrică livrată pe bază de SRE care
beneficiază de CV, conform relației:
ESRE-CV = PSRE/100 x EL, i [MWh] (7)
N O T Ă:

În cazul în care SRE utilizată este energie eoliană, hidro,
solară, PSRE este egal cu 1.
8. În cazul în care într-o instalație de ardere se utilizează mai
multe tipuri de SRE care se încadrează în categorii diferite în
ceea ce privește numărul de CV acordate pentru 1 MWh, se
aplică procedura prevăzută la pct. 1—7, calculându-se
ponderea fiecărei SRE, respectiv numărul de CV corespunzător;
algoritmul adaptat pentru acest caz se elaborează de operatorul
economic și se avizează de Autoritatea Națională de
Reglementare în Domeniul Energiei la acreditarea acestuia.
9. Pentru energia electrică livrată din fiecare grup care
funcționează exclusiv pe bază de SRE, respectiv pentru energia
electrică livrată calculată conform pct. 7, se acordă numărul de
CV corespunzător categoriei din care face parte, conform
prevederilor art. 6 din Legea nr. 220/2008 pentru stabilirea
sistemului de promovare a producerii energiei din surse
regenerabile de energie, republicată, cu modificările și
completările ulterioare.

ANEXA Nr. 3
la regulament

PROCEDURA

de stabilire a cantităților de energie electrică produsă din surse regenerabile de energie
produsă în cogenerare de înaltă eficiență, care pot beneficia de certificate verzi suplimentare
1. Fiecare producător de energie electrică produsă din surse
regenerabile de energie (E-SRE) care deține una sau mai multe
configurații de producție în cogenerare pe bază de surse
regenerabile de energie (SRE), acreditate și înregistrate
conform prevederilor reglementărilor în vigoare pentru producția
în cogenerare, poate beneficia de certificate verzi (CV)
suplimentare în condițiile prevăzute de Legea nr. 220/2008
pentru stabilirea sistemului de promovare a producerii energiei
din surse regenerabile de energie, republicată, cu modificările și
completările ulterioare (Lege), conform deciziei de calificare

emise de Autoritatea Națională de Reglementare în Domeniul
Energiei (ANRE) pentru respectivul producător, în baza
prevederilor Regulamentului de calificare a producției de energie
electrică în cogenerare de înaltă eficiență și de verificare și
monitorizare a consumului de combustibil și a producțiilor de
energie electrică și energie termică utilă în cogenerare de înaltă
eficiență, aprobat prin Ordinul președintelui Autorității Naționale
de Reglementare în Domeniul Energiei nr. 23/2010
(Regulamentul de calificare).

10

MONITORUL OFICIAL AL ROMÂNIEI, PARTEA I, Nr. 768/1.XI.2011

2. Fiecare configurație de producție în cogenerare pe bază
de SRE, definită și înregistrată conform prevederilor
Regulamentului de calificare, trebuie să fie constituită numai din
unități de cogenerare de același tip, amplasate în aceeași
centrală, având același an de punere în funcțiune și aceleași
caracteristici:
capacități
electrice/termice
instalate,
SRE/combustibili utilizați.
3. Fiecare configurație de producție în cogenerare pe bază
de SRE trebuie să aibă propriile sisteme de măsurare și
înregistrare online, capabile să fundamenteze orar pentru
respectiva configurație: energia primară introdusă în instalațiile
de ardere, pe tip de SRE/combustibil utilizat, energia electrică și
energia termică utilă produsă în cogenerare.
4. Emiterea CV suplimentare de către operatorul de transport
și de sistem (OTS) se face în urma calificării cantităților de
E-SRE produse în cogenerare de înaltă eficiență din fiecare
configurație.
5. Pentru calificarea cantităților de E-SRE produse în
cogenerare de înaltă eficiență din configurațiile prevăzute la pct. 1,
producătorii care le dețin trebuie să transmită la ANRE o
documentație de calificare care cuprinde:
a) cererea de calificare, întocmită conform modelului
prevăzut în anexa nr. 4 la Regulamentul de calificare; în cererea
de calificare se vor menționa numerele unice de înregistrare ale
respectivelor configurații și unităților de cogenerare care intră în
componența lor, alocate conform prevederilor Regulamentului
de calificare;
b) datele privind consumurile, producțiile și livrările lunare de
energie din respectivele configurații, completate conform
machetelor prevăzute în tabelele 1, 2, 3 și 4 din anexa nr. 2 la
Regulamentul de calificare;
c) datele privind cantitățile lunare de energie electrică
produse de respectivele configurații, care au beneficiat efectiv
de sistemul de promovare prin CV (E-SRE_CV), completate
conform machetei prevăzute în tabelul nr. 5 din anexa nr. 2 la
Regulamentul de calificare;
d) calculele de autoevaluare efectuate conform prevederilor
cap. V secțiunile 1, 2, 3, 4, 5 și 7 din Regulamentul de calificare;
rezultatele vor fi prezentate conform machetelor prevăzute în
tabelele nr. 1, 2, 3, 4 și 6 din anexa nr. 3 la Regulamentul de
calificare;
e) date privind consumurile și producțiile din ultimii 3 ani
calendaristici, realizate pe amplasamentul/amplasamentele
respectivelor configurații, completate pe total centrală/
amplasament, conform machetei prevăzute în tabelul nr. 6 din
anexa nr. 2 la Regulamentul de calificare.
6. Documentația de calificare prevăzută la pct. 5 se transmite
de două ori pe an, separat pentru fiecare configurație, astfel:
a) până la data de 31 iulie, pentru perioada ianuarie—iunie
inclusiv a anului în curs;
b) până la data de 15 ianuarie, pentru perioada ianuarie—
decembrie inclusiv a anului precedent.
7. Calculele de autoevaluare prevăzute la pct. 5 lit. d) se
efectuează pe întreaga perioadă pentru care se transmite
documentația de calificare, pe baza datelor lunare cumulate.
8. Pentru fiecare configurație, ANRE verifică dacă
documentația de calificare este corect întocmită, completă,
corelată cu documentația de înregistrare și dacă respectă toate
condițiile prevăzute în regulament și în Regulamentul de
calificare. În termen de 15 zile de la primirea documentației de
calificare, ANRE poate solicita, dacă este cazul, corectarea
acesteia sau completarea cu orice date/informații suplimentare
sau care lipsesc, necesare pentru validarea energiei electrice
de înaltă eficiență a configurației și a energiei electrice de înaltă
eficiență care beneficiază de CV suplimentare.
9. În cazul primirii unei solicitări de corectare/completare a
documentației de calificare transmise, producătorul respectiv

trebuie să transmită la ANRE datele/informațiile solicitate, în
termen de 5 zile de la primirea solicitării.
10. Energia electrică de înaltă eficiență a unei configurații de
producție în cogenerare pe bază de SRE se determină prin
calcul de autoevaluare și se validează cumulat, pe întreaga
perioadă pentru care s-a transmis documentația de calificare,
în conformitate cu prevederile Regulamentului de calificare.
11. Energia electrică de înaltă eficiență care beneficiază de
CV suplimentare se determină pentru fiecare configurație,
cumulat pe întreaga perioadă pentru care s-a transmis
documentația de calificare, astfel:
EEEC_CV = min (EEEC, E-SRE_CV),
unde:
EEEC — energia electrică de înaltă eficiență a configurației,
determinată conform prevederilor pct. 10 [MWh];
E-SRE_CV — cantitatea de energie electrică produsă de
respectiva configurație, care a beneficiat efectiv de sistemul de
promovare prin CV, cumulată pe întreaga perioadă pentru care
a fost transmisă documentația de calificare [MWh];
EEEC_CV — energia electrică de înaltă eficiență care
beneficiază de CV suplimentare pe perioada pentru care a fost
transmisă documentația de calificare [MWh].
12. În cazul configurațiilor de producție în cogenerare care
utilizează diferite tipuri de SRE, dintre care numai una/unele
dintre SRE utilizate beneficiază de CV suplimentare, modul de
calcul al EEEC_CV prezentat anterior se va adapta de ANRE,
luându-se în considerare ponderile diferitelor tipuri de surse
regenerabile.
13. După constituirea documentației complete și corecte de
calificare aferente unei/unor configurații de producție în
cogenerare pe bază de SRE, ANRE emite decizia de calificare
a energiei electrice de înaltă eficiență care beneficiază de CV
suplimentare.
14. Documentația de calificare aferentă unei configurații se
consideră complet și corect constituită după primirea tuturor
datelor/informațiilor suplimentare sau care lipsesc, solicitate de
ANRE în condițiile pct. 8.
15. Deciziile de calificare prevăzute la pct. 13 se emit
individual, pentru fiecare producător, de două ori pe an, astfel:
a) până la data de 30 septembrie, pentru perioada ianuarie—
iunie inclusiv a anului în curs;
b) până la data de 20 februarie, pentru perioada ianuarie—
decembrie inclusiv a anului precedent; pe baza acestor decizii
se face regularizarea numărului de CV suplimentare emise
pentru fiecare producător pe anul calendaristic precedent.
16. Dacă documentația de calificare aferentă unei configurații
nu este complet și corect constituită cu două săptămâni înainte
de termenele prevăzute la pct. 15, acestea se vor decala
corespunzător până la îndeplinirea condiției prevăzute la pct. 13
pentru emiterea deciziei de calificare.
17. O decizie de calificare emisă pentru perioada ianuarie—
iulie inclusiv a anului t cuprinde energia electrică de înaltă
eficiență care beneficiază de CV suplimentare, cumulată pe
perioada ianuarie—iulie a anului t pentru toate configurațiile de
producție în cogenerare pe bază de SRE deținute și înregistrate
de respectivul producător.
18. O decizie de calificare emisă pentru perioada ianuarie—
decembrie inclusiv a anului t cuprinde:
a) energia electrică de înaltă eficiență care beneficiază de
CV suplimentare, cumulată pe perioada ianuarie — decembrie a
anului t pentru toate configurațiile de producție în cogenerare pe
bază de SRE deținute și înregistrate de respectivul producător;
b) soldul pe producător al energiei electrice de înaltă eficiență
care beneficiază de CV suplimentare, respectiv diferența dintre
cantitatea prevăzută la lit. a) și cea prevăzută la pct. 17, pe baza
căreia se face regularizarea numărului de CV suplimentare
emise pentru respectivul producător pe anul calendaristic t.

11

MONITORUL OFICIAL AL ROMÂNIEI, PARTEA I, Nr. 768/1.XI.2011

ANEXA Nr. 4
la regulament

Machetă de raportare lunară
Anul:
Luna:
I. Informații privind certificatele verzi (CV) emise/anulate

Nr.
crt.

Tipul sursei
regenerabile
de energie
(SRE)

Denumirea operatorului
economic acreditat

Tipul tehnologiei*

Cantitatea de energie
electrică produsă din surse
regenerabile de energie
(E-SRE) pentru care
s-au acordat CV
[MWh]

Numărul de
CV emise

Numărul de
CV anulate

* Tipul tehnologiei: nou/vechi/retehnologizat și, după caz, cogenerare/producere exclusivă de energie electrică.

II. Motivul anulării CV:
III. Alte informații:
.
(director)
Data
...................
MINISTERUL SĂNĂTĂȚII

ORDIN
privind completarea anexei la Ordinul ministrului sănătății publice nr. 1.597/2006
pentru numirea membrilor comisiilor de avizare a donării de la donatorul viu
Având în vedere prevederile art. 1 alin. (1) din Ordonanța Guvernului nr. 79/2004 pentru înființarea Agenției Naționale de
Transplant, aprobată cu modificări și completări prin Legea nr. 588/2004, cu modificările și completările ulterioare, și ale art. 146
din Legea nr. 95/2006 privind reforma în domeniul sănătății, cu modificările și completările ulterioare,
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Anexa la Ordinul ministrului sănătății publice
nr. 1.597/2006 pentru numirea membrilor comisiilor de avizare a
donării de la donatorul viu, publicat în Monitorul Oficial al
României, Partea I, nr. 9 din 8 ianuarie 2007, cu modificările și
completările ulterioare, se completează după cum urmează:
— După articolul 16 se introduce un nou articol, articolul 17,
cu următorul cuprins:
ăArt. 17. — Comisia de avizare a donării de la donatorul viu,
înființată în Societatea Comercială EUROMATERNA — S.A.
Constanța, are următoarea componență:

— membri titulari:
a) dr. Raica Dan Mugurel;
b) psiholog Ghibu Ruxandra;
c) dr. Luțescu Ion Sebastian;
— membri suplinitori:
a) dr. Asan Rucni;
b) dr. Panțu Camelia;
c) dr. Rușa Marius.”
Art. II. — Prezentul ordin se publică în Monitorul Oficial al
României, Partea I.

Ministrul sănătății,
Ritli Ladislau
București, 24 octombrie 2011.
Nr. 1.482.

12

MONITORUL OFICIAL AL ROMÂNIEI, PARTEA I, Nr. 768/1.XI.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Criteriilor generale de acordare a burselor elevilor din învățământul
preuniversitar de stat
În conformitate cu Hotărârea Guvernului nr. 536/2011 privind organizarea și funcționarea Ministerului Educației, Cercetării,
Tineretului și Sportului,
în temeiul art. 82 alin. (3) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se aprobă Criteriile generale de acordare a
burselor elevilor din învățământul preuniversitar de stat,
prevăzute în anexa care face parte integrantă din prezentul
ordin.
Art. 2. — Direcția generală educație și învățare pe tot
parcursul vieții, Direcția generală economic, finanțe, resurse
umane, Direcția generală învățământ în limbile minorităților,

relația cu Parlamentul și partenerii sociali, Direcția generală
management, resurse umane și rețea școlară, inspectoratele
școlare județene/al municipiului București și unitățile de
învățământ duc la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.576.
ANEXĂ

CRITERII GENERALE
de acordare a burselor elevilor din învățământul preuniversitar de stat
CAPITOLUL I
Dispoziții generale
Art. 1. — Elevii de la cursurile cu frecvență din învățământul
preuniversitar de stat pot beneficia de burse acordate din
sumele defalcate din unele venituri ale bugetului de stat.
Art. 2. — Acordarea burselor menționate la art. 1 reprezintă
o formă de sprijin material, vizând atât protecția socială, cât și
stimularea elevilor care obțin rezultate foarte bune la învățătură
și disciplină.
Art. 3. — (1) Bursele se acordă din bugetele locale ale
unităților administrativ-teritoriale de care aparțin unitățile de
învățământ preuniversitar, potrivit prevederilor art. 105 alin. (2)
din Legea educației naționale nr. 1/2011.
(2) Bursele se acordă în limita fondurilor aprobate cu această
destinație.
Art. 4. — Cuantumul unei burse acordate din sumele
defalcate din unele venituri ale bugetului de stat și numărul
acestora se stabilesc anual prin hotărâre a consiliului local,
respectiv a consiliului județean/consiliilor locale ale sectoarelor
municipiului București.
CAPITOLUL II
Criterii generale de acordare a burselor
Art. 5. — Bursele de care pot beneficia elevii de la cursurile
cu frecvență din învățământul preuniversitar de stat, numite în
continuare burse, sunt: burse de performanță, burse de merit,
burse de studiu și burse de ajutor social.
Art. 6. — (1) Bursele de performanță se acordă elevilor care
se încadrează în cel puțin unul din cazurile următoare:
a) au obținut locurile I, II sau III la etapele naționale ale
olimpiadelor și concursurilor școlare naționale organizate de

Ministerul Educației, Cercetării, Tineretului și Sportului, denumit
în continuare MECTS;
b) s-au calificat în loturile de pregătire organizate de MECTS
pentru competițiile internaționale;
c) au obținut locurile I, II sau III la etapele naționale ale
competițiilor/concursurilor cultural-artistice, cu caracter sportiv
sau cu caracter tehnico-științific, de nivel național, organizate de
MECTS.
(2) Lista olimpiadelor și concursurilor naționale, precum și
lista competițiilor/concursurilor pentru care se acordă bursele de
performanță menționate la alin. (1) va fi actualizată și va fi făcută
publică de MECTS, anual, până la data de 1 octombrie.
(3) Bursele de performanță obținute în baza prevederilor
alin. (1) se acordă pe perioada anului școlar următor celui în
care s-au obținut rezultatele menționate la alin. (1).
(4) În perioada de acordare a bursei, elevii pot pierde bursa
dacă nota la purtare într-un semestru este mai mică de 10.
Art. 7. — Bursele de merit și bursele de studiu se acordă
elevilor de la cursurile cu frecvență din învățământul
preuniversitar de stat, în funcție de rezultatele obținute la
învățătură.
Art. 8. — (1) Bursele de merit se acordă elevilor care se
încadrează în cel puțin unul din cazurile următoare:
a) au rezultate deosebite la învățătură: au obținut media
generală de cel puțin 8,50 și nota 10 la purtare în anul școlar
anterior, respectiv în primul semestru al anului școlar, pentru
elevii aflați în clasele de început ale învățământului primar,
gimnazial, liceal sau profesional;
b) au obținut locurile I, II sau III la etapele județene ale
olimpiadelor și concursurilor școlare naționale organizate de
MECTS;
c) au obținut locurile I, II sau III la etapele județene ale
competițiilor/concursurilor cultural-artistice, cu caracter sportiv

MONITORUL OFICIAL AL ROMÂNIEI, PARTEA I, Nr. 768/1.XI.2011
sau cu caracter tehnico-științific, de nivel național, organizate de
MECTS.
(2) Bursele de merit obținute în baza prevederilor alin. (1)
lit. a) se acordă începând cu semestrul al II-lea pentru elevii
aflați în clasele de început ale învățământului primar, gimnazial,
liceal sau profesional, respectiv începând cu semestrul I, pentru
elevii aflați în celelalte clase ale învățământului primar,
gimnazial, liceal sau profesional.
(3) Lista elevilor care beneficiază de bursele de merit
obținute în baza prevederii alin. (1) lit. a) este revizuită
semestrial, în funcție de modificările intervenite în situația
școlară a elevilor.
(4) Lista olimpiadelor și concursurilor naționale, precum și a
competițiilor/concursurilor cultural-artistice, cu caracter sportiv
sau cu caracter tehnico-științific, pentru care se acordă bursele
de merit menționate la alin. (1) lit. b) sau lit. c) va fi actualizată
și va fi făcută publică de MECTS, anual, până la data de
1 octombrie.
(5) Bursele de merit obținute în baza prevederilor alin. (1)
lit. b) sau lit. c) se acordă pe perioada anului școlar care
urmează anului în care s-au obținut rezultatele menționate la
alin. (1) lit. b) sau lit. c).
(6) În perioada de acordare a bursei, elevii pot pierde bursa
dacă nota la purtare este mai mică de 10.
Art. 9. — (1) Bursa de studiu se acordă elevilor care provin
din familii cu un venit lunar mediu pe membru de familie pe
ultimele 3 luni cel mult egal cu salariul minim pe economie și
care îndeplinesc simultan condițiile: au media generală peste
7,00 și nota 10 la purtare în semestrul anterior celui în care se
acordă bursa.
(2) Bursele de studiu sunt revizuite semestrial, în funcție de
modificările intervenite în veniturile nete lunare ale familiei și în
situația școlară a elevilor.
Art. 10. — Bursele de studiu se acordă începând cu
semestrul al II-lea, pentru elevii aflați în clasele de început ale
învățământului primar, gimnazial, liceal sau profesional,
respectiv începând cu semestrul I, pentru elevii aflați în celelalte
clase ale învățământului primar, gimnazial, liceal sau
profesional.
Art. 11. — Bursele de ajutor social se acordă elevilor, la
cerere, în funcție de situația materială a familiei sau a
susținătorilor legali.
Art. 12. — (1) Bursele de ajutor social se acordă la începutul
anului școlar și sunt revizuite semestrial, în funcție de
modificările intervenite în veniturile nete lunare ale familiei.
(2) Pot păstra bursa elevii promovați și cu nota 10 la purtare.
Art. 13. — Bursele de ajutor social se acordă următoarelor
categorii de elevi înscriși la cursurile cu frecvență din
învățământul preuniversitar de stat:
a) orfani de ambii părinți sau bolnavi de TBC și care se află
în evidența dispensarelor școlare ori bolnavi de diabet, boli
maligne, sindromuri de malabsorbție grave, insuficiențe renale
cronice, astm bronșic, epilepsie, cardiopatii congenitale, hepatită
cronică, glaucom, miopie gravă, boli imunologice sau infestați
cu virusul HIV ori bolnavi de SIDA, sau care suferă de poliartrită
juvenilă, spondilită anchilozantă ori reumatism articular,
handicap locomotor; Acordarea burselor pentru motive medicale
se face pe baza certificatului eliberat de medicul specialist și
avizat de medicul de familie/medicul de la cabinetul școlar;
b) elevi din mediul rural, care sunt școlarizați într-o altă
localitate, întrucât nu au posibilitatea să studieze într-o unitate
de învățământ din localitatea de domiciliu;
c) elevi proveniți din familii care îndeplinesc în mod cumulat
următoarele condiții:
1. nu realizează un venit net mediu lunar, pe ultimele 12 luni,
pe membru de familie, mai mare de 50% din salariul minim net
pe economie;

13

2. nu dețin terenuri agricole cu o suprafață mai mare de
20.000 mp, în zonele colinare și de șes, și de 40.000 mp, în
zonele montane.
Art. 14. — Pentru obținerea bursei de ajutor social, elevii
majori sau părinții/tutorii legal instituiți/reprezentanții legali ai
elevilor minori depun la comisia de atribuire a burselor din
unitatea de învățământ, în termenul stabilit de aceasta, o cerere
însoțită de acte care dovedesc dreptul de acordare a bursei de
ajutor social.
Art. 15. — (1) Pentru determinarea venitului mediu net lunar
pe membru de familie se vor depune acte doveditoare, în
primele 10 zile lucrătoare ale fiecărui semestru.
(2) La stabilirea venitului mediu net lunar pe membru de
familie, se iau în calcul toate veniturile cu caracter permanent
realizate de membrii familiei, inclusiv alocația suplimentară
pentru copii.
Art. 16. — (1) Bursa de ajutor social se poate acorda
ocazional, o dată pe an, și elevilor de la cursurile cu frecvență
din învățământul preuniversitar de stat, ale căror venituri nete
lunare pe membru de familie nu depășesc 75% din salariul
minim net pe economie.
(2) Acordarea bursei de ajutor social ocazional se face pe
baza documentelor doveditoare ale veniturilor, prevăzute la
art. 13.
(3) Cuantumul bursei de ajutor social ocazional trebuie să fie
cel puțin egal cu cuantumul lunar al bursei de ajutor social.
CAPITOLUL III
Dispoziții finale
Art. 17. — Bursele se acordă în fiecare an școlar, pe
perioada cursurilor școlare, inclusiv pe timpul pregătirii și
susținerii examenului de bacalaureat, examenului de certificare
a calificării profesionale și pe perioada pregătirii practice.
Art. 18. — (1) Un elev nu poate primi două burse simultan,
dar are dreptul să opteze pentru cea cu valoare mai mare sau
care se acordă pentru o mai mare perioadă de timp.
(2) Prin excepție de la alin. (1), elevii care beneficiază de
burse de studiu pot primi și burse de performanță sau burse de
merit.
(3) Elevii care se încadrează în prevederile alin. (2) și care au
dreptul să primească atât bursă de performanță, cât și bursă de
merit, trebuie să opteze pentru una din acestea, putând să o
aleagă pe cea cu valoare mai mare sau acordată pentru o
perioadă de timp mai mare.
Art. 19. — Bursele de ajutor social se acordă și pe perioada
vacanțelor școlare pentru elevii prevăzuți la art. 13, în
următoarele situații:
a) elevilor care au promovat anul școlar sau celor care la
sfârșitul anului școlar sunt corigenți la o singură disciplină de
învățământ și au media anuală 10 la purtare;
b) absolvenților învățământului gimnazial care fac dovada că
au fost admiși în liceu/învățământ profesional, cursuri cu
frecvență, într-o unitate de învățământ preuniversitar de stat;
c) elevilor declarați repetenți din motive medicale, dovedite
prin documente medicale.
Art. 20. — (1) Criteriile specifice de acordare a burselor de
performanță, a burselor de merit, a burselor de studiu și a celor
de ajutor social se stabilesc anual în consiliile de administrație
ale unităților de învățământ, în limitele fondurilor repartizate și în
raport cu integralitatea efectuării de către elevi a activităților
școlare.
(2) Nu pot constitui criterii de acordare/neacordare a
burselor: religia, rasa, sexul, apartenența politică a elevului sau
a familiei acestuia, apartenența la organizații legal constituite,
studiile efectuate în străinătate, precum și accesul la burse din
alte surse.

14

MONITORUL OFICIAL AL ROMÂNIEI, PARTEA I, Nr. 768/1.XI.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind raportarea situației pozițiilor pe valută și pe aur
Având în vedere prevederile art. 101 alin. (1) din Ordonanța de urgență a Guvernului nr. 99/2006 privind instituțiile de
credit și adecvarea capitalului, aprobată cu modificări și completări prin Legea nr. 227/2007, cu modificările și completările ulterioare,
și ale art. 23 alin. (6) din Regulamentul Băncii Naționale a României și al Comisiei Naționale a Valorilor Mobiliare nr. 22/27/2006
privind adecvarea capitalului instituțiilor de credit și al firmelor de investiții, cu modificările și completările ulterioare,
în temeiul art. 25 alin. (2) lit. a) și art. 48 din Legea nr. 312/2004 privind Statutul Băncii Naționale a României, al art. 420
alin. (1) din Ordonanța de urgență a Guvernului nr. 99/2006, aprobată cu modificări și completări prin Legea nr. 227/2007, cu
modificările și completările ulterioare, precum și al art. 23 alin. (7) din Regulamentul Băncii Naționale a României și al Comisiei
Naționale a Valorilor Mobiliare nr. 22/27/2006, cu modificările și completările ulterioare,
Banca Națională a României emite următorul ordin:
Art. 1. — Prezentul ordin stabilește forma, conținutul,
frecvența și modalitățile de transmitere a formularului de
raportare a situației pozițiilor pe valută și pe aur care se
transmite periodic Băncii Naționale a României în conformitate
cu prevederile art. 23 alin. (6) din Regulamentul Băncii Naționale
a României și al Comisiei Naționale a Valorilor Mobiliare
nr. 22/27/2006 privind adecvarea capitalului instituțiilor de credit
și al firmelor de investiții, cu modificările și completările
ulterioare, de către instituțiile de credit, persoane juridice
române, și sucursalele din România ale instituțiilor de credit din
state terțe.
Art. 2. — Modelul formularului de raportare este prevăzut în
anexă.
Art. 3. — Formularul de raportare se completează pe baza
datelor aferente nivelului global al împrumutătorului, respectiv
ansamblul teritoriului național și toate subunitățile din străinătate.
Art. 4. — Formularul de raportare se transmite Băncii
Naționale a României, după cum urmează:
a) pentru fiecare zi bancară lucrătoare, până la ora 16,00 din
ziua bancară lucrătoare ulterioară datei pentru care se
întocmește, prin intermediul Sistemului informatic de raportare
către Banca Națională a României, denumit în continuare
SIRBNR, în conformitate cu prevederile Normei Băncii Naționale
a României nr. 15/2006 privind transmiterea indicatorilor primari
prin intermediul Sistemului informatic de raportare către Banca
Națională a României, cu modificările ulterioare;
b) pentru ultima zi bancară lucrătoare a lunii, în termen de
3 zile bancare lucrătoare ulterioare datei pentru care se

întocmește, pe suport hârtie, semnat de persoanele autorizate,
formularul fiind adresat Direcției supraveghere.
Art. 5. — (1) În cazul rețelelor organizațiilor cooperatiste de
credit, casele centrale ale cooperativelor de credit întocmesc și
raportează seturi de două raportări, respectiv la nivelul casei
centrale a cooperativelor de credit și la nivelul întregii rețele.
(2) În vederea întocmirii raportărilor la nivelul rețelei, casele
centrale ale cooperativelor de credit agregă datele aferente
organizațiilor cooperatiste de credit din cadrul întregii rețele.
Pentru acest scop, operațiunile care generează poziții pe valută
și pe aur între organizațiile cooperatiste din cadrul aceleiași
rețele se exclud.
Art. 6. — Nerespectarea prezentului ordin atrage aplicarea
măsurilor și/sau a sancțiunilor prevăzute de Ordonanța de
urgență a Guvernului nr. 99/2006 privind instituțiile de credit și
adecvarea capitalului, aprobată cu modificări și completări prin
Legea nr. 227/2007, cu modificările și completările ulterioare.
Art. 7. — Până la data de la care transmiterea raportărilor în
format electronic se realizează exclusiv prin intermediul
SIRBNR, potrivit prevederilor Normei Băncii Naționale a
României nr. 15/2006, cu modificările ulterioare, instituțiile
raportoare transmit Băncii Naționale a României raportările
respective prin rețeaua de comunicații interbancare (RCI), sub
formă de fișiere Excel.
Art. 8. — Anexa face parte integrantă din prezentul ordin.
Art. 9. — Prezentul ordin se publică în Monitorul Oficial al
României, Partea I, și intră în vigoare la 1 ianuarie 2012.

Președintele Consiliului de administrație al Băncii Naționale a României,
Mugur Constantin Isărescu

București, 17 octombrie 2011.
Nr. 16.

15

MONITORUL OFICIAL AL ROMÂNIEI, PARTEA I, Nr. 768/1.XI.2011

ANEXĂ

SITUAȚIA

pozițiilor pe valută și pe aur
— model —
Denumirea instituției de credit/casei centrale/rețelei:
Data pentru care se efectuează raportarea: [ll/zz/aaaa]
Fonduri proprii (FP):
. lei
10%* FP:
lei
20%* FP:
.. lei

..

— lei —
Valută/Aur

Poziție deschisă
netă lungă

Poziție deschisă netă
scurtă

Cursul în lei

Poziție deschisă
netă lungă
(echivalent lei)

Poziție deschisă
netă scurtă
(echivalent lei)

% FP

A

1

2

3

4 = 1*3

5 = 2*3

6 = max (4,5)* 100/FP

Poziție valutară netă
totală —
max (Σcol.4, Σcol.5)

X

X

X

Persoană de contact
...................................................

Persoană autorizată1
...................................................

Persoană autorizată1
...................................................

(numele, prenumele, nr. de telefon)

(numele, prenumele, semnătura)

(numele, prenumele, semnătura)

1

Persoană autorizată — persoană abilitată să angajeze răspunderea juridică a instituției sau o altă persoană împuternicită de aceasta.

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
RISC TOTAL ASIG — BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 11 octombrie 2011 prin care s-a aprobat
cererea Societății Comerciale RISC TOTAL ASIG — BROKER DE ASIGURARE — S.R.L. de obținere a autorizației de funcționare
ca broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială RISC TOTAL ASIG —
BROKER DE ASIGURARE — S.R.L., cu sediul social în satul
Dragomirești-Vale, comuna Dragomirești-Vale, Str. Micșunelelor
nr. 21N2, județul Ilfov, nr. de ordine în registrul comerțului
J23/878/31.03.2011,
cod
unic
de
înregistrare
15422348/12.05.2003, este autorizată să funcționeze ca broker
de asigurare având ca obiect de activitate activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.

Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.
Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu conform Ordinului

16

MONITORUL OFICIAL AL ROMÂNIEI, PARTEA I, Nr. 768/1.XI.2011

președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind

Registrul intermediarilor în asigurări și/sau în reasigurări, cu
modificările și completările ulterioare.

Președintele Comisiei de Supraveghere a Asigurărilor,
Constantin Buzoianu
București, 21 octombrie 2011.
Nr. 738.
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
DMI INSURANCE BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 11 octombrie 2011 prin care s-a aprobat
cererea Societății Comerciale DMI INSURANCE BROKER DE ASIGURARE — S.R.L. de obținere a autorizației de funcționare ca
broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială DMI INSURANCE
BROKER DE ASIGURARE — S.R.L., cu sediul social în
municipiul București, str. Brașov nr. 17, bl. P12, sc. B, et. 4,
ap. 40, sectorul 6, nr. de ordine în registrul comerțului
J40/6943/06.06.2011,
cod
unic
de
înregistrare
28593544/06.06.2011, este autorizată să funcționeze ca broker
de asigurare având ca obiect de activitate activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.

Președintele Comisiei de Supraveghere a Asigurărilor,
Constantin Buzoianu
București, 21 octombrie 2011.
Nr. 739.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 768/1.XI.2011 conține 16 pagini.

Prețul: 3,20 lei

&JUYDGY|527294]
ISSN 1453—4495

