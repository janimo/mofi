Anul XIV Ñ Nr. 450

PARTEA

I

LEGI, DECRETE, HOTÃRÂRI ȘI ALTE ACTE

Miercuri, 26 iunie 2002

SUMAR

Nr.

Pagina
ORDONANÞE ȘI HOTÃRÂRI
ALE GUVERNULUI ROMÂNIEI

75.

84.

85.

86.

Nr.
87.

Ñ Ordonanțã de urgențã pentru stabilirea unor
mãsuri privind reorganizarea Departamentului pentru comerț exterior și promovare economicã din
structura Ministerului Afacerilor Externe, precum și
a aparatului de lucru al Guvernului.........................
Ñ Ordonanțã de urgențã pentru completarea
Ordonanței Guvernului nr. 21/1992 privind protecția
consumatorilor............................................................

Pagina
Ñ Ordonanțã de urgențã privind repartizarea profitului realizat de Compania Naționalã ”Aeroportul
Internațional BucureștiÑOtopeni,, Ñ S.A. pentru
anul 2001...................................................................

5

88.

Ñ Ordonanțã de urgențã privind cumpãrarea unui
imobil pentru sediul Misiunii Permanente a
României pe lângã Uniunea Europeanã .................

5

636.

Ñ Hotãrâre privind atribuțiile, organizarea și
funcționarea Departamentului de Comerț Exterior......

6Ð8

1Ð2

3

Ñ Ordonanțã de urgențã privind revenirea în proprietatea publicã a statului și în administrarea
Ministerului Culturii și Cultelor a imobilului Corp
A1-S Ñ Pavilion administrativ, situat în municipiul
Craiova, str. Mihai Viteazul nr. 4, județul Dolj, din
patrimoniul Societãții Comerciale ”Editura
Scrisul Românesc,, Ñ S.A. ......................................

3Ð4

Ñ Ordonanțã de urgențã privind înființarea
Ghișeului unic în punctele de trecere a frontierei
de stat a României ...................................................

4

ACTE ALE ORGANELOR DE SPECIALITATE
ALE ADMINISTRAÞIEI PUBLICE CENTRALE
639.

Ñ Decizie a directorului general al Direcției
Generale a Vãmilor privind modificarea Cadrului
metodologic de aplicare a mecanismului de prelucrare rapidã a declarațiilor vamale în procedura
informaticã simplificatã ..............................................

8

ORDONANÞE ȘI HOTÃRÂRI ALE GUVERNULUI ROMÂNIEI
GUVERNUL ROMÂNIEI

ORDONANÞÃ DE URGENÞÃ
pentru stabilirea unor mãsuri privind reorganizarea Departamentului
pentru comerț exterior și promovare economicã din structura Ministerului Afacerilor Externe,
precum și a aparatului de lucru al Guvernului
În temeiul prevederilor art. 114 alin. (4) din Constituția României,
Guvernul României adoptã prezenta ordonanțã de urgențã.
Art. 1. Ñ (1) Departamentul pentru comerț exterior și
promovare economicã din cadrul Ministerului Afacerilor
Externe se reorganizeazã ca Departament de Comerț

Exterior, denumit în continuare D.C.E., structurã organizatoricã fãrã personalitate juridicã în aparatul de lucru al
Guvernului, subordonatã primului-ministru.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 450/26.VI.2002

(2) Atribuțiile, organizarea și funcționarea D.C.E. se
aprobã prin hotãrâre a Guvernului.
Art. 2. Ñ (1) Pentru promovarea politicii comerciale și
sprijinirea dezvoltãrii schimburilor comerciale externe ale
României D.C.E. dispune de o rețea de reprezentare
externã în cadrul misiunilor diplomatice și oficiilor consulare
ale României, precum și în cadrul oficiilor și birourilor
comerciale proprii.
(2) Pe durata misiunii personalului desemnat din cadrul
D.C.E. sã își desfãșoarã activitatea în cadrul rețelei de
reprezentare externã i se aplicã dispozițiile legale în
vigoare referitoare la Corpul Diplomatic și Consular al
României.
(3) Oficiile și birourile comerciale în cadrul cãrora, la
data intrãrii în vigoare a actului normativ prevãzut la art. 1
alin. (2), își desfãșoarã activitatea exclusiv personalul din
rețeaua de reprezentare externã a Departamentului pentru
comerț exterior și promovare economicã din structura
Ministerului Afacerilor Externe se preiau de cãtre
Secretariatul General al Guvernului.
(4) D.C.E. poate propune Guvernului înființarea în
strãinãtate de oficii sau de birouri comerciale proprii în
centre comerciale de interes pentru România.
Art. 3. Ñ (1) În bugetul Secretariatului General al
Guvernului se cuprind fondurile necesare funcționãrii
D.C.E., precum și fondurile aferente cheltuielilor salariale și
celorlalte drepturi cuvenite, în condițiile legii, personalului
trimis în misiune permanentã care își desfãșoarã activitatea în cadrul rețelei de reprezentare externã.
(2) Cheltuielile funcționale și de întreținere a oficiilor și
birourilor comerciale proprii ale D.C.E. se cuprind în bugetul Secretariatului General al Guvernului.
(3) Cheltuielile funcționale și de întreținere aferente personalului din rețeaua de reprezentare externã a D.C.E.,
care își desfãșoarã activitatea în cadrul misiunilor diplomatice și oficiilor consulare ale României, se suportã din
sumele prevãzute cu aceastã destinație în bugetul
Ministerului Afacerilor Externe.
(4) Din alocații de la bugetul de stat, prin bugetul
Secretariatului General al Guvernului, se finanțeazã
Programul de participare a României la manifestãri
promoționale internaționale, aprobat anual prin hotãrâre a
Guvernului.
Art. 4. Ñ (1) În termen de 15 zile de la data intrãrii în
vigoare a actului normativ prevãzut la art. 1 alin. (2) fondurile destinate Departamentului pentru comerț exterior și
promovare economicã din cadrul Ministerului Afacerilor
Externe și cele alocate Centrului Român de Comerț
Exterior București, prevãzute în bugetul pe anul 2002 al
Ministerului Afacerilor Externe și necheltuite, se transferã în
bugetul Secretariatului General al Guvernului.

(2) Bunurile imobile, mijloacele fixe și obiectele de
inventar aferente desfãșurãrii activitãții Departamentului pentru comerț exterior și promovare economicã, inclusiv tehnica de calcul și birotica, se transmit fãrã platã de la
Ministerul Afacerilor Externe la Secretariatul General al
Guvernului, pe bazã de protocol încheiat în termenul
prevãzut la alin. (1).
Art. 5. Ñ (1) Începând cu data de 1 iulie 2002 personalul Departamentului pentru comerț exterior și promovare
economicã din cadrul Ministerului Afacerilor Externe se
transferã în cadrul aparatului de lucru al Guvernului.
(2) Transferul personalului se face cu menținerea
funcțiilor, gradelor diplomatice și a drepturilor salariale
dobândite anterior.
(3) D.C.E. este încadrat cu personal diplomatic și
consular, funcționari publici și personal contractual.
(4) Salarizarea personalului D.C.E., în funcție de categoriile prevãzute la alin. (3), se face potrivit legii.
(5) Sunt funcții specifice D.C.E. funcțiile prevãzute la
pct. III/3 din anexa nr. I la Ordonanța de urgențã a
Guvernului nr. 24/2000 privind sistemul de stabilire a salariilor de bazã pentru personalul contractual din sectorul
bugetar, aprobatã prin Legea nr. 383/2001.
Art. 6. Ñ În vederea reorganizãrii, potrivit art. 1, a
Departamentului pentru comerț exterior și promovare economicã din structura Ministerului Afacerilor Externe, precum
și a aparatului de lucru al Guvernului, numãrul maxim de
posturi pentru aparatul de lucru al Guvernului, prevãzut de
Legea bugetului de stat pe anul 2002 nr. 743/2001, se
suplimenteazã cu 255 de posturi, care includ și cele 201
posturi pentru personalul transferat potrivit art. 5.
Art. 7. Ñ Pe data de 1 iulie 2002 Centrul Român de
Comerț Exterior București trece din subordinea Ministerului
Afacerilor Externe în coordonarea D.C.E., iar ministrul pentru coordonarea Secretariatului General al Guvernului îndeplinește fațã de Centrul Român de Comerț Exterior
București atribuțiile ordonatorului principal de credite.
Art. 8. Ñ Guvernul va reglementa prin hotãrâri toate
aspectele necesare reorganizãrii Departamentului pentru
comerț exterior și promovare economicã din structura
Ministerului Afacerilor Externe, precum și cele aferente
modificãrilor intervenite în structura aparatului de lucru al
Guvernului, potrivit prevederilor prezentei ordonanțe de
urgențã.
Art. 9. Ñ Pe data intrãrii în vigoare a prezentei ordonanțe de urgențã prevederile Hotãrârii Guvernului
nr. 905/2001 privind organizarea și funcționarea Centrului
Român de Comerț Exterior București, publicatã în Monitorul
Oficial al României, Partea I, nr. 604 din 26 septembrie
2001, cu modificãrile ulterioare, se modificã în mod corespunzãtor.

PRIM-MINISTRU

ADRIAN NÃSTASE
Contrasemneazã:
Ministrul afacerilor externe,
Mircea Geoanã
Ministrul pentru coordonarea
Secretariatului General al Guvernului,
Petru Șerban Mihãilescu
p. Ministrul muncii și solidaritãții sociale,
Ioan Ciundrea,
secretar de stat
Ministrul finanțelor publice,
Mihai Nicolae Tãnãsescu
Ministrul administrației publice,
Octav Cozmâncã
București, 13 iunie 2002.
Nr. 75.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 450/26.VI.2002

3

GUVERNUL ROMÂNIEI

ORDONANÞÃ DE URGENÞÃ
pentru completarea Ordonanței Guvernului nr. 21/1992 privind protecția consumatorilor
În temeiul prevederilor art. 114 alin. (4) din Constituția României,
Guvernul României adoptã prezenta ordonanțã de urgențã.
Art. I. Ñ Ordonanța Guvernului nr. 21/1992 privind protecția consumatorilor, aprobatã și modificatã prin Legea
nr. 11/1994, republicatã în Monitorul Oficial al României,
Partea I, nr. 75 din 23 martie 1994, cu modificãrile și completãrile ulterioare, se completeazã dupã cum urmeazã:
1. La articolul 46 1 se introduc alineatele 2 și 3 cu
urmãtorul cuprins:
”Nerespectarea dispozițiilor legale privind protecția consumatorilor, dacã fapta a avut ca urmare vãtãmarea
sãnãtãții sau integritãții corporale a uneia ori mai multor
persoane, se sancționeazã cu amendã de la 250.000.000 lei
la 1.000.000.000 lei.

În cazul aplicãrii sancțiunii amenzii pentru sãvârșirea
faptei prevãzute la alin. 2 se va dispune și închiderea definitivã a unitãții.,,
2. Dupã articolul 50 4 se introduce articolul 50 5 cu
urmãtorul cuprins:
”Art. 505. Ñ Prevederilor art. 461 alin. 3, art. 501 și ale
art. 502 nu le sunt aplicabile dispozițiile art. 32 alin. (3)
teza întâi din Ordonanța Guvernului nr. 2/2001 privind
regimul juridic al contravențiilor, aprobatã cu modificãri și
completãri prin Legea nr. 180/2002.,,
Art. II. Ñ Prezenta ordonanțã de urgențã intrã în
vigoare la 10 zile de la data publicãrii în Monitorul Oficial
al României, Partea I.

PRIM-MINISTRU

ADRIAN NÃSTASE
Contrasemneazã:
Ministrul pentru coordonarea
Secretariatului General al Guvernului,
Petru Șerban Mihãilescu
Președintele Autoritãții Naționale
pentru Protecția Consumatorilor,
Rovana Plumb,
secretar de stat

București, 20 iunie 2002.
Nr. 84.
GUVERNUL ROMÂNIEI

ORDONANÞÃ DE URGENÞÃ
privind revenirea în proprietatea publicã a statului și în administrarea Ministerului Culturii
și Cultelor a imobilului Corp A1-S Ñ Pavilion administrativ, situat în municipiul Craiova,
str. Mihai Viteazul nr. 4, județul Dolj, din patrimoniul Societãții Comerciale
”Editura Scrisul Românesc,, Ñ S.A.
În temeiul prevederilor art. 114 alin. (4) din Constituția României,
Guvernul României adoptã prezenta ordonanțã de urgențã.
Art. 1. Ñ Imobilul Corp A1-S Ñ Pavilion administrativ,
situat în municipiul Craiova, str. Mihai Viteazul nr. 4, județul
Dolj, și terenul aferent, având datele de identificare
prevãzute în anexa care face parte integrantã din prezenta
ordonanțã de urgențã, revin în proprietatea publicã a
statului și în administrarea Ministerului Culturii și Cultelor
din patrimoniul Societãții Comerciale ”Editura Scrisul
Românesc,, Ñ S.A.
Art. 2. Ñ Predarea-preluarea imobilului prevãzut la
art. 1 se face pe bazã de protocol de predare-preluare

încheiat în termen de 15 zile de la data intrãrii în vigoare
a prezentei ordonanțe de urgențã între Societatea
Comercialã ”Editura Scrisul Românesc,, Ñ S.A. și Ministerul
Culturii și Cultelor.
Art. 3. Ñ Capitalul social al Societãții Comerciale
”Editura Scrisul Românesc,, Ñ S.A. se va diminua cu
valoarea consemnatã în evidența contabilã a acesteia la
momentul transmiterii imobilului prin protocol conform art. 2.
Art. 4. Ñ Pe data intrãrii în vigoare a prezentei ordonanțe de urgențã orice alte dispoziții contrare se abrogã.

PRIM-MINISTRU

ADRIAN NÃSTASE

București, 20 iunie 2002.
Nr. 85.

Contrasemneazã:
p. Ministrul culturii și cultelor,
Florin Rotaru,
secretar de stat
Ministrul Autoritãții pentru Privatizare
și Administrarea Participațiilor Statului,
Ovidiu Tiberiu Mușetescu
Ministrul finanțelor publice,
Mihai Nicolae Tãnãsescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 450/26.VI.2002
ANEXÃ
DATELE DE IDENTIFICARE

a imobilului Corp A1-S Ñ Pavilion administrativ, situat în municipiul Craiova, str. Mihai Viteazul nr. 4, județul Dolj, care
revine în proprietatea publicã a statului și în administrarea Ministerului Culturii și Cultelor

Adresa imobilului

Municipiul Craiova,
str. Mihai Viteazul
nr. 4, județul Dolj

Persoana juridicã
de la care se transmite
imobilul

Persoana juridicã
la care se transmite
imobilul

Societatea Comercialã 1. Statul Ñ titular al dreptului
”Editura Scrisul
de proprietate
Românesc,, Ñ S.A.
2. Ministerul Culturii
și Cultelor Ñ titular al
dreptului de administrare

Corpul
de clãdire

Caracteristicile tehnice
ale imobilului
Suprafața
Suprafața
constiruitã
desfãșuratã

Corp A1-S Ñ Pavilion
administrativ
394 m2

1.182 m2

GUVERNUL ROMÂNIEI

ORDONANÞÃ DE URGENÞÃ
privind înființarea Ghișeului unic în punctele de trecere a frontierei de stat a României
În temeiul prevederilor art. 114 alin. (4) din Constituția României,
Guvernul României adoptã prezenta ordonanțã de urgențã.
Art. 1. Ñ (1) În scopul fluidizãrii traficului și simplificãrii
procedurilor de control la trecerea frontierei de stat a
României, în punctele de trecere a frontierei de stat se
înființeazã Ghișeul unic de încasare a taxelor și a altor
sume datorate în vamã bugetului de stat, bugetelor locale
și altor bugete, precum și a tarifelor instituțiilor abilitate sã
perceapã tarife la frontierã, în condițiile legii.
(2) Colectarea taxelor, tarifelor și sumelor prevãzute la
alin. (1) se va face de cãtre Ministerul Finanțelor Publice
prin Direcția Generalã a Vãmilor.
Art. 2. Ñ (1) La Ghișeul unic din punctele de trecere a
frontierei de stat a României, pe fluxul de ieșire din țarã, la
solicitarea participanților la trafic, se pot încasa amenzile
contravenționale aplicate pentru contravențiile sãvârșite pe
teritoriul țãrii și în punctele de trecere a frontierei de stat.
(2) Sumele încasate potrivit alin. (1) se depun de cãtre
Ghișeul unic în conturi colectoare deschise pe seama

acestuia la unitãțile trezoreriei statului sau la bãnci
comerciale, dupã caz.
Art. 3. Ñ În termen de 60 de zile de la data intrãrii în
vigoare a prezentei ordonanțe de urgențã Ministerul
Finanțelor Publice va supune Guvernului spre adoptare
Normele metodologice privind modul de încasare și de
distribuire a taxelor, tarifelor și drepturilor încasate la
Ghișeul unic, datorate în condițiile legii bugetului de stat,
bugetelor locale și altor bugete.
Art. 4. Ñ Fondurile încasate din taxele ecologice și de
salubrizare se administreazã de consiliile județene ale
administrației publice în a cãror razã de competențã se aflã
punctul de trecere a frontierei de stat a României. Acestea
se folosesc exclusiv pentru întreținerea și amenajarea punctelor de trecere a frontierei de stat și pentru salubrizarea
zonei limitrofe a acestora.

PRIM-MINISTRU

ADRIAN NÃSTASE

Contrasemneazã:
p. Ministru de interne,
Toma Zaharia,
secretar de stat
Ministrul finanțelor publice,
Mihai Nicolae Tãnãsescu
București, 20 iunie 2002.
Nr. 86.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 450/26.VI.2002

5

GUVERNUL ROMÂNIEI

ORDONANÞÃ DE URGENÞÃ
privind repartizarea profitului realizat
de Compania Naționalã ”Aeroportul Internațional BucureștiÑOtopeni,, Ñ S.A. pentru anul 2001
În temeiul prevederilor art. 114 alin. (4) din Constituția României,
Guvernul României adoptã prezenta ordonanțã de urgențã.
Articol unic. Ñ (1) Profitul Companiei Naționale
”Aeroportul Internațional BucureștiÑOtopeni,, Ñ S.A. realizat în anul 2001, rãmas dupã plata drepturilor legale ale
angajaților, se repartizeazã ca sursã proprie de finanțare a
programului de investiții.
(2) În mod corespunzãtor se modificã repartizarea profitului Companiei Naționale ”Aeroportul Internațional

BucureștiÑOtopeni,, Ñ S.A., prevãzutã în situațiile financiare pentru anul 2001.
(3) Pentru perioada cuprinsã între 30 mai 2002 și data
intrãrii în vigoare a prezentei ordonanțe de urgențã nu se
datoreazã majorãri de întârziere și penalitãți.

PRIM-MINISTRU

ADRIAN NÃSTASE
Contrasemneazã:
p. Ministrul lucrãrilor publice,
transporturilor și locuinței,
Ion Șelaru,
secretar de stat
Ministrul finanțelor publice,
Mihai Nicolae Tãnãsescu
București, 20 iunie 2002.
Nr. 87.

GUVERNUL ROMÂNIEI

ORDONANÞÃ DE URGENÞÃ
privind cumpãrarea unui imobil pentru sediul Misiunii Permanente a României
pe lângã Uniunea Europeanã
În temeiul prevederilor art. 114 alin. (4) din Constituția României,
Guvernul României adoptã prezenta ordonanțã de urgențã.
Articol unic. Ñ Prin derogare de la prevederile
Ordonanței de urgențã a Guvernului nr. 38/2000 privind
unele mãsuri pentru diminuarea datoriei publice interne,
aprobatã prin Legea nr. 315/2001, fondurile necesare
pentru plata achiziționãrii imobilului situat în Rue
Montoyer, 12Ð1000 Bruxelles, pentru sediul Misiunii

Permanente a României pe lângã Uniunea Europeanã, în
valoare de 5.600.000 euro, taxele notariale, precum și
plata sumei de 1.565.000 euro necesarã execuției
lucrãrilor de amenajare a clãdirii se vor asigura din
sumele încasate potrivit prevederilor art. 1 din ordonanța
de urgențã menționatã mai sus.

PRIM-MINISTRU

ADRIAN NÃSTASE
Contrasemneazã:
Ministrul finanțelor publice,
Mihai Nicolae Tãnãsescu
p. Ministrul afacerilor externe,
Cristian Diaconescu,
secretar de stat
București, 20 iunie 2002.
Nr. 88.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 450/26.VI.2002
GUVERNUL ROMÂNIEI

HOTÃRÂRE
privind atribuțiile, organizarea și funcționarea Departamentului de Comerț Exterior
În temeiul prevederilor art. 107 din Constituția României, ale art. 23 alin. (4) din Legea nr. 90/2001 privind
organizarea și funcționarea Guvernului României și a ministerelor și ale art. 1 alin (2) din Ordonanța de urgențã a
Guvernului nr. 75/2002 pentru stabilirea unor mãsuri privind reorganizarea Departamentului pentru comerț exterior și
promovare economicã din structura Ministerului Afacerilor Externe, precum și a aparatului de lucru al Guvernului,
Guvernul României adoptã prezenta hotãrâre.
Art. 1. Ñ (1) Departamentul de Comerț Exterior, denumit în continuare D.C.E., funcționeazã ca structurã organizatoricã fãrã personalitate juridicã în aparatul de lucru al
Guvernului și este subordonat primului-ministru.
(2) D.C.E. asigurã realizarea și coordonarea politicii de
comerț exterior a României în relațiile cu celelalte state,
bazatã pe principiile și regulile sistemului multilateral de
comerț, inclusiv prin participarea, în domeniul sãu de activitate, la procesul de integrare europeanã și euroatlanticã, în
conformitate cu reglementãrile legale în vigoare și cu prevederile Programului de guvernare.
Art. 2. Ñ D.C.E. exercitã urmãtoarele funcții:
a) funcția de strategie, prin care se asigurã elaborarea
strategiei de punere în aplicare a Programului de guvernare
în domeniul sãu de activitate;
b) funcția de reglementare, prin care se asigurã elaborarea, cu consultarea ministerelor și a celorlalte organe de
specialitate ale administrației publice centrale cu atribuții în
domeniu, a cadrului normativ și instituțional pentru realizarea obiectivelor strategice din domeniul sãu de activitate;
c) funcția de reprezentare, prin care se asigurã, în
domeniul sãu de activitate, reprezentarea pe plan intern și
internațional a Guvernului României.
Art. 3. Ñ (1) În exercitarea funcțiilor prevãzute la art. 2
D.C.E. îndeplinește urmãtoarele atribuții principale:
1. contribuie, împreunã cu celelalte organe de specialitate ale administrației publice centrale implicate, la elaborarea politicii comerciale a României, în conformitate cu
Programul de guvernare, Programul de dezvoltare a
României pe termen mediu, precum și cu angajamentele
internaționale asumate în plan multilateral și european;
2. promoveazã interesele comerciale ale României în
relațiile cu alte state, precum și cu organizațiile economice
cu vocație universalã, cu caracter regional și cu alte
grupãri economice, îndeplinind urmãtoarele atribuții
specifice:
a) realizeazã politica comercialã a României și asigurã
armonizarea reglementãrilor legislative din domeniul
comerțului exterior și în legãturã cu relațiile economice
internaționale cu cele ale Organizației Mondiale a
Comerțului, Uniunii Europene și ale altor organizații și
forme de cooperare prevãzute de acordurile economice și
comerciale la care România este sau intenționeazã sã
devinã parte;
b) elaboreazã, împreunã cu ministerele economice, strategii și programe referitoare la dezvoltarea și îmbunãtãțirea
condițiilor de acces al produselor și serviciilor românești pe
piețele internaționale, ținând seama de solicitãrile mediului
de afaceri și de tendințele piețelor internaționale;
c) studiazã tendințele piețelor externe în ceea ce
privește competitivitatea și oportunitãțile de comerț pentru
agenții economici români și sprijinã prezența acestora pe
piața mondialã;

d) asigurã aplicarea programelor rezultate din acordurile
și convențiile internaționale bilaterale și multilaterale în
domeniul economic la care România este parte;
e) asigurã respectarea angajamentelor internaționale
asumate de România în cadrul Organizației Mondiale a
Comerțului, a celor comerciale din cadrul Acordului european instituind o asociere între România, pe de o parte, și
Comunitãțile Economice Europene și statele membre ale
acestora, pe de altã parte, ratificat prin Legea nr. 20/1993,
denumit în continuare Acordul european, și a angajamentelor din acordurile de comerț liber și participã nemijlocit la
negocierile în cadrul Organizației Mondiale a Comerțului;
f) sprijinã activitatea Agenției Române de Investiții
Strãine privind atragerea investițiilor strãine prin acțiuni
directe realizate prin intermediul misiunilor diplomatice și
oficiilor consulare ale României;
g) acordã asistența și orientarea necesare firmelor
românești și strãine în domeniile economic și comercial;
h) participã, împreunã cu instituțiile și structurile cu
atribuții în domeniu, la negocierea și la încheierea de
tratate, acorduri și alte înțelegeri internaționale cu caracter
economic sau pentru stabilirea cadrului juridic necesar în
vederea desfãșurãrii relațiilor comerciale externe ale
României, potrivit legii;
i) gestioneazã mijloacele financiare alocate în bugetul
Secretariatului General al Guvernului pentru promovarea
cooperãrii economice internaționale și controleazã, în
condițiile legii, modul de utilizare a mijloacelor respective;
j) inițiazã mãsuri pentru stimularea cooperãrii economice
internaționale și a exportului de produse și servicii;
k) participã la elaborarea politicii vamale a României;
l) coopereazã la inițierea de negocieri și participã,
împreunã cu instituțiile cu atribuții în domeniu, la încheierea
și derularea de acorduri și înțelegeri cu țãrile debitoare
și/sau cu firme intermediare specializate pentru recuperarea
creanțelor externe ale statului rezultate din operațiuni
comerciale;
m) elibereazã, în condițiile legii, licențe de import și
export, în conformitate cu interesele României și cu angajamentele internaționale asumate de aceasta;
n) elibereazã, în condițiile legii, autorizații de funcționare
în România a reprezentanțelor firmelor strãine; avizeazã
exporturile de mãrfuri în consignație, exporturi temporare și
exportul de mostre; aprobã prelungirea importurilor temporare în conformitate cu Regulamentul de aplicare a Codului
vamal al României;
o) elaboreazã programele anuale și coordoneazã activitãțile de participare a României la târguri și expoziții
internaționale, misiuni economice, precum și la alte manifestãri promoționale internaționale;
p) asigurã reprezentarea în fața instanțelor judecãtorești
în cauzele al cãror obiect este legat strict de activitatea
proprie;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 450/26.VI.2002
3. coopereazã cu Ministerul Finanțelor Publice, precum
și cu alte ministere și instituții beneficiare, pentru asigurarea coerenței și transparenței alocãrii asistenței financiare
bilaterale nerambursabile, furnizatã de alte state membre
ale Grupului 24 decât cele care sunt membre ale Uniunii
Europene, potrivit dispozițiilor legale în vigoare;
4. asigurã, sprijinã sau coordoneazã, dupã caz, îndeplinirea obligațiilor din domeniul sãu de activitate, care decurg
din dispozițiile Acordului european, precum și activitãțile
desfãșurate de partea românã în cadrul instituțiilor create
prin acest acord;
5. participã, alãturi de Ministerul Integrãrii Europene și
celelalte ministere, la coordonarea procesului de pregãtire
a aderãrii României la Uniunea Europeanã, cu urmãtoarele
atribuții specifice:
a) participã, corespunzãtor domeniului sãu de activitate,
la subcomitetele de asociere prevãzute de Acordul european;
b) coopereazã cu ministerele interesate la organizarea
reuniunilor informale ale miniștrilor, în funcție de tematica
și de calendarul stabilit de Consiliul Afacerilor Generale;
6. este reprezentat sau participã, dupã caz, împreunã
cu Ministerul Integrãrii Europene, la etape desemnate ale
procesului de negociere pentru aderarea la Uniunea
Europeanã.
(2) D.C.E. îndeplinește orice alte atribuții specifice,
prevãzute în actele normative sau stabilite de primulministru.
Art. 4. Ñ (1) D.C.E. este condus de un secretar de
stat, sprijinit în activitatea sa de 2 subsecretari de stat.
(2) Secretarul de stat și subsecretarii de stat sunt numiți
prin decizie a primului-ministru.
(3) Atribuțiile secretarului de stat se stabilesc prin decizie a primului-ministru.
(4) În exercitarea atribuțiilor care îi revin secretarul de
stat emite ordine cu caracter individual.
Art. 5. Ñ (1) Structura organizatoricã a D.C.E. este
prevãzutã în anexa care face parte integrantã din prezenta
hotãrâre.
(2) În structura D.C.E. funcționeazã direcții generale și
direcții. La propunerea secretarului de stat, prin ordin al
ministrului pentru coordonarea Secretariatului General al
Guvernului, în structura direcțiilor pot fi organizate servicii,
sectoare și birouri.
(3) Atribuțiile și sarcinile subsecretarilor de stat și ale
compartimentelor din cadrul D.C.E. se stabilesc prin regulamentul de organizare și funcționare care se aprobã, prin
ordin al secretarului de stat, în termen de 15 zile de la
data intrãrii în vigoare a prezentei hotãrâri.
(4) Atribuțiile, sarcinile și rãspunderile individuale ale
personalului D.C.E. se stabilesc prin fișa postului care se

7

întocmește pe baza regulamentului de organizare și
funcționare.
(5) Numirea diplomaților cu atribuții în domeniul relațiilor
economice și comerciale din rețeaua de reprezentare
externã se face de cãtre D.C.E., cu avizul Ministerului
Afacerilor Externe.
Art. 6. Ñ Numãrul maxim de posturi al D.C.E. se stabilește prin decizie a primului-ministru, cu încadrarea în
numãrul maxim de posturi aprobat pentru aparatul de lucru
al Guvernului.
Art. 7. Ñ Începând cu data de 1 iulie 2002 personalul
Departamentului pentru comerț exterior și promovare economicã din cadrul Ministerului Afacerilor Externe se transferã în cadrul aparatului de lucru al Guvernului, în condițiile
prevãzute la art. 5 din Ordonanța de urgențã a Guvernului
nr. 75/2002 pentru stabilirea unor mãsuri privind reorganizarea Departamentului pentru comerț exterior și promovare
economicã din structura Ministerului Afacerilor Externe, precum și a aparatului de lucru al Guvernului.
Art. 8. Ñ (1) Imobilul aflat în proprietatea privatã a statului și în administrarea Regiei Autonome ”Administrația
Patrimoniului Protocolului de Stat,,, situat în municipiul
București, str. Ion Câmpineanu nr. 16, sectorul 1, va fi utilizat de Secretariatul General al Guvernului pentru asigurarea spațiilor necesare desfãșurãrii activitãții D.C.E.
(2) Cheltuielile privind folosința și întreținerea imobilului
prevãzut la alin. (1) se cuprind în bugetul Secretariatului
General al Guvernului și se efectueazã pe bazã de contract de prestãri de servicii încheiat cu Regia Autonomã
”Administrația Patrimoniului Protocolului de Stat,,.
(3) Suma de 3 miliarde lei, aprobatã prin Hotãrârea
Guvernului nr. 471/2002 privind atribuirea unui imobil cu
destinația de sediu pentru Ministerul Afacerilor Externe Ñ
Departamentul de comerț exterior și promovare economicã,
se alocã Secretariatului General al Guvernului.
Art. 9. Ñ Ministerul Finanțelor Publice este autorizat sã
introducã în bugetul Secretariatului general al Guvernului și
în bugetul Ministerului Afacerilor Externe modificãrile ce
decurg din aplicarea prevederilor prezentei hotãrâri.
Art. 10. Ñ Pe data intrãrii în vigoare a prezentei
hotãrâri se modificã în mod corespunzãtor prevederile
Hotãrârii Guvernului nr. 21/2001 privind organizarea și
funcționarea Ministerului Afacerilor Externe, publicatã în
Monitorul Oficial al României, Partea I, nr. 15 din 10 ianuarie 2001, cu modificãrile și completãrile ulterioare, și ale
Hotãrârii Guvernului nr. 471/2002 privind atribuirea unui
imobil cu destinația de sediu pentru Ministerul Afacerilor
Externe Ñ Departamentul de comerț exterior și promovare
economicã, publicatã în Monitorul Oficial al României,
Partea I, nr. 345 din 23 mai 2002.

PRIM-MINISTRU

ADRIAN NÃSTASE
Contrasemneazã:
Ministrul pentru coordonarea
Secretariatului General al Guvernului,
Petru Șerban Mihãilescu
Ministrul finanțelor publice,
Mihai Nicolae Tãnãsescu
Ministrul administrației publice,
Octav Cozmâncã
București, 20 iunie 2002.
Nr. 636.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 450/26.VI.2002
ANEXÃ*)
STRUCTURA ORGANIZATORICÃ

a Departamentului de Comerț Exterior

*) Anexa este reprodusã în facsimil.

ACTE ALE ORGANELOR DE SPECIALITATE
ALE ADMINISTRAÞIEI PUBLICE CENTRALE
MINISTERUL FINANÞELOR PUBLICE
DIRECÞIA GENERALÃ A VÃMILOR

DECIZIE
privind modificarea Cadrului metodologic de aplicare a mecanismului
de prelucrare rapidã a declarațiilor vamale în procedura informaticã simplificatã
Directorul general al Direcției Generale a Vãmilor,
în temeiul prevederilor art. 73 alin. (3) din Regulamentul de aplicare a Codului vamal al României, aprobat prin Hotãrârea
Guvernului nr. 1.114/2001, publicatã în Monitorul Oficial al României, Partea I, nr. 735 din 19 noiembrie 2001,
emite urmãtoarea decizie:
Articol unic. Ñ Litera b) a punctului 2 din Cadrul metodologic
de aplicare a mecanismului de prelucrare rapidã a declarațiilor
vamale în procedura informaticã simplificatã, aprobat prin Decizia
directorului general al Direcției Generale a Vãmilor nr. 2.640/2000,
publicatã în Monitorul Oficial al României, Partea I, nr. 569 din
16 noiembrie 2000, se modificã și va avea urmãtorul cuprins:
”b) efectueazã plata integralã a drepturilor vamale pentru
declarațiile vamale prelucrate în procedura informaticã simplificatã,
din depozit bãnesc deschis anticipat în contul biroului vamal.
Constituirea și alimentarea depozitului bãnesc în avans se fac fie de

cãtre comisionarul în vamã, fie de cãtre importatori, pe baza ordinelor de platã prezentate de aceștia agentului vamal din compartimentul financiar-contabil care, potrivit reglementãrilor în vigoare, rãspunde
de acordarea vizei de control financiar preventiv și utilizeazã modulul MODACC al sistemului ASYCUDA++. În cazul în care constituirea și alimentarea depozitului bãnesc sunt realizate de cãtre
importatori, aceștia vor înscrie pe ordinul de platã la rubrica
ÇObiectul plãțiiÈ: depozit bãnesc constituit în numele și pentru
Societatea Comercialã .......................................... (comisionar în vamã).,,

Directorul general al Direcției Generale a Vãmilor,
Dinu Mihail Gheorghe
București, 14 iunie 2002.
Nr. 639.
EDITOR: PARLAMENTUL ROMÂNIEI Ñ CAMERA DEPUTAÞILOR
Regia Autonomã ”Monitorul Oficial,,, str. Izvor nr. 2Ð4, Palatul Parlamentului, sectorul 5, București,
cont nr. 2511.1Ñ12.1/ROL Banca Comercialã Românã Ñ S.A. Ñ Sucursala ”Unirea,, București
și nr. 5069427282 Trezoreria sector 5, București (alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomã ”Monitorul Oficial,,, tel. 490.65.52, 335.01.11/2178 și 402.21.78,
E-mail: ramomrk@bx.logicnet.ro, Internet: www.monitoruloficial.ro
Monitorul Oficial al României, Partea I, nr. 450/26.VI.2002 conține 8 pagini.

Prețul de vânzare 4.500 lei

ISSN 1453Ñ4495

PDF compression, OCR, web-optimization with CVISION's PdfCompressor

