PARTEA

Anul XIV — Nr. 186

I

Marți, 19 martie 2002

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAÞIEI PUBLICE CENTRALE

477/2001. — Ordin al ministrului agriculturii, alimentației
și pădurilor pentru aprobarea Normei sanitare
veterinare privind condițiile de sănătate a animalelor și certificarea veterinară pentru comerțul
României cu statele membre ale Uniunii Europene
și importul din țările terțe de material seminal de
la porcine domestice.................................................

ACTE
ALE

ALE

1–11

497/2001. — Ordin al ministrului agriculturii, alimentației
și pădurilor pentru aprobarea Normei sanitare
veterinare privind măsurile de control și combatere
a pestei africane a calului........................................

11–16

ORGANELOR

ADMINISTRAÞIEI

DE

SPECIALITATE

PUBLICE

CENTRALE

MINISTERUL AGRICULTURII, ALIMENTAÞIEI ȘI PĂDURILOR

ORDIN
pentru aprobarea Normei sanitare veterinare privind condițiile de sănătate a animalelor
și certificarea veterinară pentru comerțul României cu statele membre ale Uniunii Europene
și importul din țările terțe de material seminal de la porcine domestice
Ministrul agriculturii, alimentației și pădurilor,
având în vedere prevederile art. 31 alin. (1) din Legea sanitară veterinară nr. 60/1974, republicată, cu modificările
și completările ulterioare,
în temeiul Hotărârii Guvernului nr. 12/2001 privind organizarea și funcționarea Ministerului Agriculturii, Alimentației
și Pădurilor, cu modificările și completările ulterioare,
văzând Referatul de aprobare nr. 146.099 din 29 noiembrie 2001, întocmit de Agenția Națională Sanitară
Veterinară,
emite următorul ordin:
Art. 1. — Se aprobă Norma sanitară veterinară privind condițiile de sănătate a animalelor și certificarea
veterinară pentru comerțul României cu statele membre ale Uniunii Europene și importul din țările terțe de
material seminal de la porcine domestice, prevăzută în
anexa care face parte integrantă din prezentul ordin.

Art. 2. — Agenția Națională Sanitară Veterinară,
Institutul de Diagnostic și Sănătate Animală și
direcțiile sanitare veterinare județene și a municipiului
București vor aduce la îndeplinire prevederile prezentului ordin.

2

MONITORUL OFICIAL AL ROMÂNIEI, PARTEA I, Nr. 186/19.III.2002

Art. 3. — Agenția Națională Sanitară Veterinară va controla modul de aducere la îndeplinire a prevederilor prezentului ordin.

Art. 4. — Prezentul ordin va fi publicat în Monitorul
Oficial al României, Partea I, și va intra în vigoare în termen de 10 zile de la data publicării acestuia.

Ministrul agriculturii, alimentației și pădurilor,
Ilie Sârbu
București, 5 decembrie 2001.
Nr. 477.
ANEXĂ

NORMĂ SANITARĂ VETERINARĂ
privind condițiile de sănătate a animalelor și certificarea veterinară pentru comerțul României
cu statele membre ale Uniunii Europene și importul din țările terțe de material seminal de la porcine domestice
CAPITOLUL I
Prevederi generale
Art. 1. — (1) Prezenta normă sanitară veterinară stabilește condițiile de sănătate a animalelor și certificarea
veterinară aplicate comerțului României cu statele membre
ale Uniunii Europene și importurilor din țările terțe de material seminal de porcine domestice.
(2) Prevederile prezentei norme sanitare veterinare nu
se vor aplica materialului seminal colectat și procesat în
România înainte de data intrării în vigoare a acesteia.
Art. 2. — În scopul aplicării coerente a prevederilor prezentei norme sanitare veterinare, se înțelege prin:
a) material seminal — ejaculatul animalului domestic din
specia porcine, în stare proaspătă, congelat ca atare ori
diluat;
b) control veterinar — toate controalele fizice și/sau
administrative efectuate asupra animalelor și produselor de
origine animală specificate de legislația comunitară și care
vizează într-o manieră directă sau indirectă asigurarea protecției și sănătății publice și a animalelor;
c) controale zootehnice — toate controalele fizice și/sau
administrative efectuate asupra animalelor și produselor de
origine animală specificate de legislația comunitară și care
vizează într-o manieră directă sau indirectă asigurarea
ameliorării raselor de animale;
d) comerț — schimburile comerciale dintre statele membre ale Uniunii Europene, conform Tratatului de la Roma,
sau schimburile comerciale dintre statele membre ale
Uniunii Europene și România;
e) exploatație — așezarea agricolă, industrială sau
comercială corespunzătoare ori adăpostul unui achizitor de
animale, în sensul reglementărilor naționale în vigoare,
situat pe teritoriul României sau al unui stat membru al
Uniunii Europene și în care sunt cazate sau crescute animale într-o manieră obișnuită, ori așezarea agricolă sau de
antrenament, grajdul ori, în general, orice adăpost cu toate
instalațiile, în care sunt cazate și crescute într-o manieră
obișnuită animale, precum și utilizarea lor;
f) autoritate competentă — autoritatea centrală sau
districtuală (județeană) a României, competentă pentru a
efectua controale veterinare ori zootehnice, sau orice autoritate căreia i s-au delegat astfel de competențe;
g) medic veterinar autorizat — medicul veterinar autorizat
de autoritatea sanitară veterinară centrală a României;
h) medic veterinar oficial — medic veterinar de stat
desemnat astfel de autoritatea sanitară veterinară centrală
a României;
i) transport — orice mișcare de animale efectuată cu un
mijloc de transport, care cuprinde încărcarea, mișcarea
(călătoria) și descărcarea de animale;

j) animal pentru reproducție sau îngrășare — animalele
din speciile ovine și caprine sau alte animale biongulate,
incluzându-le pe cele destinate pentru reproducție, producție
de lapte sau de carne, cu excepția animalelor care participă la evenimente culturale sau sportive;
k) regiune — parte a teritoriului unui stat membru al
Uniunii Europene sau al României, care are o suprafață de
cel puțin 2.000 km2 și care este supusă inspecției autorității
sanitare veterinare centrale a României și include cel puțin
una dintre următoarele forme administrative:
1.
2.
3.
4.
5.
6.
7.
8.
9.
10.
11.
12.
13.
14.
15.
16.

Belgia: province/provincie;
Germania: Regierungsbezirk;
Danemarca: Amt sau insulă;
Franța: département;
Italia: provincia;
Luxemburg: —;
Olanda: RVV-Kring;
Regatul Unit al Marii Britanii și Irlanda de Nord:
— Anglia, Þara Galilor și Irlanda: county;
— Scoția: district sau zonă insulară;
Irlanda: county;
Grecia: nomos;
Spania: provincia;
Portugalia:
• continentală: distrito;
• alte părți ale Portugaliei: região autonoma;
Austria: Bundesland;
Suedia: län;
Finlanda: Lääni/län;
România: județ.
CAPITOLUL II
Comerțul României cu statele membre
ale Uniunii Europene

Art. 3. — Autoritatea sanitară veterinară centrală a
României trebuie să se asigure că numai materialul seminal de la porcinele care îndeplinesc următoarele condiții
generale face obiectul comerțului României cu statele membre ale Uniunii Europene:
a) a fost colectat și prelucrat, în scopul însămânțării artificiale, într-un centru de colectare a materialului seminal,
autorizat din punct de vedere al sănătății animalelor pentru
comerțul României cu statele membre ale Uniunii Europene
în concordanță cu art. 4 alin. (1) lit. a);
b) a fost colectat de la porcine domestice al căror status de sănătate este în conformitate cu prevederile anexei
nr. 2 la prezenta normă sanitară veterinară;
c) a fost colectat, prelucrat, depozitat și transportat în
conformitate cu prevederile anexelor nr. 1 și 2 la prezenta
normă sanitară veterinară.

MONITORUL OFICIAL AL ROMÂNIEI, PARTEA I, Nr. 186/19.III.2002
Art. 4. — (1) În cazul în care în România toate centrele de colectare posedă numai animale care nu au fost
vaccinate contra bolii lui Aujeszky, dar care au dat o
reacție negativă la testul de seroneutralizare sau la testul
ELISA pentru boala lui Aujeszky, în conformitate cu prevederile prezentei norme sanitare veterinare, autoritatea sanitară veterinară centrală a României:
a) poate refuza admiterea în teritoriul României a materialului seminal provenit de la porcine din centre de colectare care nu au acest status;
b) nu poate să interzică admiterea materialului seminal
provenind de la vieri care au fost vaccinați în centrul de
colectare cu vaccinul G1 deletat, asigurând faptul că:
i(i) asemenea vaccinare a fost efectuată numai la
vierii care au fost seronegativi la testul pentru
virusul bolii lui Aujeszky;
(ii) examinarea serologică, efectuată în primele
3 săptămâni după vaccinarea acestor vieri, nu
evidențiază prezența anticorpilor induși de virusul
bolii.
În această eventualitate o probă de material seminal din
fiecare colectare zilnică, destinată comercializării, poate fi
subiectul unui test de izolare virală într-un laborator abilitat
în țara de destinație.
În aplicarea acestui test se vor aplica protocoalele utilizate pentru aceste examinări, în special privind frecvența
de testare din centru, utilizarea testelor de izolare a virusului și eficiența și siguranța vaccinului G1 deletat.
(2) Autoritatea sanitară veterinară centrală a României
poate decide ca prevederile alin. (1) să se extindă la o
parte a teritoriului României dacă toate centrele de colectare din acea parte a teritoriului posedă numai animale
care au dat o reacție negativă la testul de seroneutralizare
sau la testul ELISA pentru boala lui Aujeszky.
(3) Acest articol poate fi revizuit de către autoritatea
sanitară veterinară centrală a României pentru a-l face
conform legislației comunitare.
Art. 5. — (1) Autoritatea sanitară veterinară centrală a
României se va asigura că aprobarea centrelor de colectare conform art. 3 lit. a) se face dacă se îndeplinesc
condițiile cap. 1 din anexa nr. 1 la prezenta normă sanitară veterinară și se satisfac alte prevederi ale acestei
norme sanitare veterinare. România trebuie să asigure, de
asemenea, că medicul veterinar oficial supraveghează
respectarea acelor prevederi.
(2) Toate centrele de colectare autorizate vor fi înregistrate, acordându-se fiecărui centru de colectare un număr
de înregistrare veterinară. Autoritatea sanitară veterinară
centrală a României va trimite Comisiei și statelor membre
ale Uniunii Europene lista cuprinzând centrele de colectare
și numerele lor de înregistrare veterinară și va notifica
acestora orice retragere a autorizării.
(3) Regulile generale pentru aplicarea acestui articol vor
fi adoptate în conformitate cu procedura națională.
Art. 6. — (1) Autoritatea sanitară veterinară centrală a
României trebuie să se asigure că fiecare expediere de
material seminal este însoțită de un certificat de sănătate a
animalului, întocmit conform modelului prezentat în anexa
nr. 4 la prezenta normă sanitară veterinară de un medic
veterinar oficial al României sau al statului membru în care
s-a făcut recoltarea. Acest certificat de sănătate trebuie:
a) să fie întocmit în limba română și cel puțin în una
dintre limbile oficiale ale statului membru al Uniunii
Europene de destinație sau de colectare;
b) să însoțească transportul până la destinație în forma
lui originală;
c) să fie întocmit pe o singură filă de hârtie;
d) să fie emis pentru un singur destinatar.

3

(2) Statul membru de destinație poate, adițional la
măsurile prevăzute la art. 8, să ia măsurile necesare,
incluzând punerea în carantină, cu asigurarea că aceasta
nu afectează viabilitatea materialului seminal, pentru a
obține decizia definitivă în cazurile în care materialul seminal este suspectat de a fi infectat sau contaminat cu organisme patogene.
CAPITOLUL III
Importul din țările terțe
Art. 7. — (1) Autoritatea sanitară veterinară centrală a
României poate autoriza importul de material seminal de
porcine domestice numai din țările terțe care apar pe lista
oficială întocmită conform procedurii naționale, similară cu
cea oficializată de cel comunitar. Această listă poate fi
suplimentată sau amendată conform procedurii naționale și
ținându-se seama de lista comunitară.
(2) Autoritatea sanitară veterinară centrală a României
va autoriza importul de material seminal de porcine domestice numai din țările terțe cuprinse în lista întocmită în conformitate cu procedura națională, prevăzută în partea a 2-a
din anexa nr. 5 la prezenta normă sanitară veterinară, care
întrunesc cerințele de sănătate a animalelor stabilite de
prezenta normă sanitară veterinară. Materialul seminal porcin expediat din țările menționate în partea a 2-a din
anexa nr. 5 la prezenta normă sanitară veterinară trebuie
să fie însoțit de certificat de sănătate.
(3) Pentru a decide dacă o țară terță poate apărea pe
lista la care s-a făcut referire la alin. (1) trebuie ținut
seama în special de:
a) starea de sănătate a efectivului, a altor animale
domestice și sălbatice din țara respectivă, cu referire specială la bolile animalelor exotice și la situația sănătății
mediului înconjurător din acea țară, care ar putea periclita
sănătatea animalelor din România;
b) regularitatea și rapiditatea informațiilor furnizate de
țara respectivă, privind existența unor boli contagioase ale
animalelor pe teritoriul acesteia, transmisibile prin material
seminal, în special cele menționate în listele A și B ale
Oficiului Internațional de Epizootii;
c) regulile acelei țări privind prevenirea și controlul
bolilor;
d) structura serviciilor veterinare în acea țară și puterile
lor;
e) organizarea și implementarea măsurilor pentru prevenirea și controlul bolilor contagioase ale animalelor; și
f) garanțiile pe care acea țară le poate acorda cu referire la conformitatea cu prezenta normă sanitară veterinară.
(4) Lista la care s-a făcut referire la alin. (1) și toate
amendamentele la aceasta vor fi publicate în Monitorul
Oficial al României, Partea I.
Art. 8. — (1) Sub procedura națională va fi întocmită o
listă cuprinzând centrele de colectare a materialului seminal
din care România va autoriza importul de material seminal
provenind din țări terțe. Lista poate fi amendată sau suplimentată în conformitate cu aceeași procedură.
(2) În luarea deciziei dacă un centru de colectare a
materialului seminal din țările terțe poate apărea pe lista la
care s-a făcut referire la alin. (1) se va ține seama în special de serviciile veterinare și supravegherea acelor centre
de colectare pentru materialul seminal de porcine din
România.

4

MONITORUL OFICIAL AL ROMÂNIEI, PARTEA I, Nr. 186/19.III.2002

(3) Un centru de colectare a materialului seminal poate
apărea pe lista menționată la alin. (2) numai dacă:
a) este situat în una dintre țările la care se face referire
la art. 7 alin. (1);
b) îndeplinește cerințele cap. I și II ale anexei nr. 1 la
prezenta normă sanitară veterinară;
c) a fost autorizat oficial pentru export în România de
către serviciile veterinare ale țărilor terțe în cauză;
d) este sub supravegherea unui medic veterinar oficial;
e) este subiectul unei inspecții efectuate cel puțin două
ori pe an de un medic veterinar oficial;
f) dețin animale care nu au fost vaccinate împotriva bolii
lui Aujeszky, care au dat reacție negativă la testul de seroneutralizare sau la testul ELISA pentru boala lui Aujeszky.
Art. 9. — (1) Materialul seminal trebuie să provină de la
animale care cu 3 luni înaintea recoltării materialului seminal s-au aflat pe teritoriul țărilor terțe cuprinse în lista la
care s-a făcut referire la art. 7 alin. (1).
(2) Fără a aduce prejudicii art. 7 alin. (1), România nu
va autoriza importul materialului seminal din țările terțe
prevăzute în listă numai dacă materialul seminal este conform cerințelor de sănătate a animalelor, adoptate sub procedura națională pentru importul de material seminal din
acea țară.
În adoptarea cerințelor referitoare la import se vor lua
în considerare:
a) situația sănătății din jurul centrului de colectare a
materialului seminal, cu referire specială la bolile care apar
pe lista A a Oficiului Internațional de Epizootii;
b) starea de sănătate a turmei din centrul de colectare
și cerințele de testare;
c) starea de sănătate a animalelor donatoare și
cerințele de testare;
d) cerințele de testare în legătură cu materialul seminal.
(3) Baza referinței pentru fixarea condițiilor de sănătate
animală trebuie să fie standardul stabilit în cap. II și corespunzător anexelor la prezenta normă sanitară veterinară.
Se poate decide conform procedurii stabilite la art. 10, pe
o bază de la caz la caz, renunțând la aceste condiții,
atunci când țările terțe interesate asigură garanții similare,
de sănătate a animalelor cel puțin echivalente.
Art. 10. — (1) România va autoriza importul de material
seminal numai dacă este însoțit de un certificat de calitate
întocmit și semnat de un medic veterinar oficial, conform
modelelor prezentate în partea 1 din anexa nr. 5 la prezenta normă sanitară veterinară, și dacă interesează țările
terțe de recoltare și expediere.
Acest certificat de calitate trebuie:
a) să fie întocmit în cel puțin o limbă oficială a statului
membru sau în limba română, precum și în limba în care
se efectuează controlul la punctele de frontieră;
b) să însoțească materialul seminal până la destinația
lui, în forma lui originală;
c) să fie întocmit pe o singură filă de hârtie;
d) să fie făcut pentru un singur destinatar.
(2) Certificatul de sănătate trebuie să corespundă modelului întocmit conform procedurii stabilite la art. 11.
Art. 11. — (1) România trebuie să asigure ca fiecare
transport al materialului seminal care intră în teritoriul
vamal al României să fie controlat înaintea eliberării lui
pentru circulația liberă sau să fie plasat sub procedurile
vamale și interzice introducerea materialului seminal în
România dacă controlul importului efectuat la sosire relevă
că:
a) materialul seminal nu provine din țara terță prezentă
pe listă, în conformitate cu alin. (1);

b) materialul seminal nu provine dintr-un centru de
colectare prevăzut în listă, în conformitate cu art. 8
alin. (1);
c) materialul seminal provine de pe teritoriul unei țări
terțe în care importurile sunt interzise în concordanță cu
art. 15 alin. (2);
d) certificatul de sănătate care însoțește materialul seminal nu este în conformitate cu condițiile stabilite la art. 10
și nu este emis în conformitate cu acestea.
Acest alineat nu se va aplica transporturilor de material
seminal care ajung în teritoriul vamal al României și care
sunt plasate sub procedura de tranzit vamal pentru
expediere către o destinație situată în afara teritoriului.
Totuși acesta va fi aplicat când se renunță la tranzitul
vamal pe durata transportului pe teritoriul României.
(2) România poate lua măsurile necesare, incluzând
punerea în carantină, asigurându-se că aceasta nu afectează viabilitatea materialului seminal, pentru a se obține o
dovadă clară în cazul în care materialul seminal este suspectat ca fiind infectat sau contaminat cu organisme patogene.
(3) Dacă admiterea materialului seminal a fost interzisă
din oricare dintre motivele menționate la alin. (1) și (2) și
țara terță exportatoare nu autorizează returnarea materialului seminal în 30 de zile, în cazul materialului seminal congelat, sau imediat, în cazul materialului seminal proaspăt,
autoritatea sanitară veterinară centrală a României ca țară
de destinație poate dispune ca acesta să fie distrus.
Art. 12. — Fiecare transport de material seminal autorizat de un stat membru al Uniunii Europene pentru admiterea în Comunitate, pe baza controlului la care s-a făcut
referire la art. 11 alin. (1), atunci când este trimis pe teritoriul unui alt stat membru trebuie să fie însoțit de certificatul
original sau de o copie legalizată a acestuia și aprobat
corespunzător în fiecare caz de autoritatea competentă
care a fost responsabilă pentru controlul efectuat în conformitate cu art. 3.
Art. 13. — Dacă se decide să se ia măsurile de distrugere în conformitate cu art. 11 alin. (3), orice cheltuieli privind aceste măsuri vor fi suportate de expeditor, de
destinatar sau agentul lor, fără compensare din partea
României.
CAPITOLUL IV
Măsuri de precauție și control
Art. 14. — În cadrul comerțului României cu statele
membre ale Uniunii Europene regulile stabilite de legislația
comunitară specifică referitoare la inspecția și controalele
veterinare pentru comerțul intracomunitar cu animale vii se
vor aplica mai ales controlului de origine, organizării și
monitorizării controalelor la destinație în cazul în care
România este țară destinatară.
Art. 15. — (1) Măsurile de precauție prevăzute de legislația comunitară specifică privind controalele veterinare și
zootehnice aplicate în comerțul intracomunitar cu anumite
animale vii și produse în vederea definitivării pieței interne
se vor aplica comerțului cu animale vii și produse
animaliere dintre România și statele membre ale Uniunii
Europene.
(2) Fără a aduce atingere prevederilor art. 8, 9 și 10,
dacă într-o țară terță apare sau se răspândește o boală
contagioasă a animalelor, care poate fi transmisă prin
material seminal și este capabilă să pună în pericol
sănătatea efectivului de animale din acea țară, sau dacă
orice alt motiv legat de sănătatea animalelor se justifică
astfel, autoritatea sanitară veterinară centrală a României,
ca țară de destinație, va interzice importul acelui material

5

MONITORUL OFICIAL AL ROMÂNIEI, PARTEA I, Nr. 186/19.III.2002
seminal indiferent dacă este importat direct sau indirect
printr-un stat membru al Uniunii Europene ori dintr-o
întreagă țară terță sau dintr-o parte a teritoriului acesteia.
(3) Măsurile luate de autoritatea sanitară veterinară centrală a României, pe baza alin. (1), și anularea unor astfel
de măsuri trebuie să fie comunicate imediat Comisiei
împreună cu motivațiile pentru astfel de măsuri.
(4) În baza procedurii naționale poate fi decis ca aceste
măsuri să fie amendate mai ales pentru a le coordona cu
măsurile adoptate de unele state membre ale Uniunii
Europene ori acestea trebuie să fie anulate.
(5) Dacă apare situația prevăzută la alin. (1) și dacă
este necesar ca vreun stat membru al Uniunii Europene să
aplice, de asemenea, măsurile luate prevăzute la alin. (1),
amendat când este necesar în concordanță cu prevederile
alin. (3), trebuie să se facă progrese corespunzătoare în
baza procedurii naționale.
(6) Reluarea importului din țările terțe în cauză va fi
autorizată în baza procedurii naționale.
Art. 16. — (1) Experți veterinari din Comisie, în cooperare cu autoritățile sanitare veterinare competente ale statelor membre ale Uniunii Europene și ale țărilor terțe, pot
efectua controale ad-hoc în România atunci când acestea
sunt indispensabile pentru a se asigura aplicarea uniformă
a prevederilor prezentei norme sanitare veterinare.
(2) Þara de colectare a materialului seminal pe teritoriul
căreia sunt efectuate controale va asigura toată asistența
necesară experților în îndeplinirea sarcinilor lor. Comisia va
informa țara de colectare în cauză despre rezultatele controalelor.
(3) Þara de colectare a materialului seminal în cauză va
lua orice măsură care se dovedește necesară pentru a lua
în considerare rezultatele acestui control.

(4) Prevederi generale pentru implementarea acestui
articol, în special cu privire la frecvența și metoda de efectuare a controalelor la care se referă alin. (2), vor fi stabilite urmând procedura națională.
CAPITOLUL V
Prevederi finale
Art. 17. — (1) Anexele la prezenta normă sanitară veterinară pot fi amendate în conformitate cu procedura
națională pentru adaptarea lor la progresele în tehnologie.
(2) Până la data intrării în vigoare a deciziilor adoptate,
prevăzute la art. 8, 9 și 10, autoritatea sanitară veterinară
centrală a României nu va aplica importului de material
seminal din țările terțe condiții mai favorabile decât cele
care rezultă din aplicarea cap. II al anexei nr. 2 la prezenta normă sanitară veterinară.
Art. 18. — (1) Autoritatea sanitară veterinară centrală a
României poate adopta documente legislative sau prevederi
administrative suplimentare la prezenta normă sanitară
veterinară, pentru a fi în conformitate cu acestea.
(2) Autoritatea sanitară veterinară centrală a României
va lua toate măsurile administrative sau penale adecvate
pentru a pedepsi orice încălcare a prevederilor prezentei
norme sanitare veterinare.
(3) Autoritatea sanitară veterinară centrală a României
poate modifica, completa sau abroga total sau parțial prevederile prezentei norme sanitare veterinare.
(4) Atunci când autoritatea sanitară veterinară centrală a
României adoptă măsurile menționate la alin. (1)—(3),
aceasta trebuie să facă o referire expresă la prezenta
normă sanitară veterinară.

ANEXA Nr. 1
la norma sanitară veterinară

CAPITOLUL I
Condițiile pentru autorizarea centrelor de colectare
a materialului seminal

CAPITOLUL II
Condiții referitoare la supravegherea centrelor
de colectare a materialului seminal

Centrele de colectare a materialului seminal trebuie:
1. să fie puse sub supravegherea permanentă a unui
medic veterinar al centrului;
2. să aibă cel puțin:
a) adăpost pentru animale, incluzând facilități pentru izolarea animalelor care au reacționat la testele descrise în
cap. II din anexa nr. 2 sau care prezintă semne clinice de
boală;
b) facilități pentru recoltarea materialului seminal,
incluzând o cameră separată pentru curățarea și dezinfecția
sau sterilizarea echipamentului;
c) o încăpere de procesare a materialului seminal, care
nu este necesar să fie în același loc;
d) o cameră de depozitare a materialului seminal, care
nu este necesar să fie în același loc;
3. să fie astfel construite sau izolate încât să se poată
preveni contactul cu efectivele din afară;
4. să fie astfel construite încât adăposturile pentru
animale, încăperile pentru colectarea materialului seminal,
facilitățile de procesare și depozitare să fie igienizate și
dezinfectate ușor;
5. să fie astfel construite încât încăperea pentru acomodarea animalelor să fie separată fizic de încăperea de preparare și amândouă să fie separate de încăperea de
depozitare a materialului seminal.

Centrele de colectare trebuie:
1. să fie supravegheate pentru a adăposti numai animale ale speciilor al căror material seminal va fi colectat;
2. să fie supravegheate astfel încât o înregistrare pe
hârtie sau pe calculator să fie ținută pentru toate porcinele
din centru, furnizând detalii despre rasă, data fătării și identificarea fiecărui animal și, de asemenea, să aibă o înregistrare fie pe hârtie, fie pe computer a tuturor controalelor
pentru boli și a tuturor vaccinărilor efectuate, furnizând, de
asemenea, informații despre boala/sănătatea fiecărui animal;
3. să fie inspectate regulat de un medic veterinar oficial
cel puțin de două ori pe an, iar atunci trebuie să fie realizate controale ale condițiilor de autorizare și supraveghere;
4. să fie astfel supravegheate încât să fie prevenită
intrarea persoanelor neautorizate. În plus, vizitatorii autorizați trebuie să corespundă condițiilor stabilite de medicul
veterinar al centrului;
5. să angajeze personal competent tehnic, instruit corespunzător pentru procedurile de dezinfecție și tehnicile de
igienă relevante pentru controlul răspândirii bolii;
6. să fie supravegheate astfel încât:
a) numai materialul seminal colectat într-un centru de
colectare autorizat să fie prelucrat și depozitat în centre
autorizate, fără să intre în contact cu orice alt material
seminal de transportat;

6

MONITORUL OFICIAL AL ROMÂNIEI, PARTEA I, Nr. 186/19.III.2002

b) colectarea, prelucrarea și depozitarea materialului
seminal să aibă loc numai în spații amenajate în acest
scop, în condiții de igienă strictă;
c) toate instrumentele care intră în contact cu materialul
seminal sau cu animalul donator pe durata colectării și prelucrării să fie dezinfectate corespunzător sau sterilizate
înaintea utilizării;
d) produsele de origine animală utilizate în prepararea
materialului seminal — incluzând aditivii sau diluanții — să
fie obținute din surse care nu prezintă nici un risc pentru
sănătatea animală sau să fie astfel tratate înaintea utilizării,
încât să se prevină un astfel de risc;

e) recipientele de depozitare și recipientele de transport
să fie dezinfectate sau sterilizate corespunzător înaintea
începerii fiecărei operațiuni de umplere;
f) agentul criogenic utilizat să nu fi fost folosit înainte
pentru alte produse de origine animală;
g) fiecare colectare de material seminal, chiar dacă este
sau nu este separată în doze individuale, să fie clar marcată într-o astfel de manieră încât data de colectare a
materialului seminal, rasa și identificarea animalului donator, precum și numele și numărul de înregistrare ale centrului, precedate de numele țării de origine, atunci când se
consideră necesar sub formă de cod, să poată fi ușor stabilite corespunzător; caracteristicile și forma acestei marcări
vor fi stabilite în baza procedurii naționale.
ANEXA Nr. 2
la norma sanitară veterinară

CAPITOLUL I
Condițiile care se aplică la admiterea animalelor
în centrele de colectare a materialului seminal autorizate
1. Toate animalele admise într-un centru de colectare a
materialului seminal trebuie:
a) să fi fost supuse unei perioade de carantină de cel
puțin 30 de zile în adăposturi special aprobate în acest
scop de autoritatea competentă și în care sunt prezente
animale care au cel puțin același status de sănătate;
b) ca înaintea intrării în adăpostul de carantină descris
la lit. a) să fi fost alese din efective sau exploatații:
ii(i) care sunt libere de bruceloză, în concordanță cu
art. 3.5.2.1 din Codul Internațional de Sănătate
Animală;
i(ii) în care nu a fost prezent nici un animal vaccinat
contra febrei aftoase într-o perioadă de 12 luni
anterioare;
(iii) în care nu s-a detectat clinic, serologic sau virusologic nici un semn de boala lui Aujeszky într-o
perioadă de 12 luni anterioare;
(iv) care nu sunt situate într-o zonă de restricții definite în baza prevederilor legislației comunitare
datorită unor situații de urgență de boală a porcilor domestici. Animalele nu trebuie să fi fost
ținute anterior într-un efectiv cu un status de
sănătate inferior;
c) ca înaintea perioadei de carantină specificate la lit. a)
și pe durata celor 30 de zile anterioare să fi fost supuse
următoarelor teste efectuate în concordanță cu standardele
stabilite în directivele relevante, cu rezultate negative:
i(i) un test de fixare a complementului sau un test
de antigen brucella tamponat pentru bruceloză (de
la 1 ianuarie 2001 testul de antigen brucella tamponat va fi singurul test autorizat);
i(ii) un test de seroneutralizare sau un test ELISA,
care utilizează toate antigenele virale ale virusului
bolii lui Aujeszky, în cazul porcilor nevaccinați;
(iii) un test ELISA pentru antigenele G1 ale bolii lui
Aujeszky, în cazul porcilor vaccinați cu un vaccin
deletat G1;
(iv) un test ELISA sau un test de seroneutralizare
pentru detectarea prezenței pestei porcine clasice.
Dacă într-o exploatație s-au depistat animale pozitive la
bruceloză, animalele cu rezultate negative din aceeași
exploatație sunt admise în clădirea de carantină după confirmarea statusului de liber de bruceloză al loturilor sau al
exploatațiilor de origine a reagenților pozitivi.
Autoritatea competentă poate da autorizații pentru testele menționate la pct. (i)—(iv) pentru a fi efectuate în
clădirile de carantină, asigurându-se că rezultatele sunt
cunoscute înaintea începerii perioadei de carantină de 30
de zile, stabilită la lit. a);

d) în timpul ultimelor 15 zile ale perioadei de carantină
specificate la lit. a) să fi fost supuse cu rezultate negative
următoarelor teste:
ii(i) cu referire la bruceloză, unui test de fixare a
complementului sau unui test cu antigen brucella
tamponat (de la 1 ianuarie 2001 testul de antigen brucella tamponat va fi singurul test autorizat);
i(ii) un test de seroneutralizare sau un test ELISA,
utilizând toate antigenele virale ale bolii lui
Aujeszky, în cazul porcilor nevaccinați, sau un
test ELISA pentru antigenul G1 al bolii lui
Aujeszky, în cazul porcilor vaccinați cu vaccin G1
deletat.
Fără a se prejudicia prevederile aplicabile în cazurile în
care este diagnosticată febra aftoasă sau alte boli din lista A
a Oficiului Internațional de Epizootii, dacă oricare dintre
testele mai sus menționate se dovedește pozitiv, animalul
trebuie îndepărtat imediat din clădirea de carantină. În
cazul carantinei de grup autoritatea sanitară veterinară
competentă trebuie să ia toate măsurile necesare pentru a
se asigura că animalele care rămân au un status de
sănătate satisfăcător înainte de a fi admise în centrul de
colectare a materialului seminal, în concordanță cu prevederile prezentei anexe;
e) totuși, atunci când sunt pozitive la bruceloză trebuie
să fie implementat următorul protocol:
ii(i) serurile pozitive sunt supuse unui test de seroaglutinare, precum și unui test menționat la lit. c) (i),
dacă nu a fost efectuat;
i(ii) se efectuează o supraveghere epidemiologică
asupra exploatațiilor de origine a animalelor reagente;
(iii) pentru animalele pozitive este efectuată o a doua
serie de teste (testul cu antigen brucella tamponat, seroaglutinarea și reacția de fixare a complementului) pe probe prelevate la mai mult de 7
zile de la prima prelevare.
Suspicionarea brucelozei va fi confirmată sau infirmată
în funcție de rezultatele supravegherii efectuate asupra
exploatațiilor de origine și de compararea rezultatelor a
două serii consecutive de teste.
Când suspiciunea de bruceloză este infirmată, animalele
negative la primul test pentru bruceloză pot fi introduse în
centru. Animalele pozitive la unul dintre teste pot fi acceptate dacă acestea reacționează negativ la două serii de
teste (testul cu antigen brucella tamponat, reacția de seroaglutinare și reacția de fixare a complementului) efectuate
într-un interval de cel puțin 7 zile.
2. Toate testele trebuie efectuate în laboratoare autorizate în România.
3. Animalele pot fi admise în centrele de colectare a
materialului seminal numai cu permisia expresă a medicului
veterinar al centrului.
Toate mișcările animalelor, introducerea sau ieșirea lor
din efectiv trebuie să fie înregistrate.

7

MONITORUL OFICIAL AL ROMÂNIEI, PARTEA I, Nr. 186/19.III.2002
4. Nu se admit în centrele de colectare a materialului
seminal animale care în ziua admisiei prezintă vreun semn
clinic de boală; fără a aduce prejudicii pct. 5, toate animalele care vin direct din clădirea de carantină la care se
referă pct. 1 lit. a) trebuie să îndeplinească oficial în ziua
transportului următoarele condiții:
a) să nu fie situate într-o zonă de restricții definită în
baza prevederilor legislației naționale, datorate stării de
urgență pentru o boală a porcilor domestici;
b) să nu fi înregistrat nici un semn clinic patologic sau
serologic de boala lui Aujeszky în ultimele 30 de zile.
5. Prevăzându-se că sunt îndeplinite condițiile stabilite la
pct. 4 și că au fost efectuate testele de rutină la care se
referă cap. II din prezenta anexă, într-o perioadă de
12 luni anterioare animalele pot fi transferate de la un centru de colectare a materialului seminal autorizat la altul, cu
un status de sănătate echivalent, fără carantină sau testare, dacă transferul este direct. Animalul în cauză nu trebuie să intre în contact direct sau indirect cu animale
biongulate cu un status de sănătate inferior, iar mijloacele
de transport utilizate trebuie să fie dezinfectate înaintea utilizării.
6. În cazul comerțului României cu statele membre ale
uniunii Europene animalele vor fi însoțite de un certificat
de sănătate în conformitate cu legislația comunitară specifică privind condițiile de sănătate a animalelor ce reglementează comerțul intracomunitar cu bovine și porcine,
dezinfecția mijloacelor de transport fiind certificată ca una
dintre următoarele garanții adiționale care corespund statusului lor:
(i) animalele provin direct din centrul de colectare care
este conform cu prevederile normei sanitare veterinare;
(ii) animalele provin direct dintr-o clădire de carantină și
sunt conforme cu condițiile de admitere într-un centru de
colectare a materialului seminal prevăzute în prezentul
capitol;
(iii) animalele provin direct dintr-un efectiv în care au
fost supuse unui protocol de admitere înainte de carantină
și sunt conforme cu condițiile de admitere în carantină
prevăzute la pct. 1 lit. b) și c) și la pct. 2.

CAPITOLUL II
Teste de rutină obligatorii pentru animalele ținute
în centrele de colectare a materialului seminal autorizate
1. Toate animalele ținute într-un centru de colectare a
materialului seminal autorizat trebuie să fie supuse
următoarelor teste, cu rezultate negative:
a) un test de seroneutralizare sau un test ELISA, care
utilizează toate antigenele virale ale bolii lui Aujeszky, în
cazul porcilor nevaccinați, sau un test ELISA pentru antigenele G1 ale bolii lui Aujeszky, în cazul porcilor vaccinați cu
vaccin deletat G1;
b) cu referire la bruceloză, un test de fixare a complementului sau un test cu antigen brucella tamponat (de la
1 ianuarie 2001 testul de antigen brucella tamponat va fi
singurul test autorizat);
c) un test ELISA sau un test de seroneutralizare pentru
determinarea prezenței anticorpilor pestei porcine clasice.
Aceste teste vor fi efectuate fie pe toate animalele existente în centru, dar nu mai târziu de 12 luni după admitere, dacă ele nu au părăsit centrul înaintea acestui
moment, fie pe probe recoltate în abator la animalele sacrificate, fie la 25% dintre animalele din centru care sunt testate din 3 în 3 luni. În acest caz medicul veterinar al
centrului de colectare a materialului seminal se va asigura
că probele recoltate sunt reprezentative pentru populația
totală a centrului, mai ales cu respectarea grupelor de
vârstă și a cazării vierilor. Mai mult, medicul veterinar al
centrului de colectare a materialului seminal se va asigura,
de asemenea, că toate animalele sunt testate cel puțin o
dată pe durata staționării lor în centru și cel puțin la fiecare 12 luni, dacă staționarea lor depășește un an.
2. Toate testele trebuie să fie efectuate într-un laborator
autorizat de România.
3. Dacă vreunul dintre testele de mai sus se dovedește
a fi pozitiv, animalul trebuie să fie izolat, iar materialul
seminal colectat de la acesta de la ultimul test negativ nu
poate face obiectul comerțului. Materialul seminal colectat
de la restul animalelor din centru, care la acea dată au
răspuns negativ la testare, va fi ținut în depozit separat și
nu poate constitui obiectul comerțului până ce statusul de
sănătate al centrului de colectare a materialului seminal nu
a fost restabilit.
ANEXA Nr. 3
la norma sanitară veterinară

CONDIÞIILE

pe care materialul seminal colectat în centrele autorizate trebuie să le îndeplinească în scopul comerțului
1. Materialul seminal trebuie să fie obținut de la animale
care:
a) nu prezintă semne clinice de boală în ziua în care
materialul seminal este colectat;
b) nu au fost vaccinate contra febrei aftoase;
c) satisfac cerințele cap. I din anexa nr. 2 la norma
sanitară veterinară;
d) nu sunt folosite pentru monta naturală;
e) sunt ținute în centre de colectare a materialului seminal care nu trebuie să se situeze în zone de restricție desemnate sub prevederile legislației comunitare privind bolile
contagioase ale porcilor domestici;
f) au fost ținute în centre de colectare a materialului
seminal care, în perioada de 30 de zile de carantină
înainte de recoltare, au fost indemne de boala lui Aujeszky.
2. Trebuie să fie adăugată o combinație eficientă de
antibiotice, în special pentru leptospire și micoplasme, la
materialul seminal după diluția finală sau diluantului. În
cazul materialului seminal congelat antibioticele trebuie
adăugate înaintea congelării materialului seminal.

Această combinație trebuie să producă un efect cel
puțin echivalent cu următoarele diluții: nu mai puțin de
500 µg streptomicină/ml diluție finală, 500 U.I. penicilină/ml
diluție finală, 150 µg lincomicină/ml diluție finală, 300 µg
spectinomicină/ml diluție finală. Imediat după adăugarea
antibioticelor materialul seminal trebuie ținut la o temperatură de cel puțin 15șC pentru o perioadă de nu mai puțin
de 45 de minute.
3. Materialul seminal destinat comerțului trebuie:
a) să fie stocat înaintea expedierii, așa cum este stabilit
în cap. I și II din anexa nr. 1 la norma sanitară veterinară;
b) să fie transportat în statele de destinație în recipiente
care au fost igienizate și dezinfectate sau sterilizate înainte
de utilizare și care au fost sigilate înainte de expedierea
din spațiile de depozitare aprobate.
4. Statele membre ale Uniunii Europene pot refuza
admiterea în teritoriul lor sau într-o regiune a teritoriului lor
a materialului seminal provenind din centrele de colectare
în care sunt admiși vierii vaccinați contra bolii lui Aujeszky,
dacă sunt recunoscute ca indemne de boala lui Aujeszky,
în conformitate cu prevederile prezentei anexe.

8

MONITORUL OFICIAL AL ROMÂNIEI, PARTEA I, Nr. 186/19.III.2002
ANEXA Nr. 4
la norma sanitară veterinară

1. Expeditor (numele și adresa completă)

CERTIFICAT DE SĂNĂTATE A ANIMALELOR
ORIGINAL

Nr.

3. Destinatar (numele și adresa completă)

2. Statul pe teritoriul căruia s-a realizat recoltarea
4. Autoritatea competentă

Observații:

5. Autoritatea locală competentă

a) Pentru fiecare transport de material seminal se emite
câte un certificat
b) Certificatul în original trebuie să însoțească transportul
până la locul de destinație
6. Locul de încărcare

7. Denumirea și adresa centrului de colectare a
materialului seminal

8. Mijlocul de transport
9. Locul și statul membru al Uniunii Europene destinatar

10. Numărul de înregistrare al centrului de recoltare a
materialului seminal

11. Numărul și codul-marcă ale containerelor cu material
seminal
12. Identificarea materialului seminal
a) Numărul de doze

b) Data recoltării

c) Rasa

d) Identificarea animalului donator
13. Subsemnatul, autoritate sanitară veterinară locală, certific că:
a) materialul seminal descris mai sus a fost recoltat, prelucrat și depozitat în condiții care satisfac standardele stabilite în Ordinul ministrului agriculturii, alimentației și pădurilor nr. ....../...........;
b) materialul seminal descris mai sus a fost recoltat de la vieri:
(i) aflați într-un centru de recoltare a materialului seminal care cuprinde doar animale care nu au fost vaccinate împotriva bolii lui Aujeszky și care au reacționat negativ la reacția de seroneutralizare la testul
ELISA pentru boala lui Aujeszky, în conformitate cu prevederile legislative1);
(ii) aflați într-un centru în care o parte din vieri sau toți vierii au fost vaccinați împotriva bolii lui Aujeszky,
folosind un vaccin G1 deletat; acești vieri au fost seronegativi în privința bolii lui Aujeszky înainte de
vaccinare și au fost supuși 3 săptămâni mai târziu unei examinări serologice ulterioare, care nu a relevat prezența anticorpilor induși de virusul bolii lui Aujeszky în ...................................................................,
laboratorul .............................2), și a prezentat reacție negativă1);
c) materialul seminal descris mai sus a fost expediat spre locul de încărcare în recipiente sigilate, în condiții care
satisfac prevederile Ordinului ministrului agriculturii, alimentației și pădurilor nr. ........./..............

Întocmit la ................................................
Semnătura ................................................
L.S.
Numele și funcția (cu majuscule) ..........
..................................................................
..................................................................

1)
2)

Tăiați care dintre cazurile (i) sau (ii) nu corespunde.
Numele laboratorului, specificat în conformitate cu Ordinul ministrului agriculturii, alimentației și pădurilor nr. ......../...............

9

MONITORUL OFICIAL AL ROMÂNIEI, PARTEA I, Nr. 186/19.III.2002

ANEXA Nr. 5
normă sanitară veterinară
PARTEA

1. Expeditor (numele și adresa completă)

1

Nr.

CERTIFICAT DE SĂNĂTATE ANIMALĂ
ORIGINAL

2. Þara terță de colectare
3. Destinatar (numele și adresa completă)

4. Autoritatea competentă

NOTĂ:
a) Un certificat separat trebuie să fie emis pentru
fiecare transport de material seminal.

5. Autoritatea competentă locală

b) Originalul acestui certificat trebuie să însoțească
transportul la locul de destinație.
6. Locul de încărcare
8. Mijlocul de transport

7. Denumirea și adresa centrului de colectare a materialului seminal

9. Locul și statul membru al Uniunii Europenede destinație
11. Numărul și codul-marcă ale containerelor
cu material seminal

10. Numărul de înregistrare al centrului de colectare a
materialului seminal

12. Identificarea materialului seminal

a) Numărul de doze

b) Data (Datele) de colectare

c) Rasa

d) Identificarea animalului donator

13. Subsemnatul, medic veterinar oficial, certific că:
a) ...................................... a fost în ultimele 24 de luni indemnă de boala febrei aftoase și în ultimele 12 luni a
(numele țării terțe)

fost indemnă de pesta porcină clasică, pesta porcină africană, boala veziculoasă a porcului sau encefalomielita enterovirală a porcului (boala de Teschen) și că nici o vaccinare nu s-a efectuat împotriva vreuneia dintre aceste boli în ultimele
12 luni.
b) Centrul de colectare a materialului seminal în care a fost colectat materialul seminal ce urmează să fie exportat:
ii(i) este autorizat pentru exportul către Comunitate de către serviciile veterinare ale .............................................
(numele țării terțe)

ii(i) și întrunește cerințele cap. I și II ale anexei nr. 1 la Ordinul ministrului agriculturii, alimentației și pădurilor
nr. ........../.................;
i(ii) a fost situat, în ziua colectării materialului seminal ce urmează să fie exportat, în centrul unei zone cu un
diametru de 20 km în care nu a existat nici o dovadă de febră aftoasă, pestă porcină clasică, pestă
porcină africană, boală veziculoasă a porcului, encefalomielită enterovirală porcină (boala de Teschen) sau
stomatită veziculoasă, în timpul unei perioade începând cu 3 luni înainte de data colectării până la data
expedierii;
(iii) a fost în timpul unei perioade începând cu 30 de zile înainte de data colectării materialului seminal ce
urmează să fie exportat, până la data de expediere, liber de semnele clinice de tuberculoză, bruceloză,
boala lui Aujeszky, leptospiroză, rabia;

10

MONITORUL OFICIAL AL ROMÂNIEI, PARTEA I, Nr. 186/19.III.2002
(ii) fie conține animale care nu au fost vaccinate împotriva bolii lui Aujeszky și care au reacționat negativ la
testul de seroneutralizare sau la testul ELISA pentru boala lui Aujeszky sau în care câțiva sau toți vierii au
fost vaccinați împotriva bolii lui Aujeszky, folosind un vaccin deletat G1; astfel de vieri ce au fost seronegativi în ceea ce privește boala lui Aujeszky înainte de vaccinare și care nu au fost supuși mai devreme
de 3 săptămâni unui examen serologic suplimentar care nu a evidențiat prezența anticorpilor induși de
virusul bolii.

14. Înainte de intrarea în centrul de colectare a materialului seminal toți vierii au fost supuși unei perioade de
izolare de 30 de zile într-un adăpost care:
a) este situat în centrul unei zone cu o rază de 10 km în care nu a existat nici un caz de febră aftoasă sau
pestă porcină clasică cel puțin 30 de zile;
b) a fost cel puțin 3 luni liber de febră aftoasă și bruceloză;
c) a fost cel puțin 30 de zile liber de boala lui Aujeszky și de acele boli notificabile pentru porcine,
iar în timpul ultimelor 15 zile în care au fost supuși următoarelor teste cu rezultate negative:
d) unui test de aglutinare a serului pentru bruceloză ce arată un indice al brucelozei de mai puțin de 30 µg de
aglutinare per ml;
e) (i) unui test de aglutinare a serului sau testului ELISA pentru boala lui Aujeszky, folosind toate antigenele
virale;
(ii) unui test ELISA pentru antigenele G1 în cazul porcilor vaccinați cu un vaccin deletat G1;
(f) unui test de aglutinare microscopic pentru leptospiroză (serovariante pomona, grippotyphosa, tarassovi, hardjo,
bratislava și ballum) sau au fost făcute la un interval de 14 zile două injecții de streptomicină la o proporție de 25 mg
per kg corp.
15. Înainte de intrarea în adăposturi de izolare toți vierii ce se află în centrul de colectare a materialului seminal
autorizat provin din exploatații/efective care:
a) au fost libere de pesta porcină clasică;
b) au fost libere de bruceloză;
c) nu au conținut nici un animal vaccinat împotriva febrei aftoase în ultimele 12 luni;
d) nu au arătat nici un semn clinic, serologic sau virusologic al bolii lui Aujeszky în timpul ultimelor 12 luni;
e) nu au fost supuse nici unei restricții pentru motive de sănătate a animalelor, în ziua în care vierul a intrat în
izolare,
iar în cele 30 de zile anterioare intrării în adăpostul de izolare au fost supuse următoarelor teste cu rezultate negative:
f) un test de fixare a complementului pentru bruceloză, ce arată un indice de brucella de mai puțin de 20 unități
ICFT per ml;
g) (i) testul de seroneutralizare sau testul ELISA, folosind toate antigenele virale în cazul porcilor nevaccinați;
(ii) un test ELISA pentru antigenele G1 în cazul porcilor vaccinați cu un vaccin deletat G1;
h) un test de seroneutralizare sau testul ELISA pentru pesta porcină clasică.
16. Toți vierii din centru sunt supuși următoarelor teste cu rezultate negative:
a) (i) un test de seroneutralizare sau testul ELISA pentru boala lui Aujeszky în cazul porcilor nevaccinați;
sau
(ii) un test ELISA pentru antigenele G1 în cazul porcilor vaccinați;
b) un test de fixare a complementului pentru bruceloză, ce arată un indice de brucella de mai puțin de 20 unități
ICFT per ml;
c) un test de seroneutralizare sau ELISA pentru pesta porcină clasică
și toți vierii ținuți mai mult de 12 luni în centrul de colectare a materialului seminal au fost supuși testelor menționate la
lit. a) și b) nu mai târziu de 18 luni după admitere și la fiecare 12 luni după aceea.
17. Materialul seminal ce urmează să fie exportat a fost obținut de la vieri care:
a) au fost rezidenți în ................................. pentru o perioadă de 3 luni imediat înainte de colectare;
(numele țării terțe)

b) au fost ținuți în centrul autorizat pentru o perioadă de 30 de zile imediat înainte de colectare;
c) nu li se permite monta naturală;
d) nu au fost vaccinați pentru febra aftoasă;
e) nu au prezentat nici un semn clinic al bolii în ziua colectării.

MONITORUL OFICIAL AL ROMÂNIEI, PARTEA I, Nr. 186/19.III.2002

11

18. Materialul seminal ce urmează să fie exportat:
— a fost tratat cu un amestec de antibiotice, în special împotriva leptospirozei și micoplasmei, ce are cel puțin
efectul echivalent al următoarelor:
• 500 µg de streptomicină per ml;
• 500 µg de penicilină per ml;
• 150 µg de lincomicină per ml;
• 300 µg de spectinomicină per ml;
— a fost, imediat după adăugarea antibioticului, ținut la o temperatură de cel puțin 15șC pentru nu mai puțin de
45 de minute;
— a fost depozitat sau transportat în containere marcate cu numărul de înregistrare al centrului de colectare a
materialului seminal, cu data de colectare, rasa și identitatea vierului donator și care au fost curățate și dezinfectate
înainte de utilizare și au fost sigilate înainte de expediere.

Întocmit la ....................................................
......................................................
(semnătura și ștampila)1)

......................................................
(numele și calificarea cu majuscule)

1)

Semnătura și ștampila trebuie să fie într-o culoare diferită de cea a imprimării.

PARTEA

a 2-a

LISTA

cuprinzând țările terțe autorizate să folosească modelul de certificat de sănătate din partea 1
Canada
Noua Zeelandă
Statele Unite ale Americii
MINISTERUL AGRICULTURII, ALIMENTAÞIEI ȘI PĂDURILOR

ORDIN
pentru aprobarea Normei sanitare veterinare privind măsurile de control și combatere
a pestei africane a calului
Ministrul agriculturii, alimentației și pădurilor,
în temeiul prevederilor art. 31 alin. 1 din Legea sanitară veterinară nr. 60/1974, republicată, cu modificările și completările ulterioare,
în baza Hotărârii Guvernului nr. 12/2001 privind organizarea și funcționarea Ministerului Agriculturii, Alimentației
și Pădurilor, cu modificările și completările ulterioare,
văzând Referatul de aprobare nr. 146.261 din 6 decembrie 2001, întocmit de Agenția Națională Sanitară Veterinară,
emite următorul ordin:
Art. 1. — Se aprobă Norma sanitară veterinară privind

Art. 2. — Direcțiile sanitare veterinare județene și a

măsurile de control și combatere a pestei africane a calului,

municipiului București vor aduce la îndeplinire prevederile

prevăzută în anexa care face parte integrantă din prezentul ordin.

prezentului ordin.

12

MONITORUL OFICIAL AL ROMÂNIEI, PARTEA I, Nr. 186/19.III.2002

Art. 3. — Agenția Națională Sanitară Veterinară va controla modul de aducere la îndeplinire a prevederilor prezentului ordin.

Art. 4. — Prezentul ordin va fi publicat în Monitorul
Oficial al României, Partea I, și va intra în vigoare în termen de 15 zile de la data publicării lui.

Ministrul agriculturii, alimentației și pădurilor,
Ilie Sârbu

București, 27 decembrie 2001.
Nr. 497.

ANEXĂ

NORMĂ SANITARĂ VETERINARĂ
privind măsurile de control și combatere a pestei africane a calului
Art. 1. — Prezenta normă sanitară veterinară stabilește
măsurile de control și combatere a pestei africane a
calului.
Art. 2. — În sensul prezentei norme sanitare veterinare,
se înțelege prin:
a) autoritate veterinară competentă: Agenția Națională
Sanitară Veterinară, care are competența de a efectua controale veterinare, sau orice alte unități din subordine cărora
aceasta le-a delegat aceste competențe la nivel teritorial;
b) confirmare: declararea prezenței pestei africane
a calului de către autoritatea veterinară competentă pe
baza rezultatelor de laborator; totuși, în caz de epizootie
autoritatea veterinară competentă poatea confirma boala pe
baza datelor clinice și/sau epidemiologice;
c) exploatație: orice fermă agricolă sau experimentală,
grajd sau orice alte construcții ori amenajări în care trăiesc
ecvidee, indiferent de scopul pentru care sunt destinate,
precum și rezervațiile naturale în care ecvideele trăiesc în
libertate;
d) proprietar sau deținător: persoanele fizice sau juridice
care au în proprietate ori în îngrijire (întreținere) ecvidee,
indiferent dacă acestea sunt retribuite sau nu;
e) vector: insecte din specia Culicoides imicola sau alte
insecte din specii aparținând genului Culicoides, capabile să
transmită virusul pestei africane a calului;
f) veterinar oficial: medicul veterinar desemnat de autoritatea veterinară competentă.
Art. 3. — Orice suspiciune sau confirmare a pestei africane a calului este declarată obligatoriu și imediat de către
autoritatea veterinară competentă.
Art. 4. — (1) În cazul în care într-o exploatație se
observă cel puțin un animal suspect de pestă africană a
calului, autoritatea veterinară competentă va avea grijă ca
veterinarul oficial să aplice toate mijloacele de investigație
oficiale necesare pentru confirmarea sau infirmarea
prezenței bolii.

(2) Din momentul notificării suspiciunii veterinarul oficial
va efectua următoarele:
a) va plasa exploatația suspectă sub supraveghere
oficială;
b) va efectua următoarele:
1. un recensământ oficial al ecvideelor din exploatație,
specificând, pentru fiecare specie, numărul animalelor
moarte, infectate sau suspecte de a fi infectate, actualizând
permanent recensământul, în funcție de numărul de animale moarte sau născute în perioada în care exploatația
se află sub supraveghere. Datele recensământului trebuie
să poată fi prezentate ori de câte ori se solicită aceasta,
cu prilejul controalelor;
2. un recensământ al habitaturilor care favorizează
înmulțirea sau supraviețuirea vectorilor, controlând și dacă
se utilizează mijloace adecvate de dezinsecție;
3. o anchetă epidemiologică, conform prevederilor art. 7;
c) va vizita cu regularitate exploatațiile, ocazie cu care
va efectua următoarele:
1. va inspecta fiecare ecvideu din exploatație;
2. va efectua un examen clinic amănunțit la animalele
suspecte de boală sau va efectua necropsia cadavrelor,
când acestea există, prelevând probele necesare pentru
examene de laborator;
d) va avea grijă ca:
1. toate ecvideele existente în exploatații să fie
menținute în adăposturile lor sau în alte locuri protejate
contra acțiunii vectorilor;
2. să nu se producă mișcări de ecvidee din și către
exploatațiile supuse restricțiilor;
3. să fie utilizate mijloace adecvate de dezinsecție pentru combaterea insectelor, atât în interiorul, cât și în afara
adăposturilor;
4. cadavrele ecvideelor moarte în exploatații să fie
distruse și eliminate prin incinerare sau îngropare, conform
prevederilor legale în vigoare care stipulează regulile

MONITORUL OFICIAL AL ROMÂNIEI, PARTEA I, Nr. 186/19.III.2002
referitoare la eliminarea și transformarea deșeurilor animale,
la comercializarea acestora și la protecția furajelor de origine animală sau de pește, de a nu fi contaminate cu
agenți patogeni.
(3) Proprietarul sau deținătorul de animale suspecte de
contaminare cu virusul pestei africane a calului va lua
toate măsurile pentru efectuarea celor arătate la alin. (2)
lit. d), din momentul instituirii măsurilor oficiale.
(4) Autoritatea veterinară competentă poate dispune aplicarea măsurilor arătate la alin. (2) și asupra altor
exploatații care, datorită amplasării ori situării geografice,
prezintă posibilitatea de a veni în contact cu alte exploatații
în care se suspicionează boala, fiind în pericol de
contaminare.
(5) Pentru rezervațiile naturale în care ecvideele trăiesc
în libertate pot fi instituite și alte măsuri specifice, în afara
celor arătate la alin. (2), în condițiile stabilite de autoritatea
veterinară competentă.
(6) Măsurile menționate în prezentul articol nu vor fi
ridicate de către veterinarul oficial decât după infirmarea
suspicionării pestei africane a calului de către autoritatea
veterinară competentă.
Art. 5. — Vaccinarea contra pestei africane a calului va
fi aplicată numai în condițiile stabilite prin prezenta normă
sanitară veterinară.
Art. 6. — (1) Imediat ce a fost confirmată oficial pesta
africană a calului veterinarul oficial:
a) va organiza distrugerea tuturor ecvideelor infectate, a
celor care prezintă semne clinice de boală sau a celor
contaminate din exploatația respectivă;
b) va distruge, va incinera sau va îngropa cadavrele
provenite de la animalele menționate la lit. a), conform prevederilor legale în vigoare care cuprind regulile referitoare
la eliminarea și transformarea deșeurilor animale, la comercializarea acestora și la protecția furajelor de origine animală sau, pește, de a nu fi contaminate cu agenți patogeni.
c) va extinde măsurile prevăzute la art. 4 pe o rază de
20 km în jurul exploatațiilor infectate;
d) va aplica în zona de protecție vaccinări sistematice
tuturor ecvideelor, utilizând un vaccin autorizat de Agenția
Națională Sanitară Veterinară. Va efectua, de asemenea,
identificarea tuturor ecvideelor vaccinate, prin aplicarea de
semne de marcare permanente. În funcție de caracteristicile epidemiologice, meteorologice, geografice sau climatice,
Agenția Națională Sanitară Veterinară poate da derogări de
la obligativitatea de vaccinare, informând despre aceasta
Comisia Europeană;
e) va efectua ancheta epidemiologică, conform prevederilor art. 7.
(2) Autoritatea veterinară competentă poate extinde
măsurile prevăzute la alin. (1) și în afara zonei stabilite la
alin. (1) lit. c), atunci când, din motive care țin de factori
geografici, ecologici sau meteorologici ori, datorită circulației
spre sau dinspre o exploatație în care a fost confirmată

13

boala, se consideră că există pericolul diseminării pestei
africane a calului, și va informa despre aceasta conducerea Agenției Naționale Sanitare Veterinare, care va informa
Comisia Europeană.
(3) În cazul în care zona stabilită la alin. (1) se
situează pe teritoriul mai multor state, Agenția Națională
Sanitară Veterinară va colabora cu autoritățile veterinare
competente din țările implicate, pentru delimitarea acestei
zone. Dacă se impune aceasta, zona va fi delimitată
urmând procedura descrisă la art. 8.
Art. 7. — (1) Ancheta epidemiologică va stabili:
a) de când există pesta africană a calului în exploatație;
b) posibila origine a bolii în exploatația respectivă și
identificarea altor exploatații în care se găsesc ecvidee
care ar putea fi infectate sau contaminate din aceeași
sursă;
c) prezența și distribuția vectorilor;
d) mișcarea animalelor receptive spre și dinspre
exploatațiile în cauză și modalitățile de scoatere a cadavrelor din aceste exploatații.
(2) În vederea coordonării depline a tuturor măsurilor
necesare pentru eradicarea pestei africane a calului din
teritoriul respectiv, precum și pentru efectuarea anchetei
epidemiologice se va institui un comandament antiepizootic.
Regulile generale referitoare la comandamentele antiepizootice centrale și locale sunt elaborate de Ministerul
Agriculturii, Alimentației și Pădurilor pe baza propunerilor
Agenției Naționale Sanitare Veterinare.
Art. 8. — (1) Autoritatea veterinară competentă va lua
toate măsurile pentru ca direcțiile sanitare veterinare
județene și a municipiului București, pe lângă măsurile
stabilite la art. 6, să delimiteze o zonă de protecție și o
zonă de supraveghere. Delimitarea zonelor trebuie să țină
seama de factorii geografici, administrativi, ecologici și epizootologici, în strânsă legătură cu pesta africană a calului,
precum și de structurile de control.
(2) a) Zona de protecție se compune din partea unui
teritoriu cu o rază de minimum 100 km în jurul exploatației
infectate.
b) Zona de supraveghere se compune din partea de
teritoriu cu o rază de minimum 50 km în jurul zonei de
protecție și în care nu s-a practicat vaccinarea sistematică
în ultimele 12 luni.
c) În cazul în care zonele se situează pe teritoriul mai
multor state, autoritatea veterinară competentă va colabora
cu autoritățile veterinare competente din acele state pentru
a delimita zonele arătate la lit. a) și b).
(3) La cererea argumentată a unui stat poate fi luată
decizia de modificare a delimitării zonelor definite la
alin. (2), ținându-se seama de:
a) situarea geografică a țărilor și de factorii ecologici;
b) condițiile meteorologice;
c) prezența și distribuția vectorilor;

14

MONITORUL OFICIAL AL ROMÂNIEI, PARTEA I, Nr. 186/19.III.2002

d) rezultatele studiilor epizootologice efectuate conform
art. 7;
e) aplicarea măsurilor de combatere și, în special, a
dezinsecțiilor;
f) rezultatele examenelor de laborator.
Art. 9. — (1) Autoritatea veterinară competentă va
veghea pentru a fi aplicate următoarele măsuri în zona de
protecție:
a) identificarea tuturor exploatațiilor de ecvidee din interiorul zonei;
b) efectuarea de către un veterinar oficial:
1. a vizitelor periodice în toate exploatațiile în care
există ecvidee;
2. de examene periodice la aceste ecvidee, cu prelevarea, atunci când este cazul, de probe pentru examene de
laborator, cu înscrierea vizitelor și observațiilor într-un registru de inspecție;
c) menținerea ecvideelor în exploatația în care se
găsesc, acestea putând fi transportate sub control oficial,
direct, pentru abataj, într-un abator situat în zona de protecție. În cazul în care în această zonă nu se află nici un
abator, animalele pot fi transportate într-un abator situat în
zona de supraveghere, desemnat de către autoritatea veterinară competentă.
(2) În completarea măsurilor prevăzute la alin. (1) se
pot aplica în zona de protecție vaccinări sistematice contra
pestei africane a calului, dublate de identificarea animalelor,
conform art. 6 alin. (1) lit. d).
Art. 10. — Autoritatea veterinară competentă va avea
grijă ca:
1. în zona de supraveghere să se aplice măsurile
prevăzute la art. 9 alin. (1). Totuși, dacă în această zonă
nu există abatoare, ecvideele pot fi abatorizate în zona de
protecție, într-un abator desemnat de autoritatea veterinară
competentă;
2. în zona de supraveghere să fie interzise vaccinările
contra pestei africane a calului.
Art. 11. — (1) Durata de aplicare și de menținere a
măsurilor arătate la art. 6, 8, 9 și 10 este determinată conform dispozițiilor autorității veterinare competente. Aceasta
nu va fi în nici un caz mai mică de 12 luni în cazul în
care vaccinarea s-a efectuat conform art. 6 alin. (1) și
art. 9 alin. (2).
(2) Totuși sunt posibile derogări de la art. 9 alin. (1)
lit. c) și de la art. 10 pct. (1), pentru ca:
a) ecvideele din zona de protecție și din zona de
supraveghere să poată fi transportate sub control oficial și
în condițiile legislației în vigoare care stabilește regulile
pentru fermele de carantină;
b) mișcările de ecvidee în interiorul zonelor cu statut
epidemiologic asemănător să se poată face numai cu autorizarea autorității veterinare competente, respectându-se
următoarele reguli:
1. ecvideele trebuie:
— să fie controlate oficial în prealabil;

— să fie identificate; și
— să fie însoțite de un document oficial;
2. autoritatea veterinară competentă va avea grijă ca în
toate cazurile ecvideele vaccinate cu mai puțin de 60 de
zile înainte să nu părăsească exploatația în care se
găseau la momentul vaccinării;
3. autoritatea veterinară competentă va informa conducerea Ministerului Agriculturii, Alimentației și Pădurilor și
Comisia Europeană despre măsurile luate în acest
domeniu.
Art. 12. — În cazul în care într-o anumită regiune epizootia de pestă africană a calului prezintă un caracter de
gravitate deosebită, autoritatea veterinară competentă poate
aplica măsuri suplimentare, care să fie aplicate și de alte
state implicate. Aceste măsuri vor fi adoptate conform procedurii stabilite de autoritățile veterinare competente ale
țărilor implicate.
Art. 13. — Autoritatea veterinară competentă va avea
grijă ca direcțiile sanitare veterinare județene și a municipiului București să ia toate măsurile necesare pentru ca
toate persoanele din zonele de protecție și de supraveghere să fie pe deplin informate despre restricțiile în
vigoare și să ia toate măsurile care se impun.
Art. 14. — (1) În România laboratorul național pentru
pesta africană a calului care să efectueze toate
investigațiile de laborator prevăzute prin prezenta normă
sanitară veterinară este reprezentat de Laboratorul de patologie ecvină din cadrul Institutului de Diagnostic și Sănătate
Animală. Competențele și obligațiile Laboratorului național
pentru pesta africană a calului din România sunt prezentate în anexa nr. 1 la prezenta normă sanitară veterinară.
(2) Laboratorul național pentru pesta africană a calului
din România va coopera cu laboratoarele comunitare de
referință comunitare menționate la art. 15.
Art. 15. — Laboratoarele comunitare de referință pentru
pesta africană a calului sunt desemnate în anexa nr. 2 la
prezenta normă sanitară veterinară. Competențele acestor
laboratoare sunt desemnate în anexa nr. 3 la prezenta
normă sanitară veterinară.
Art. 16. — (1) Autoritatea veterinară competentă, prin
inspectorii săi, va efectua controale în teren, pentru a verifica și controla un număr reprezentativ de exploatații, dacă
și în ce mod aplică direcțiile sanitare veterinare județene și
a municipiului București dispozițiile prezentei norme sanitare
veterinare. Inspectorii vor informa autoritatea veterinară
competentă despre rezultatele controalelor efectuate, iar
aceasta va informa Comisia Europeană.
(2) Direcția sanitară veterinară județeană și a municipiului București pe teritoriul căreia se efectuează controalele
va acorda tot sprijinul necesar inspectorilor autorității veterinare competente.
Art. 17. — (1) Autoritatea veterinară competentă va
întocmi un program de urgență pentru pesta africană a

15

MONITORUL OFICIAL AL ROMÂNIEI, PARTEA I, Nr. 186/19.III.2002
calului, precizând și maniera în care vor fi aplicate
măsurile prevăzute de prezenta normă sanitară veterinară.
Acest program trebuie să permită accesul la toate
instalațiile, echipamentele, personalul ori la alte structuri
necesare pentru eradicarea rapidă și eficientă a bolii.
(2) Criteriile de care trebuie să se țină seama în întocmirea programului sunt redate în anexa nr. 4 la prezenta
normă sanitară veterinară.
(3) Programul stabilit conform acestor criterii va fi prezentat conducerii Ministerului Agriculturii, Alimentației și
Pădurilor în decurs de 3 luni de la intrarea în vigoare a
prezentei norme sanitare veterinare. Aceasta va studia programul pentru a stabili dacă el permite atingerea obiectivelor vizate și va sugera autorității veterinare competente
toate modificările necesare, mai ales cele care să garanteze că programul este compatibil cu cele ale altor state
europene.
(4) Conducerea Ministerului Agriculturii, Alimentației și
Pădurilor aprobă programul cu eventualele modificări, în
cazul în care acestea au fost necesare.
(5) Programul poate fi ulterior modificat sau completat,
în funcție de evoluția situației epizootologice, ținându-se
seama de aceeași procedură.

(6) Autoritatea veterinară competentă va transmite de
urgență Comisiei Europene programul după adoptare.
Art. 18. — Anexele la prezenta normă sanitară veterinară pot fi modificate cu acordul conducerii Ministerului
Agriculturii, Alimentației și Pădurilor.
Art. 19. — Notificarea și declararea oficială a pestei
africane a calului se fac în conformitate cu revederile
Ordinului ministrului agriculturii și alimentației nr. 156/1999.
Măsurile care vor fi luate trebuie să fie în concordanță cu
prevederile prezentei norme sanitare veterinare sau cu
măsurile adoptate de Comisia Europeană.
Art. 20. — Autoritatea veterinară competentă va lua
toate măsurile necesare pentru punerea în aplicare a prezentei norme sanitare veterinare și va informa conducerea
Ministerului Agriculturii, Alimentației și Pădurilor. La adoptarea oricăror măsuri prevăzute în prezenta normă sanitară
veterinară se va preciza de fiecare dată că respectivele
măsuri se iau în baza prezentei norme sanitare veterinare.
Art. 21. — Autoritatea veterinară competentă va informa
periodic conducerea Ministerului Agriculturii, Alimentației și
Pădurilor despre aplicarea prezentei norme sanitare veterinare și despre eventualele propuneri pe care dorește să le
facă.
ANEXA Nr. 1
la norma sanitară veterinară

A. Laboratorul național pentru pesta africană a calului
din România:
Laboratorul de patologie ecvină din cadrul Institutului de
Diagnostic și Sănătate Animală
Municipiul București, str. Dr. Staicovici nr. 63, codul
poștal 76202, sectorul 5.
B. Competențele și obligațiile Laboratorului național pentru pesta africană a calului din România
Laboratorul național pentru pesta africană a calului din
România este responsabil de coordonarea metodelor standard de diagnostic, de utilizarea reagenților și de testarea
vaccinurilor.

Aceste responsabilități sunt:
a) de a furniza reagenți de diagnostic celor care îi
solicită;
b) de a controla calitatea tuturor reagenților de diagnostic utilizați în țară;
c) de a efectua testări comparative periodice;
d) de a păstra izolatele de virus al pestei africane a
calului din cazurile depistate în țară;
e) de a asigura confirmarea cazurilor pozitive diagnosticate în laboratoarele sanitare veterinare județene.
ANEXA Nr. 2
la norma sanitară veterinară

Laboratorul comunitar de referință pentru pesta africană
a calului:
Laboratorio de Sanidad y Produccion Animal

Ministerio de Agricultura, Pesca y Alimentacion
28110, Algete, Madrid — Espanã.
ANEXA Nr. 3
la norma sanitară veterinară

COMPETENÞELE

laboratorului comunitar de referință pentru pesta africană a calului
Laboratorul comunitar de referință pentru pesta africană
a calului are următoarele competențe:
1. de a coordona metodele utilizate în statele membre
pentru diagnosticul pestei africane a calului, mai ales prin:
a) tipizarea, depozitarea și furnizarea de tulpini ale virusului pestei africane a calului pentru teste serologice și prepararea de antiseruri;

b) furnizarea de seruri standard și de alți reagenți de
referință laboratoarelor naționale de referință, în scopul
standardizării testelor și reagenților utilizați în fiecare țară;
c) constituirea și întreținerea unei colecții de tulpini de
referință ale virusului pestei africane a calului și de tulpini
izolate din teren;

16

MONITORUL OFICIAL AL ROMÂNIEI, PARTEA I, Nr. 186/19.III.2002

d) organizarea periodică de testări comparative a capacității de diagnostic, la nivel comunitar;
e) colectarea și prelucrarea datelor și informațiilor referitoare la metodele de diagnostic utilizate și a rezultatelor
testelor efectuate în comunitate;
f) caracterizarea izolatelor virale prin cele mai noi
metode existente, în vederea unei mai bune înțelegeri a
aspectului epizootologic al pestei africane a calului;
g) monitorizarea progreselor în supravegherea, epizootologia și profilaxia pestei africane a calului la nivel mondial;
2. de a contribui activ la identificarea focarelor de pestă
africană a calului în statele membre ale Uniunii Europene

prin studierea izolatelor virale care sunt trimise pentru confirmarea diagnosticului, caracterizare și studii epizootologice;
3. de a facilita formarea sau perfecționarea de experți
în diagnostic de laborator, în vederea armonizării tehnicilor
de diagnostic;
4. de a efectua schimb reciproc de informații cu laboratoarele internaționale de referință pentru pesta africană a
calului, desemnate de Oficiul Internațional de Epizootii, mai
ales în ceea ce privește evoluția situației mondiale a pestei
africane a calului.
ANEXA Nr. 4
la norma sanitară veterinară

CRITERII MINIME

pentru întocmirea programului de urgență în pesta africană a calului
Programul de urgență în pesta africană a calului trebuie
să îndeplinească cel puțin următoarele:
1. crearea la nivel național a comandamentului antiepizootic central, destinat să coordoneze toate măsurile de
urgență;
2. o listă a comandamentelor antiepizootice locale,
dotate cu echipament adecvat, cu scopul de a coordona
măsurile de control la nivel local;
3. informații detaliate asupra personalului însărcinat cu
aplicarea măsurilor de urgență, specificând pregătirea și
responsabilitățile acestuia;
4. posibilitatea, pentru toate celulele locale de criză, de
a contacta rapid persoanele sau organismele implicate
direct sau indirect în cazul izbucnirii bolii;
5. accesul la echipamentele și materialele necesare
aplicării corespunzătoare a măsurilor de urgență;

6. instrucțiuni precise referitoare la acțiunile ce trebuie
efectuate, inclusiv la mijloacele de distrugere a carcaselor
ce vor rezulta din distrugerea animalelor confirmate sau
suspecte;
7. programe de instruire pentru actualizarea cunoștințelor
de specialitate, pentru a acționa atât în teren, cât și pe
plan administrativ;
8. posibilitatea ca laboratoarele de diagnostic să posede
dotarea necesară pentru efectuarea de examene post-mortem, examene serologice, histologice etc. și ca acestea să
stabilească rapid diagnosticul (posibilități de transport rapid
al probelor);
9. detalii referitoare la cantitățile de vaccin necesare în
eventualitatea aplicării vaccinărilor de urgență;
10. specificări referitoare la prevederile legale, care să
permită implementarea programului de urgență.

EDITOR: PARLAMENTUL ROMÂNIEI — CAMERA DEPUTAÞILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Trezoreria sector 5, București (alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: ramomrk@bx.logicnet.ro, Internet: www.monitoruloficial.ro
Monitorul Oficial al României, Partea I, nr. 186/19.III.2002 conține 16 pagini.

Prețul de vânzare 8.500 lei

ISSN 1453—4495

