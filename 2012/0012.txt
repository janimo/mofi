Anul 180 (XXIV) — Nr. 12

PARTEA I

Vineri, 6 ianuarie 2012

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.252 din 22 septembrie 2011 referitoare la
excepția de neconstituționalitate a dispozițiilor
Ordonanței de urgență a Guvernului nr. 24/2008
privind accesul la propriul dosar și deconspirarea
Securității....................................................................

2–4

Decizia nr. 1.254 din 22 septembrie 2011 referitoare la
excepția de neconstituționalitate a dispozițiilor art. 27
teza întâi din Ordonanța Guvernului nr. 2/2001 privind
regimul juridic al contravențiilor ..................................

4–5

Decizia nr. 1.295 din 4 octombrie 2011 referitoare la excepția
de neconstituționalitate a dispozițiilor art. 136 alin. (6)
din Ordonanța Guvernului nr. 92/2003 privind Codul
de procedură fiscală ..................................................

6–7

Decizia nr. 1.298 din 4 octombrie 2011 referitoare la excepția
de neconstituționalitate a prevederilor art. 77 din
Legea nr. 85/2006 privind procedura insolvenței........

7–8

Decizia nr. 1.307 din 4 octombrie 2011 referitoare la excepția
de neconstituționalitate a prevederilor art. 22 alin. (1)
lit. b) din Legea nr. 188/2000 privind executorii
judecătorești ..............................................................

9–11

Decizia nr. 1.313 din 4 octombrie 2011 referitoare la excepția
de neconstituționalitate a dispozițiilor art. 6 din Legea
nr. 241/2005 pentru prevenirea și combaterea
evaziunii fiscale ..........................................................

11–13

Decizia nr. 1.316 din 4 octombrie 2011 referitoare la excepția
de neconstituționalitate a dispozițiilor art. 4041 și 4042
din Codul de procedură civilă ....................................

13–15

Decizia nr. 1.383 din 20 octombrie 2011 referitoare la excepția
de neconstituționalitate a dispozițiilor art. V din
Ordonanța de urgență a Guvernului nr. 114/2009
privind unele măsuri financiar-bugetare ....................

15–16

2

MONITORUL OFICIAL AL ROMÂNIEI, PARTEA I, Nr. 12/6.I.2012

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.252
din 22 septembrie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 24/2008 privind accesul la propriul dosar și deconspirarea Securității
Augustin Zegrean
Acsinte Gaspar
Aspazia Cojocaru
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Costel Agachi în Dosarul nr. 6.069/2/2010 al
Curții de Apel București — Secția a VIII-a contencios
administrativ și fiscal și care formează obiectul Dosarului
nr. 703D/2011 al Curții Constituționale.
La apelul nominal răspunde pentru partea Consiliul Național
pentru Studierea Arhivelor Securității doamna Mihaela Jugaru,
consilier juridic cu delegație la dosar, lipsind autorul excepției,
față de care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului părții prezente, care solicită
respingerea excepției de neconstituționalitate, făcând trimitere la
Decizia Curții Constituționale nr. 1.475 din 10 noiembrie 2009 și
arătând că, potrivit dispozițiilor Ordonanței de urgență a
Guvernului nr. 24/2008, Consiliul Național pentru Studierea
Arhivelor Securității a fost reconfigurat ca autoritate autonomă
fără atribuții jurisdicționale, motiv pentru care nu mai poate fi
vorba de încălcarea prin activitatea desfășurată de către
această autoritate a drepturilor constituționale invocate de
autorul excepției.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând, în acest sens, practica Curții Constituționale în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 23 mai 2011, pronunțată în Dosarul
nr. 6.069/2/2010,Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 24/2008
privind accesul la propriul dosar și deconspirarea
Securității, excepție ridicată de Costel Agachi într-o cauză
având ca obiect soluționarea unei acțiuni în constatare formulate
de Consiliul Național pentru Studierea Arhivelor Securității.
În motivarea excepției de neconstituționalitate, cu privire
la criticile referitoare la constituționalitatea extrinsecă a textelor
criticate, se susține că emiterea Ordonanței de urgență a

Guvernului nr. 24/2008 s-a făcut cu încălcarea de către Guvern
a prevederilor constituționale ale art. 108 alin. (3) și art. 115
alin. (4), legiuitorul nearătând în ce constă situația extraordinară
care a determinat urgența reglementării.
Referitor la pretinsa încălcare prin textele criticate a
dispozițiilor art. 16 din Constituție se arată că, în timp ce
constatarea calității de lucrător sau colaborator al Securității este
de competența exclusivă a Curții de Apel București, adeverințele
prevăzute la art. 8 lit. b) și art. 9 din ordonanța de urgență
criticată pot fi contestate în fața oricărei instanțe de contencios
administrativ, în termen de 30 de zile de la publicarea lor,
creându-se astfel o situație privilegiată persoanelor interesate
în contestarea acestora din urmă, în timp ce persoanelor
verificate de către Curtea de Apel București li se încalcă dreptul
de a se apăra în fața unor instanțe apropiate de domiciliu.
Cu privire la pretinsa încălcare a prevederilor constituționale
ale art. 21 alin. (1) și (2) se susține că, subrogându-se în dreptul
persoanelor vătămate, Consiliul Național pentru Studierea
Arhivelor Securității le îngrădește acestora accesul liber la
justiție.
De asemenea, se arată că dispozițiile art. 8 lit. a) și ale art. 11
alin. (1) din Ordonanța de urgență a Guvernului nr. 24/2008
subrogă instituția anterior referită în atribuțiile instituției
Avocatului Poporului, special creată pentru apărarea drepturilor
și a libertăților persoanelor fizice, încălcând în acest fel
prevederile constituționale ale art. 58 și art. 59.
Referitor la pretinsa încălcare a dispozițiilor art. 124 alin. (1)
și (3) din Constituție se susține că, potrivit acestora, ăjustiția se
înfăptuiește în numele legii” și că noțiunea de ălege” trebuie
interpretată stricto sensu în acest context, ea neputând fi
înlocuită cu cea de ăordonanță de urgență”.
Cu privire la pretinsa încălcare a prevederilor art. 126 din
Constituție se arată că, deși în preambulul Ordonanței de
urgență a Guvernului nr. 24/2008 Consiliul Național pentru
Studierea Arhivelor Securității este descris ca fiind o instituție
administrativă autonomă, fără atribuții jurisdicționale, în realitate
acesta exercită o jurisdicție specifică, ce constă în introducerea
acțiunilor în justiție pentru constatarea calității de lucrător al
securității sau de colaborator al acesteia, contravenind în acest
fel normei constituționale arătate.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate invocată este neîntemeiată.
Instanța arată în acest sens că prin textele criticate de autorul
excepției sunt respectate garanțiile procesuale ale celor
verificați, acțiunile în constatarea calității de lucrător al Securității
fiind introduse la instanțe de judecată ale căror hotărâri pot fi
atacate cu recurs.
Se arată totodată că sancțiunile prevăzute în Ordonanța de
urgență a Guvernului nr. 24/2008 nu au ca finalitate stabilirea
vreunei răspunderi juridice, ci au ca scop deconspirarea prin
consemnare publică a activității persoanelor care au avut
calitatea de angajat sau colaborator al Securității.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

MONITORUL OFICIAL AL ROMÂNIEI, PARTEA I, Nr. 12/6.I.2012
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008.
În opinia autorului excepției, dispozițiile criticate încalcă
prevederile constituționale ale art. 16 alin. (1) referitor la
egalitatea în drepturi, ale art. 21 alin. (1) și (2) privind accesul
liber la justiție, ale art. 58 și art. 59 cu privire la instituția
Avocatului Poporului, ale art. 108 alin. (3) referitor la actele
Guvernului, ale art. 115 alin. (4) privind delegarea legislativă, ale
art. 124 alin. (1) și (3) cu privire la înfăptuirea justiției și ale
art. 126 — Instanțele judecătorești.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
prevederilor Ordonanței de urgență a Guvernului nr. 24/2008,
constatând că acestea nu contravin dispozițiilor constituționale
și convenționale invocate.
I. Cu referire la criticile de neconstituționalitate extrinsecă,
Curtea, prin Decizia nr. 546 din 28 aprilie 2011, publicată în
Monitorul Oficial al României, Partea I, cu nr. 528 din 27 iulie
2011, a reținut că la momentul emiterii Ordonanței de urgență a
Guvernului nr. 24/2008 au fost îndeplinite condițiile impuse de
textul constituțional invocat: existența unei situații extraordinare
a cărei reglementare să nu poată fi amânată și motivarea
urgenței în cuprinsul ordonanței. În ceea ce privește invocarea
dispozițiilor art. 108 alin. (3) din Legea fundamentală, Curtea a
observat că este lipsită de incidență în cauză, în formularea
acestei critici făcându-se confuzie între regimul adoptării
ordonanțelor simple, care se emit în temeiul unei legi speciale
de abilitare, și regimul adoptării celor de urgență, care pot fi
adoptate de Guvern în virtutea dispozițiilor art. 115 alin. (4) din
Constituție, cu respectarea condițiilor amintite mai sus.
II. Referitor la criticile de neconstituționalitate intrinsecă, prin
aceeași decizie, Curtea a constatat că nu este întemeiată
susținerea potrivit căreia Ordonanța de urgență a Guvernului
nr. 24/2008 ar fi contrară dispozițiilor art. 124 alin. (1) din
Constituție, care prevăd că justiția se înfăptuiește în numele
legii, ănicidecum în numele ordonanței”. Aceasta, deoarece
noțiunea de ălege” este utilizată de textul constituțional în sens
larg, legiuitorul constituant neavând în vedere exclusiv
semnificația restrânsă, de act adoptat de Parlament, ca unică
autoritate legiuitoare a țării, ci referindu-se la ansamblul actelor
normative care formează dreptul intern.
Curtea a mai constatat că este neîntemeiată critica
referitoare la nesocotirea dispozițiilor constituționale care
statuează cu privire la rolul Avocatului Poporului de apărător al
drepturilor și libertăților persoanelor fizice. Posibilitatea pe care
o are Consiliul Național pentru Studierea Arhivelor Securității de
a promova acțiuni în constatarea calității de lucrător sau de
colaborator al Securității nu reprezintă o substituire a acestuia în
atribuțiile Avocatului Poporului. Această instituție dispune de

3

mecanisme specifice, determinate în mod cuprinzător și detaliat
în legea sa de organizare și funcționare, de natură să asigure în
mod eficient realizarea rolului său constituțional. De altfel,
potrivit prevederilor art. 2 alin. (2) din Legea nr. 35/1997 privind
organizarea și funcționarea instituției Avocatul Poporului,
republicată în Monitorul Oficial al României, Partea I, nr. 844 din
15 septembrie 2004, ăîn exercitarea atribuțiilor sale, Avocatul
Poporului nu se substituie autorităților publice”.
Curtea a statuat că prin Ordonanța de urgență a Guvernului
nr. 24/2008 s-a realizat o reconfigurare a Consiliului Național
pentru Studierea Arhivelor Securității, ca autoritate
administrativă autonomă, lipsită de atribuții jurisdicționale, ale
cărei acte privind accesul la dosar și deconspirarea Securității
sunt supuse controlului instanțelor de judecată. Așadar, în
condițiile în care acțiunea în constatarea calității de lucrător al
Securității este introdusă la o instanță de judecată, a cărei
hotărâre poate fi atacată cu recurs, dispozițiile Ordonanței de
urgență a Guvernului nr. 24/2008 nu sunt de natură să confere
Consiliului Național pentru Studierea Arhivelor Securității rolul
de instanță extraordinară, astfel că nu se poate susține
încălcarea dispozițiilor art. 126 alin. (5) din Constituție.
Cu privire la critica referitoare la competența exclusivă a unei
singure instanțe de soluționare a cauzelor având ca obiect
constatarea calității de lucrător sau colaborator al Securității, și
anume Secția de contencios administrativ și fiscal a Curții de
Apel București, Curtea Constituțională a observat, prin Decizia
nr. 530 din 9 aprilie 2009, publicată în Monitorul Oficial al
României, Partea I, nr. 430 din 24 iunie 2009, că, potrivit art. 126
alin. (1) și (2) din Constituție, justiția se realizează prin instanțele
judecătorești, a căror competență este stabilită numai prin lege.
Or, dispozițiile Ordonanței de urgență a Guvernului nr. 24/2008
satisfac pe deplin exigențele constituționale invocate, inclusiv
pe cele prevăzute de art. 126 alin. (5) referitor la interdicția
înființării de instanțe extraordinare.
Prin aceeași decizie, Curtea a constatat că nu este
întemeiată nici critica referitoare la pretinsa nerespectare a
principiului egalității în drepturi, deoarece Ordonanța de urgență
a Guvernului nr. 24/2008 nu instituie niciun privilegiu sau nicio
discriminare pe criterii arbitrare, fiind aplicabil tuturor
persoanelor aflate în ipoteza normei.
Curtea a mai reținut că Ordonanța de urgență a Guvernului
nr. 24/2008 urmărește deconspirarea prin consemnarea publică
a persoanelor care au participat la activitatea de poliție politică
comunistă, fără să promoveze răspunderea juridică și politică a
acestora și fără să creeze premisele unei forme de răspundere
morală și juridică colectivă, pentru simpla participare la
activitatea serviciilor de informații, în condițiile lipsei de vinovăție
și a vreunei încălcări a drepturilor omului și a libertăților
fundamentale.
Curtea a respins excepția de neconstituționalitate a
dispozițiilor criticate din Ordonanța de urgență a Guvernului
nr. 24/2008 ca neîntemeiată, reținând că, în condițiile în care
acțiunea în constatarea calității de lucrător al Securității este
introdusă la o instanță de judecată, a cărei hotărâre poate fi
atacată cu recurs, dispozițiile Ordonanței de urgență a
Guvernului nr. 24/2008 nu sunt de natură a încălca dreptul la un
proces echitabil și dreptul la apărare și nici celelalte drepturi și
libertăți fundamentale invocate, părțile având, deopotrivă,
posibilitatea de a uza de garanțiile prevăzute de legea
procesuală civilă pentru a-și susține poziția asupra problemelor
de fapt și de drept.
Întrucât criticile de neconstituționalitate din prezenta cauză
privesc aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluțiile deciziilor
menționate își păstrează valabilitatea și în cauza de față.

4

MONITORUL OFICIAL AL ROMÂNIEI, PARTEA I, Nr. 12/6.I.2012

Referitor la critica ce privește instanța de contencios
administrativ la care actele emise de Colegiul Consiliului
Național pentru Studierea Arhivelor Securității pot fi atacate,
Curtea reține că argumentele invocate de autorul excepției sunt

ambigue, întrucât toate aceste acte pot fi atacate, potrivit
dispozițiilor art. 10 alin. (2) și art. 11 din Ordonanța de urgență
a Guvernului nr. 24/2008, la Secția de contencios administrativ
și fiscal a Curții de Apel București.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 24/2008
privind accesul la propriul dosar și deconspirarea Securității, excepție ridicată de Costel Agachi în Dosarul nr. 6.069/2/2010 al
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 22 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 1.254
din 22 septembrie 2011

referitoare la excepția de neconstituționalitate a dispozițiilor art. 27 teza întâi
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Aspazia Cojocaru
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 27 teza întâi din Ordonanța Guvernului
nr. 2/2001 privind regimul juridic al contravențiilor, excepție
ridicată de Cătălin Gheorghe Radu în Dosarul
nr. 2.510/281/2011 al Judecătoriei Ploiești — Secția civilă și care
formează obiectul Dosarului nr. 763D/2011 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

neîntemeiată, arătând că textele criticate nu contravin
principiului accesului liber la justiție și dreptului la un proces
echitabil, întrucât cel ce face contestația la executare are dreptul
de a formula apărări de fond în condițiile normelor procedurale
criticate de autorul excepției.
C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2011, pronunțată în Dosarul
nr. 2.510/281/2011, Judecătoria Ploiești — Secția civilă a
sesizat Curtea Constituțională cu excepția de
neconstituționalitate a dispozițiilor art. 27 teza întâi din
Ordonanța Guvernului nr. 2/2001 privind regimul juridic al
contravențiilor, excepție ridicată de Cătălin Gheorghe Radu
într-un litigiu având ca obiect soluționarea plângerii
contravenționale formulate de autorul excepției.
În motivarea excepției de neconstituționalitate se susține
că prin comunicarea procesului-verbal de constatare a
contravenției și de aplicare a sancțiunilor prin poștă, cu
confirmare de primire, este limitată posibilitatea efectivă a
persoanei sancționate de a lua cunoștință de conținutul acestuia
și de a formula plângerea contravențională în termenul prevăzut
de lege, care curge de la data comunicării, persoana în cauză
fiind în acest fel lipsită de dreptul de a se apăra, fapt ce

MONITORUL OFICIAL AL ROMÂNIEI, PARTEA I, Nr. 12/6.I.2012
constituie o încălcare a liberului acces la justiție și a dreptului la
un proces echitabil.
Judecătoria Ploiești — Secția civilă apreciază că excepția de
neconstituționalitate invocată este neîntemeiată.
Instanța arată în acest sens că legiuitorul are competența
exclusivă de a stabili norme de procedură, precum și reguli
speciale, derogatorii de la normele generale, fără ca prin
aceasta să fie încălcat liberul acces la justiție al titularilor
drepturilor procesuale, care își vor exercita aceste drepturi în
cadrul procesual și cu respectarea exigențelor stabilite de
legiuitor.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 27 teza întâi din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare, care au următorul cuprins:
ăComunicarea procesului-verbal și a înștiințării de plată se face
prin poștă, cu aviz de primire, sau prin afișare la domiciliul sau
la sediul contravenientului.”
În opinia autorului excepției, dispozițiile criticate încalcă
prevederile constituționale ale art. 21 privind accesul liber la

5

justiție, dispozițiile art. 6 din Convenția pentru apărarea
drepturilor și a libertăților fundamentale și pe acelea ale art. 10
din Declarația Universală a Drepturilor Omului, ambele texte
privind dreptul la un proces echitabil.
Examinând excepția de neconstituționalitate, Curtea
constată următoarele:
Potrivit dispozițiilor art. 26 alin. (1) din Ordonanța Guvernului
nr. 2/2001, în cazul în care contravenientul este prezent la
încheierea procesului-verbal de constatare a contravenției și de
aplicare a sancțiunii, acestuia îi sunt înmânate copia de pe
procesul-verbal și înștiințarea de plată a amenzii, făcându-se
mențiune despre aceasta în procesul-verbal.
Dacă contravenientul este absent sau refuză să semneze
procesul-verbal, conform prevederilor art. 26 alin. (3) și art. 27
din aceeași ordonanță, comunicarea procesului-verbal și a
înștiințării de plată se face de către agentul constatator, prin
poștă, cu aviz de primire, sau prin afișare la domiciliul sau la
sediul contravenientului, în termen de cel mult o lună de la data
încheierii.
Sunt reglementate astfel două modalități tehnice de realizare
a comunicării: prin înmânare și prin poștă, cu aviz de primire.
Rațiunea celei din urmă constă în aducerea la cunoștința
persoanei care a săvârșit o contravenție a documentelor
menționate, așa încât aceasta să poată formula plângere
împotriva procesului-verbal de constatare a contravenției în
termen de 15 zile de la data comunicării, potrivit art. 31 alin. (1)
din același act normativ, care în acest caz va fi data primirii
acesteia prin poștă, sub sancțiunea decăderii din dreptul de a
face plângere. Rezultă că această modalitate de comunicare a
procesului-verbal este de natură a asigura încunoștințarea
efectivă a contravenientului în privința faptei săvârșite și a
sancțiunii contravenționale aplicate.
Astfel, Curtea constată că prin dispozițiile art. 27 teza întâi
din Ordonanța Guvernului nr. 2/2001 nu le este îngrădit
contravenienților accesul liber la justiție și nici dreptul la un
proces echitabil, nefiind astfel încălcate prevederile art. 21 din
Constituție, nici cele ale art. 6 din Convenția pentru apărarea
drepturilor și libertăților fundamentale și nici cele ale art. 10 din
Declarația Universală a Drepturilor Omului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 27 teza întâi din Ordonanța Guvernului
nr. 2/2001 privind regimul juridic al contravențiilor, excepție ridicată de Cătălin Gheorghe Radu în Dosarul nr. 2.510/281/2011 al
Judecătoriei Ploiești — Secția civilă.
Definitivă și general obligatorie.
Pronunțată în ședința publică din data de 22 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

6

MONITORUL OFICIAL AL ROMÂNIEI, PARTEA I, Nr. 12/6.I.2012
CURTEA CONSTITUȚIONALĂ

D E C I Z I A Nr. 1.295
din 4 octombrie 2011

referitoare la excepția de neconstituționalitate a dispozițiilor art. 136 alin. (6)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 136 alin. (6) din Ordonanța Guvernului
nr. 92/2003 privind Codul de procedură fiscală, excepție ridicată
de Manuela Elena Boțârlăianu în Dosarul nr. 11.186/231/2009 al
Judecătoriei Focșani și care formează obiectul Dosarului Curții
Constituționale nr. 2.977/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale,
respectiv Decizia nr. 1.516 din 17 noiembrie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 15 aprilie, pronunțată în Dosarul
nr. 11.186/231/2009, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 136 alin. (6) din Ordonanța Guvernului
nr. 92/2003 privind Codul de procedură fiscală, excepție
ridicată de Manuela Elena Boțârlăianu într-o cauză civilă având
ca obiect soluționarea unei contestații la executare.
În motivarea excepției de neconstituționalitate autoarea
acesteia susține că prin normele criticate se instituie o derogare
de la dispozițiile art. 142 din Legea nr. 85/2006 privind procedura
insolvenței, creându-se astfel un regim discriminatoriu între
diferite categorii de debitori, — datorită procedurilor diferite de
executare silită de drept comun, respectiv de drept fiscal —,
precum și un regim diferit creditorilor aceluiași debitor.
Judecătoria Focșani apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 136 alin. (6) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare, care au următorul
cuprins: ă(6) În cazul în care, potrivit legii, s-a dispus atragerea
răspunderii membrilor organelor de conducere, în conformitate
cu dispozițiile cap. IV din Legea nr. 85/2006 privind procedura
insolvenței, și pentru creanțe fiscale, prin derogare de la
prevederile art. 142 din Legea nr. 85/2006, executarea silită se
efectuează de organul de executare în condițiile prezentului
cod.”
În opinia autoarei excepției de neconstituționalitate, acest
text de lege contravine prevederilor constituționale ale art. 16
alin. (1) privind egalitatea în drepturi.
Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor legale criticate, prin raportare la dispozițiile art. 16
din Legea fundamentală, de exemplu, prin Decizia nr. 1.516 din
17 noiembrie 2009, publicată în Monitorul Oficial al României,
Partea I, nr. 883 din 17 decembrie 2009, sau prin Decizia nr. 942
din 23 septembrie 2008, publicată în Monitorul Oficial al
României, Partea I, nr. 716 din 22 octombrie 2008.
Astfel, Curtea a statuat că legiuitorul poate reglementa
regimuri derogatorii de la dreptul comun, prin stabilirea unor
norme de procedură speciale, determinate de anumite situații
speciale. În cazul de față, situația specială este dată de faptul că
obiectul executării silite îl constituie încasarea creanțelor fiscale
ce constituie surse ale bugetului de stat, interesul general ocrotit
impunând adoptarea unor reguli care să asigure protejarea
eficientă a creanțelor statului și recuperarea lor cu prioritate. Nu
se aduce astfel atingere principiului egalității, cu privire la care
Curtea Constituțională a statuat în mod constant în jurisprudența
sa că nu este sinonim cu uniformitatea, astfel încât, dacă la
situații juridice egale se impune un tratament juridic egal, la
situații diferite, tratamentul aplicabil nu poate fi decât diferit.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 12/6.I.2012

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 136 alin. (6) din Ordonanța Guvernului
nr. 92/2003 privind Codul de procedură fiscală, excepție ridicată de Manuela Elena Boțârlăianu în Dosarul nr. 11.186/231/2009 al
Judecătoriei Focșani.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.298
din 4 octombrie 2011

referitoare la excepția de neconstituționalitate a prevederilor art. 77 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 77 din Legea nr. 85/2006 privind procedura
insolvenței, excepție ridicată de Societatea Comercială
ăCozamin” — S.R.L. din Galați în Dosarul nr. 1.682/233/2010 al
Judecătoriei Galați — Secția civilă, și care formează obiectul
Dosarului Curții Constituționale nr. 4.205D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, având în vedere jurisprudența Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 19 august 2010, pronunțată în Dosarul
nr. 1.682/233/2010, Judecătoria Galați — Secția civilă a
sesizat Curtea Constituțională cu excepția de
neconstituționalitate a dispozițiilor art. 77 din Legea
nr. 85/2006 privind procedura insolvenței, excepție ridicată
de Societatea Comercială ăCozamin” — S.R.L. din Galați într-o

cauză având ca obiect soluționarea cererii formulate împotriva
autorului excepției prin care debitorul supus procedurii, prin
lichidator judiciar, solicită recuperarea unor creanțe.
În motivarea excepției de neconstituționalitate autorul
susține, în esență, că dispozițiile legale criticate sunt
neconstituționale, deoarece prin scutirea de plată a taxei de
timbru, în fapt, nu se creează o facilitate la îndemâna
administratorului judiciar sau a lichidatorului, ci se creează un
privilegiu pentru creditor, care, prin intermediul administratorului
judiciar sau al lichidatorului, poate recupera creanța sa cu
cheltuieli minime.
Judecătoria Galați — Secția civilă, contrar dispozițiilor
art. 29 alin. (4) din Legea nr. 47/1992 privind organizarea și
funcționarea Curții Constituționale, republicată, nu și-a exprimat
opinia asupra excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Avocatul Poporului și Guvernul nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile art. 77 din

8

MONITORUL OFICIAL AL ROMÂNIEI, PARTEA I, Nr. 12/6.I.2012

Legea nr. 85/2006 privind procedura insolvenței, publicată în
Monitorul Oficial al României, Partea I, nr. 359 din 21 aprilie
2006. Ulterior sesizării Curții Constituționale, art. 77 a fost
modificat prin Legea nr. 169/2010 pentru modificarea și
completarea Legii nr. 85/2006 privind procedura insolvenței,
publicată în Monitorul Oficial al României, Partea I, nr. 505 din
21 iulie 2010.
Soluția legislativă criticată de autorul excepției de
neconstituționalitate a fost preluată de alin. (1) al art. 77 în noua
redactare.
Art. 77 în formularea criticată, și asupra căruia Curtea
urmează a se pronunța, are următorul cuprins: ăToate acțiunile
introduse de administratorul judiciar sau de lichidator în
aplicarea dispozițiilor prezentei legi, inclusiv pentru recuperarea
creanțelor, sunt scutite de taxe de timbru.”
În opinia autorului excepției de neconstituționalitate,
prevederile legale criticate contravin dispozițiilor art. 16 privind
egalitatea în drepturi, art. 21 privind accesul liber la justiție,
art. 44 privind dreptul de proprietate privată din Constituție,
precum și ale art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale și ale art. 1 referitor la protecția proprietății din
Protocolul adițional nr. 1 la Convenție.
Examinând excepția de neconstituționalitate, Curtea
constată că asupra prevederilor legale criticate s-a pronunțat în
raport cu critici similare, prin mai multe decizii, de exemplu prin
Decizia nr. 551 din 3 mai 2011, publicată în Monitorul Oficial al
României, Partea I, nr. 610 din 30 august 2011, și prin Decizia
nr. 973 din 30 septembrie 2008, publicată în Monitorul Oficial al
României, Partea I, nr. 736 din 30 octombrie 2008, respingând
excepția de neconstituționalitate.
Astfel, referindu-se la art. 77 din Legea nr. 85/2006, Curtea
a statuat că, în cadrul procedurii falimentului, lichidatorul judiciar
are o poziție și o situație deosebite față de toate părțile și față de
toți ceilalți participanți la procedură, el nefiind parte în proces, ci
doar participant, cu rol și atribuții determinate de lege. Acesta
nu acționează în interes personal, ci pentru buna desfășurare a
întregii proceduri, în vederea reîntregirii patrimoniului debitorului
insolvabil, precum și în interesul creditorilor, pentru ca aceștia să
își poată valorifica creanțele în cât mai mare măsură și cât mai
operativ. Prin urmare nu poate fi vorba despre un tratament

juridic egal, având în vedere situațiile obiectiv diferite în care se
găsesc lichidatorul judiciar, pe de o parte, și părțile din proces,
pe de altă parte.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.
Curtea reține totodată, referitor la criticile autorului excepției
prin invocarea dispozițiilor art. 44 din Constituție, că acestea nu
pot fi reținute, întrucât, potrivit art. 139 alin. (1) din Legea
fundamentală, taxele și impozitele se stabilesc numai prin lege,
iar art. 77 din Legea nr. 85/2006, prin prevederea scutirii de la
taxa de timbru a acțiunilor introduse de administratorul judiciar
sau de lichidator, corespund scopului prezentei legi, celerității
procedurii, precum și poziției deosebite în care se află
administratorul judiciar sau lichidatorul.
De altfel, în jurisprudența sa, a se vedea în acest sens
Decizia nr. 461 din 2 decembrie 2003, publicată în Monitorul
Oficial al României, Partea I, nr. 53 din 22 ianuarie 2004, Curtea
Constituțională a statuat că exonerarea de la obligația de plată
a taxelor judiciare de timbru este un atribut exclusiv al
legiuitorului, a cărui exercitare nu afectează nici dreptul de
proprietate privată, nici egalitatea în fața legii.
Aceste considerente sunt în concordanță cu jurisprudența
Curții Europene a Drepturilor Omului și cu cea a Curții
Constituționale, care a stabilit că principiul egalității nu are
semnificația uniformității, fiind, deci, posibilă instituirea unui
tratament juridic diferit, atunci când situațiile diferite justifică
aceasta în mod rațional și obiectiv.
Pe de altă parte, Curtea Europeană a Drepturilor Omului a
stabilit în jurisprudența sa că dreptul la un proces echitabil,
prevăzut de art. 6 din Convenția pentru apărarea drepturilor
omului și a libertăților fundamentale, nu este un drept absolut,
statele având posibilitatea de a stabili termene de prescripție
sau de decădere ori alte condiții privind exercitarea acestui drept
(a se vedea în acest sens Hotărârea din 10 mai 2001,
pronunțată în Cauza Z și alții împotriva Regatului Unit al Marii
Britanii, paragraful 93).
De altfel, legiuitorul este îndreptățit să stabilească măsurile
legislative adecvate pentru a se asigura desfășurarea
proceselor și pentru a împiedica abuzul de drept.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 77 din Legea nr. 85/2006 privind procedura
insolvenței, excepție ridicată de Societatea Comercială ăCozamin” — S.R.L. din Galați în Dosarul nr. 1.682/233/2010 al Judecătoriei
Galați — Secția civilă.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

MONITORUL OFICIAL AL ROMÂNIEI, PARTEA I, Nr. 12/6.I.2012

9

CURTEA CONSTITUȚIONALĂ

D E C I Z I A Nr. 1.307
din 4 octombrie 2011

referitoare la excepția de neconstituționalitate a prevederilor art. 22 alin. (1) lit. b)
din Legea nr. 188/2000 privind executorii judecătorești
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 22 alin. (1) lit. b) din Legea nr. 188/2000
privind executorii judecătorești, excepție ridicată de Doru
Munteanu Arghir în Dosarul nr. 621/59/2010 al Curții de Apel
Timișoara — Secția contencios administrativ și fiscal și care
formează
obiectul
Dosarului
Curții
Constituționale
nr. 4.498D/2010.
La apelul nominal se prezintă, pentru autorul excepției,
avocat Alexandru Țiclea, din Baroul București, cu delegație
depusă la dosar, și se constată lipsa celeilalte părți, față de care
procedura de citare este legal îndeplinită.
Cauza fiind în stare de judecată, președintele acordă
cuvântul
reprezentantului
autorului
excepției
de
neconstituționalitate, care pune concluzii de admitere a excepției
de neconstituționalitate și depune la dosar note scrise prin care
reiterează motivele invocate în excepția de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2010, pronunțată în Dosarul
nr. 621/59/2010, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 22 alin. (1) lit. b) din Legea nr. 188/2000
privind executorii judecătorești, excepție ridicată de Doru
Munteanu Arghir într-o cauză având ca obiect anularea unui
ordin al ministrului justiției cu privire la încetarea calității de
executor judecătoresc.
În motivarea excepției de neconstituționalitate autorul
susține, în esență, că dispozițiile legale criticate sunt
neconstituționale, întrucât nu disting între pensionarea la cerere,
cu consecința încetării calității de executor judecătoresc, și
pensionarea pentru limită de vârstă, situație care nu ar putea
atrage încetarea calității de executor judecătoresc decât cu
încălcarea dispozițiilor constituționale și internaționale
menționate. Autorul arată că îi este îngrădit dreptul la muncă
prin dobândirea, în mod legal, a unui alt drept, respectiv dreptul

la pensie pentru limită de vârstă, deși ambele drepturi sunt
prevăzute de Legea fundamentală și pot fi cumulate, prin
aceasta fiind încălcat și principiul restrângerii exercițiului unor
drepturi și libertăți fundamentale. De asemenea, autorul
consideră că prin încetarea activității de executor judecătoresc,
pe motiv de pensionare pentru limită de vârstă, a fost discriminat
pe criteriul de vârstă. În opinia autorului excepției, dispozițiile
legale criticate, în baza cărora a fost emis ordinul ministrului
justiției de încetare a activității pe motiv de pensionare, încalcă
și principiul constituțional al neretroactivității legii.
Curtea de Apel Timișoara — Secția contencios
administrativ și fiscal consideră că excepția de
neconstituționalitate este neîntemeiată, deoarece îndeplinirea
unui serviciu de interes public, cum este cel prestat de executorii
judecătorești, nu constituie un drept absolut, astfel încât este
opțiunea legiuitorului ca această activitate să fie desfășurată
doar în anumite condiții și să înceteze în momentul pensionării.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
susținerile reprezentantului autorului excepției, notele scrise
depuse, concluziile procurorului, dispozițiile legale criticate,
raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie art. 22
alin. (1) lit. b) din Legea nr. 188/2000 privind executorii
judecătorești, publicată în Monitorul Oficial al României, Partea I,
nr. 559 din 10 noiembrie 2000, cu modificările și completările
ulterioare, text de lege care are următorul cuprins: ă(1) Calitatea
de executor judecătoresc încetează: [...] b) prin pensionare sau
în cazul constatării incapacității de muncă, în condițiile legii;”.
În opinia autorului excepției de neconstituționalitate,
prevederile legale criticate contravin dispozițiilor art. 15 alin. (2)
privind neretroactivitatea legii, art. 16 alin. (1) privind egalitatea
în drepturi, art. 20 referitor la tratatele internaționale privind
drepturile omului, art. 41 alin. (1) privind munca și protecția
socială a muncii, art. 53 privind restrângerea exercițiului unor
drepturi sau al unor libertăți, art. 148 alin. (2) și (4) privind
prioritatea prevederilor tratatelor Uniunii Europene față de

10

MONITORUL OFICIAL AL ROMÂNIEI, PARTEA I, Nr. 12/6.I.2012

dispozițiile contrare din legile interne din Constituție, precum și
ale art. 14 privind interzicerea discriminării din Convenția pentru
apărarea drepturilor omului și a libertăților fundamentale, art. 1
pct. 2 și 4 privind demnitatea umană, art. 20 privind egalitatea de
șanse și de tratament în materie de angajare și profesie, fără
discriminare în funcție de sex, art. 23 privind dreptul persoanelor
vârstnice la protecție socială și art. 24 privind dreptul la protecție
în caz de concediere din Carta Socială Europeană, precum și
art. 5 privind principiul subsidiarității și art. 6 privind relația dintre
Uniunea Europeană și drepturile omului din Tratatul Uniunii
Europene.
Examinând excepția de neconstituționalitate, Curtea reține
că prevederile art. 22 din Legea nr. 188/2000 privind executorii
judecătorești conține două categorii de dispoziții: la alin. (1) sunt
enumerate cazurile în care încetează calitatea de executor
judecătoresc [a) la cerere; b) prin pensionare sau în cazul
constatării incapacității de muncă, în condițiile legii; c) prin
desființarea biroului executorului judecătoresc, urmată de
neexercitarea fără justificare de către titularul acestuia a
profesiei, în condițiile legii, într-un alt birou, în termen de 6 luni;
d) prin excluderea din profesie, dispusă ca sancțiune
disciplinară, în condițiile prezentei legi; e) în cazul condamnării
definitive la o pedeapsă privativă de libertate pentru săvârșirea
unei infracțiuni; f) în cazul constatării văditei sale incapacități
profesionale; g) în cazul în care executorul judecătoresc nu mai
îndeplinește condițiile prevăzute la art. 15 lit. a), b), d), e) și f)],
iar la alin. (2) sunt prevăzute condițiile procedurale în care se
constată sau se dispune, după caz, de ministrul justiției, la
solicitarea Consiliului Uniunii Naționale a Executorilor
Judecătorești sau din oficiu, încetarea calității de executor
judecătoresc.
Curtea Constituțională, prin Decizia nr. 513 din 20 iunie 2006,
publicată în Monitorul Oficial al României, Partea I, nr. 598 din
11 iulie 2006, a stabilit cu titlu de principiu că dreptul la muncă,
alegerea profesiei, a meseriei sau a ocupației vizează
posibilitatea oricărei persoane de a exercita profesia sau
meseria pe care o dorește, în anumite condiții stabilite de
legiuitor. Prin urmare, legiuitorul este singurul competent să
stabilească atât criteriile de acces sau primire într-o profesie,
meserie, cât și condițiile de încetare a exercitării acesteia.
Desigur, legiuitorul reglementând aceste criterii și condiții
trebuie să respecte drepturile și libertățile fundamentale
prevăzute de Constituție. De asemenea, aceste criterii trebuie
să respecte dispozițiile art. 16 din Constituție, în sensul de a nu
fi impuse în scopul discriminării unor categorii de cetățeni.
În cauza de față, Curtea constată că textul legal criticat
impune un criteriu de încetare a calității de executor
judecătoresc, cu alte cuvinte, unul de încetare a exercitării unei
profesii, și anume prin pensionare. Legiuitorul este îndrituit să
adopte astfel de norme, Constituția negarantând exercitarea sie
die a unei profesii. Este de observat grija legiuitorului de a stabili
un criteriu care depinde exclusiv de manifestarea de voință a
persoanei care îndeplinește condițiile de pensionare și nu de
vreun alt element, spre deosebire de Codul muncii, unde
contractul individual de muncă, deci și calitatea de angajat,
încetează ăla data îndeplinirii cumulative a condițiilor de vârstă
standard și a stagiului minim de cotizare pentru pensionare;”
(art. 56 alin. (1) lit. c) din Legea nr. 53/2003 — Codul muncii,
republicată în Monitorul Oficial al României, Partea I, nr. 345 din
18 mai 2011).
Prin urmare, textul legal criticat constituie o derogare de la
regimul de drept comun de pensionare, fiind, de altfel, unul care

consacră o soluție legislativă favorabilă autorului excepției,
întrucât condiționează încetarea calității de executor
judecătoresc chiar de conduita sa personală. De altfel, art. 103
alin. (1) din Legea nr. 263/2010 privind sistemul unitar de pensii
publice, publicată în Monitorul Oficial al României, Partea I,
nr. 852 din 20 decembrie 2010 prevede în mod expres că
ăpensia se acordă la cererea persoanei îndreptățite [...] depusă
personal ori prin mandatar desemnat prin procură specială”.
Toate cele expuse mai sus demonstrează în mod univoc
opțiunea legiuitorului de a lăsa la libera apreciere a executorului
judecătoresc momentul încetării calității sale. Această opțiune
legislativă este justificată de faptul că executorii judecătorești
efectuează un serviciu de interes public, îndeplinind acte de
autoritate publică, iar legiuitorul a dorit asigurarea continuității
prestării acestui serviciu.
Rezultă că norma legală criticată se aplică în mod egal
tuturor executorilor judecătorești, fără a institui vreo discriminare
bazată pe criteriul vârstei.
Curtea mai reține că dispozițiile legale criticate nu aduc
atingere art. 41 alin. (1) din Constituție, întrucât executorii
judecătorești efectuează un serviciu de interes public,
îndeplinind acte de autoritate publică, iar dreptul exercitării unei
anumite profesii, meserii sau ocupații nu poate fi absolutizat.
Astfel cum s-a arătat, instituirea prin lege a condițiilor în care o
anumită profesie poate fi desfășurată, precum și a condițiilor de
încetare a exercitării acesteia nu aduce atingere dreptului la
muncă consacrat de Legea fundamentală. Prevederile legale
criticate nu instituie o restrângere a dreptului la muncă, ci
stabilesc condițiile de încetare a calității de executor
judecătoresc, Constituția negarantând exercitarea unui serviciu
de interes public sine die.
În consecință, neexistând nicio încălcare a dreptului
constituțional la muncă, art. 53 din Constituție, invocat în
susținerile autorului excepției, nu are incidență în cauză.
Invocarea celorlalte prevederi constituționale sau cuprinse
în acte ale Uniunii Europene pune în evidență faptul că autorul
excepției se confruntă mai degrabă cu o problemă de
interpretare și aplicare a legii, respectiv faptul că după
dobândirea calității de executor judecătoresc a beneficiat de
pensie anticipată, care în condițiile inițiale ale Legii nr. 19/2000,
în lipsa vreunei prevederi speciale a acesteia, se transforma în
pensie pentru limită de vârstă, atunci când persoana îndeplinea
condițiile prevăzute de lege. Prin urmare este de competența
instanței stabilirea faptului dacă această pensie anticipată
devenea, la îndeplinirea condițiilor prevăzute de lege, automat
o pensie pentru limită de vârstă sau era nevoie în acest sens de
o cerere.
De asemenea, cu privire la încălcarea normelor de
procedură prevăzute de alin. (2) din lege, competentă să se
pronunțe este exclusiv instanța judecătorească sesizată cu
acțiunea având ca obiect anularea actului administrativ.
În fine, Curtea reține că, potrivit Legii nr. 188/2000,
pensionarea constituie o modalitate de încetare a calității de
executor judecătoresc, iar în situația în care executorul
judecătoresc se pensionează pentru limită de vârstă, acesta se
poate reîncadra în muncă, cu respectarea condițiilor prevăzute
de lege pentru exercitarea profesiei, și va putea cumula pensia
cu veniturile realizate din desfășurarea activității de executor
judecătoresc.

MONITORUL OFICIAL AL ROMÂNIEI, PARTEA I, Nr. 12/6.I.2012

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 22 alin. (1) lit. b) din Legea nr. 188/2000
privind executorii judecătorești, excepție ridicată de Doru Munteanu Arghir în Dosarul nr. 621/59/2010 al Curții de Apel Timișoara —
Secția contencios administrativ și fiscal.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.313
din 4 octombrie 2011

referitoare la excepția de neconstituționalitate a dispozițiilor art. 6 din Legea nr. 241/2005
pentru prevenirea și combaterea evaziunii fiscale
Augustin Zegrean
Acsinte Gaspar
Aspazia Cojocaru
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

privat de libertatea sa pentru singurul motiv că nu este în măsură
să execute o astfel de obligație. Se face referire în acest sens
la hotărârile Comisiei Europene a Drepturilor Omului din 15 mai
1996 și, respectiv, 21 ianuarie 1997, pronunțate în cauzele Ninin
și Barajas împotriva Franței, în care instanța europeană a arătat
că dispozițiile art. 1 din Protocolul adițional nr. 4 la Convenție nu
se aplică în materie de infracțiuni, ce au fost completate cu cele
afirmate prin Hotărârea Curții Europene a Drepturilor Omului din
2 iulie 2002, pronunțată în Cauza Göktan împotriva Franței, prin
care s-a arătat că prevederile anterior referite se aplică numai în
materia obligațiilor contractuale.
C U R T E A,

Pe rol se află soluționarea excepției de neconstituționalitate
a dispozițiilor art. 6 din Legea nr. 241/2005 pentru prevenirea și
combaterea evaziunii fiscale, excepție ridicată de Gheorghe
Balâc în Dosarul nr. 16.168/233/2010 al Judecătoriei Galați —
Secția penală și care formează obiectul Dosarului nr. 795D/2011
al Curții Constituționale.
La apelul nominal răspunde personal autorul excepției,
lipsind celelalte părți, față de care procedura de citare a fost
legal îndeplinită.
Cauza fiind în stare de judecată, președintele acordă
cuvântul autorului excepției, care solicită ca dispozițiile art. 6 din
Legea nr. 241/2005 să fie declarate neconstituționale, întrucât
contravin prevederilor art. 1 din Protocolul adițional nr. 4 la
Convenția pentru apărarea drepturilor omului și a libertăților
fundamentale, fapt ce constituie o încălcare a dispozițiilor art. 20
alin. (2) din Constituție, care acordă prioritate în aplicare pactelor
și tratatelor privitoare la drepturile fundamentale ale omului, la
care România este parte, în situațiile în care există
neconcordanțe între acestea și legile interne.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că art. 6 din Legea nr. 241/2005 sancționează
neexecutarea unei obligații de domeniul dreptului financiar, în
timp ce art. 1 din Protocolul adițional nr. 4 la Convenție vizează
obligațiile de natură contractuală, arătând că nimeni nu poate fi

având în vedere actele și lucrările dosarului, constată
următoarele:
Prin Încheierea din 26 mai 2011, pronunțată în Dosarul
nr. 16.168/233/2010, Judecătoria Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 6 din Legea
nr. 241/2005 pentru prevenirea și combaterea evaziunii
fiscale, excepție ridicată de Gheorghe Balâc în soluționarea
unei cauze având ca obiect infracțiunea de evaziune fiscală.
În motivarea excepției de neconstituționalitate se susține
că textele criticate încalcă prevederile constituționale ale art. 20
alin. (2) referitor la tratatele internaționale privind drepturile
omului și dispozițiile art. 1 din Protocolul nr. 4 la Convenția
pentru apărarea drepturilor omului și a libertăților fundamentale.
Judecătoria Galați — Secția penală apreciază că excepția
de neconstituționalitate invocată este neîntemeiată.
Instanța arată, în acest sens, că dispozițiile art. 1 din
Protocolul nr. 4 la Convenție, potrivit cărora ănimeni nu poate fi
privat de libertatea sa pentru singurul motiv că nu este în măsură
să execute o obligație contractuală”, vizează doar obligațiile
contractuale, indiferent de natura lor, nu și obligațiile fiscale, care
sunt de domeniul dreptului public. Se arată, de asemenea, că în
Hotărârea din 2 iulie 2002, pronunțată în Cauza Göktan
împotriva Franței, Curtea Europeană a Drepturilor Omului a

12

MONITORUL OFICIAL AL ROMÂNIEI, PARTEA I, Nr. 12/6.I.2012

reținut că dispozițiile art. 1 din Protocolul nr. 4 la Convenție se
referă doar la obligațiile contractuale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 din Legea nr. 241/2005 pentru prevenirea și
combaterea evaziunii fiscale, publicată în Monitorul Oficial al
României, Partea I, nr. 672 din 27 iulie 2005, care au următorul
cuprins:
— Art.6: ăConstituie infracțiune și se pedepsește cu
închisoare de la un an la 3 ani sau cu amendă reținerea și
nevărsarea, cu intenție, în cel mult 30 de zile de la scadență, a
sumelor reprezentând impozite sau contribuții cu reținere la
sursă.”
În opinia autorului excepției, dispozițiile criticate încalcă
prevederile constituționale ale art. 20 alin. (2) referitor la tratatele
internaționale privind drepturile omului și dispozițiile art. 1 din
Protocolul nr. 4 la Convenția pentru apărarea drepturilor omului
și a libertăților fundamentale privind interzicerea privării de
libertate pentru datorii.
Examinând excepția de neconstituționalitate, Curtea
constată următoarele:
1. În jurisprudența sa, spre exemplu prin Decizia nr. 928 din
14 decembrie 2006, publicată în Monitorul Oficial al României,
Partea I, nr. 42 din 19 ianuarie 2007, Decizia nr. 465 din 17 mai
2007, publicată în Monitorul Oficial al României, Partea I, nr. 367
din 30 mai 2007, Decizia nr. 627 din 29 mai 2008, publicată în
Monitorul Oficial al României, Partea I, nr. 555 din 23 iulie 2008,
Decizia nr. 245 din 19 februarie 2009, publicată în Monitorul
Oficial al României, Partea I, nr. 166 din 17 martie 2009, Decizia
nr. 727 din 7 mai 2009, publicată în Monitorul Oficial al
României, Partea I, nr. 393 din 10 iunie 2009, Decizia nr. 542
din 28 aprilie 2011, publicată în Monitorul Oficial al României,
Partea I, nr. 509 din 19 iulie 2011, Decizia nr. 611 din 12 mai
2011, publicată în Monitorul Oficial al României, Partea I, nr. 509
din 19 iulie 2011, Decizia nr. 646 din 17 mai 2011, publicată în
Monitorul Oficial al României, Partea I, nr. 514 din 21 iulie 2011,
Decizia nr. 1.116 din 8 septembrie 2011, publicată în Monitorul
Oficial al României, Partea I, nr. 795 din 9 noiembrie 2011,
Curtea a conturat o anumită structură inerentă și intrinsecă
oricărei excepții de neconstituționalitate. Aceasta cuprinde
3 elemente: textul contestat din punctul de vedere al
constituționalității, textul de referință pretins încălcat, precum și
motivarea de către autorul excepției a relației de contrarietate
existente între cele două texte, cu alte cuvinte, motivarea
neconstituționalității textului criticat. Indiscutabil primul element
al excepției se circumscrie fie simplei indicări a textului pretins
neconstituțional, fie menționării conținutului său normativ, iar cel
de-al doilea indicării textului sau principiului constituțional pretins
încălcat. În condițiile în care primele două elemente pot fi
determinate absolut, al treilea element comportă un anumit grad
de relativitate determinat tocmai de caracterul său subiectiv.
Astfel, motivarea în sine a excepției, ca element al acesteia, nu
este neapărat un criteriu material sau cantitativ, ci dimpotrivă,
ea rezultă din dinamica primelor elemente. Prin urmare,

materialitatea motivării excepției nu este o condiție sine qua non
a existenței acesteia.
În aceste condiții, Curtea constată că în situația în care textul
de referință invocat este suficient de precis și clar, astfel încât
instanța constituțională să poată reține în mod rezonabil
existența unei minime critici de neconstituționalitate, ea este
obligată să analizeze pe fond excepția de neconstituționalitate
și să considere, deci, că autorul acesteia a respectat și a cuprins
în excepția ridicată cele 3 elemente menționate.
Însă, chiar dacă excepția de neconstituționalitate este în mod
formal motivată, deci cuprinde cele 3 elemente, dar motivarea
în sine nu are nicio legătură cu textul criticat, iar textul de
referință este unul general, Curtea va respinge excepția ca
inadmisibilă, fiind contrară art. 10 alin. (2) din Legea nr. 47/1992
(a se vedea în acest sens Decizia nr. 198 din 12 februarie 2009,
publicată în Monitorul Oficial al României, Partea I, nr. 151 din
11 martie 2009, sau, în cadrul controlului a priori, Decizia nr. 919
din 6 iulie 2011, publicată în Monitorul Oficial al României,
Partea I, nr. 504 din 15 iulie 2011). Aceeași soluție va fi urmată
și în cazul în care excepția de neconstituționalitate nu cuprinde
motivarea ca element al său, iar din textul constituțional invocat
nu se poate desluși în mod rezonabil vreo critică de
neconstituționalitate, fie datorită generalității sale, fie datorită
lipsei rezonabile de legătură cu textul criticat. În acest sens,
Curtea Constituțională, prin Decizia nr. 785 din 16 iunie 2011,
publicată în Monitorul Oficial al României, Partea I, nr. 646 din
9 septembrie 2011, a stabilit că ăsimpla enumerare a unor
dispoziții constituționale sau convenționale nu poate fi
considerată o veritabilă critică de neconstituționalitate. Dacă ar
proceda la examinarea excepției de neconstituționalitate
motivate într-o asemenea manieră eliptică, instanța de control
constituțional s-ar substitui autorului acesteia în formularea unor
critici de neconstituționalitate, ceea ce ar echivala cu un control
efectuat din oficiu, inadmisibil însă, în condițiile în care art. 29
alin. (4) din Legea nr. 47/1992 precizează că «sesizarea Curții
Constituționale se dispune de către instanța în fața căreia s-a
ridicat excepția de neconstituționalitate, printr-o încheiere care
va cuprinde punctele de vedere ale părților, opinia instanței
asupra excepției, și va fi însoțită de dovezile depuse de părți»”
(a se vedea în acest sens și Decizia nr. 627 din 29 mai 2008
precitată, publicată în Monitorul Oficial al României, Partea I,
nr. 555 din 23 iulie 2008).
Mai mult, prin Decizia nr. 63 din 25 ianuarie 2007, publicată
în Monitorul Oficial al României, Partea I, nr. 110 din 14 februarie
2007, și Decizia nr. 517 din 8 mai 2008, publicată în Monitorul
Oficial al României, Partea I, nr. 412 din data de 2 iunie 2008,
Curtea a statuat că invocarea în susținerea excepției a unor
dispoziții constituționale direct în fața Curții, și nu în fața instanței
de judecată, contravine art. 10 alin. (2) și art. 29 alin. (1)—(4)
din Legea nr. 47/1992, întrucât cadrul procesual specific
excepției de neconstituționalitate rezultă din încheierea de
sesizare și din motivarea scrisă a autorului, iar aceasta din urmă
nu poate fi completată în fața Curții Constituționale cu elemente
noi, ce nu au fost puse în discuția părților în fața instanței de
judecată.
Referitor la competența instanțelor judecătorești de a se
pronunța cu privire la admisibilitatea excepțiilor de
neconstituționalitate, Curtea, prin Decizia nr. 888 din 6 iulie
2010, publicată în Monitorul Oficial al României, Partea I, nr. 576
din 13 august 2010, și Decizia nr. 1.603 din 9 decembrie 2010,
publicată în Monitorul Oficial al României, Partea I, nr. 66 din
26 ianuarie 2011, a arătat că neindicarea de către autorul
excepției a normei constituționale pentru a cărei încălcare
consideră că textul legal atacat este neconstituțional sau
trimiterea generică la încălcarea Constituției constituie un motiv
de respingere ca inadmisibilă a excepției, întrucât ea nu
constituie o veritabilă excepție de neconstituționalitate, în sensul
constituțional al termenului. Această consecință se impune,
întrucât jurisdicția constituțională nu se poate substitui părții în
privința invocării motivului de neconstituționalitate, pentru că un
control din oficiu este inadmisibil, având în vedere că nu se

MONITORUL OFICIAL AL ROMÂNIEI, PARTEA I, Nr. 12/6.I.2012
poate exercita, decât la sesizare, controlul pe calea excepției de
neconstituționalitate. Astfel, în acest caz, instanțele vor respinge
excepțiile de neconstituționalitate ca inadmisibile, conform
dispozițiilor art. 29 alin. (1) și (5) din Legea nr. 47/1992.
În situația în care excepția de neconstituționalitate cuprinde
în structura sa primele două elemente anterior menționate,
numai Curtea este cea chemată să se pronunțe asupra acestei
probleme, respectiv dacă aceasta este sau nu motivată, întrucât
ea singură își stabilește competența, conform dispozițiilor art. 3
alin. (2) din Legea nr. 47/1992.
2. Curtea observă că, deși în cauza de față autorul excepției
se limitează la a indica doar textul legal criticat și cel de referință,
Curtea va analiza pe fond excepția ridicată având în vedere
faptul că, în mod rezonabil, se poate determina critica de
neconstituționalitate vizată de autorul excepției. Aceasta constă
în faptul că, în opinia acestuia, textul criticat prevede pedeapsa
cu închisoarea pentru datoriile de natură pecuniară pe care
autorul excepției le are de vărsat la bugetul de stat.

13

Pe fondul excepției, Curtea observă că textul criticat de
autorul excepției incriminează ca infracțiune neexecutarea unei
obligații de natură financiară, pedepsind cu închisoare de la un
an la 3 ani sau cu amendă reținerea și nevărsarea, cu intenție,
în cel mult 30 de zile de la scadență, a sumelor reprezentând
impozite sau contribuții cu reținere la sursă. Or, dispozițiile art. 1
din Protocolul nr. 4 la Convenția pentru apărarea drepturilor
omului și a libertăților fundamentale au în vedere numai
neexecutarea obligațiilor de natură contractuală (a se vedea în
acest sens hotărârile Comisiei Europene a Drepturilor Omului
din 15 mai 1996 și, respectiv, 21 ianuarie 1997, pronunțate în
cauzele Ninin și Barajas împotriva Franței, precum și Hotărârea
Curții Europene a Drepturilor Omului din 2 iulie 2002, pronunțată
în Cauza Göktan împotriva Franței).
În aceste condiții nu poate fi reținută încălcarea prevederilor
art. 1 din Protocolul nr. 4 la Convenție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 6 din Legea nr. 241/2005 pentru prevenirea
și combaterea evaziunii fiscale, excepție ridicată de Gheorghe Balâc în Dosarul nr. 16.168/233/2010 al Judecătoriei Galați —
Secția penală.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 1.316
din 4 octombrie 2011

referitoare la excepția de neconstituționalitate a dispozițiilor art. 4041 și 4042
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 4041 și 4042 din Codul de procedură civilă,
excepție
ridicată
de
Szocs
Jozsef
în
Dosarul
nr. 33.583/299/2009 al Judecătoriei Sectorului 1 București și

care formează obiectul Dosarului Curții Constituționale
nr. 1.017D/2011.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 1.018D/2011
având ca obiect excepția de neconstituționalitate a dispozițiilor
art. 4041 și 4042 din Codul de procedură civilă, excepție ridicată
de Ioan Petru Felegeanu în Dosarul nr. 33.597/299/2009 al
Judecătoriei Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere obiectul cauzelor, în temeiul art. 53
alin. (5) din Legea nr. 47/1992 privind organizarea și
funcționarea Curții Constituționale, dispune conexarea Dosarului

14

MONITORUL OFICIAL AL ROMÂNIEI, PARTEA I, Nr. 12/6.I.2012

nr. 1.018D/2011 la Dosarul nr. 1.017D/2011, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată și menținerea jurisprudenței Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 29 iunie 2011, pronunțate în dosarele
nr. 33.583/299/2009 și nr. 33.597/299/2009, Judecătoria
Sectorului 1 București a sesizat Curtea Constituțională cu
excepția de neconstituționalitate a dispozițiilor art. 4041 și
4042 din Codul de procedură civilă, excepție invocată de
Szocs Jozsef și de Ioan Petru Felegeanu cu ocazia soluționării
unor cauze civile având ca obiect contestații la executare.
În motivarea excepției de neconstituționalitate autorii
acesteia susțin că dispozițiile criticate sunt neconstituționale,
întrucât îngrădesc dreptul la apărare al creditorului, având în
vedere că desființarea actelor de executare silită nu este de
natură să determine, în mod automat, restabilirea situației
anterioare, cu atât mai mult cu cât aceasta nu presupune numai
ca executarea silită să fie nelegală, ci și ca aceasta să fie
efectuată fără un drept, respectiv fără un titlu executoriu. De
asemenea, se permite debitorului să obțină un titlu executoriu
împotriva creditorului, fără a se recurge la competența de drept
comun a instanțelor judecătorești.
Judecătoria Sectorului 1 București apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 4041 și 4042 din Codul de procedură civilă, care
au următorul cuprins:
— Art. 4041: ăÎn toate cazurile în care se desființează titlul
executoriu sau însăși executarea silită, cel interesat are dreptul
la întoarcerea executării, prin restabilirea situației anterioare
acesteia.
Bunurile asupra cărora s-a făcut executarea se vor restitui
celui îndreptățit.
În cazul în care executarea silită s-a făcut prin vânzarea unor
bunuri mobile, întoarcerea executării se va face prin restituirea
de către creditor a sumei rezultate din vânzare, actualizată în
funcție de rata inflației, cu excepția situației când își găsește
aplicare art. 449.”;
— Art. 4042: ăÎn cazul în care instanța judecătorească a
desființat titlul executoriu sau actele de executare, la cererea
celui interesat, va dispune, prin aceeași hotărâre, și asupra
restabilirii situației anterioare executării.
Dacă instanța care a desființat hotărârea executată a dispus
rejudecarea în fond a procesului și nu a luat măsura restabilirii

situației anterioare executării, această măsură se va putea
dispune de instanța care rejudecă fondul.
Dacă nu s-a dispus restabilirea situației anterioare executării
în condițiile alin. 1 și 2, cel îndreptățit o va putea cere instanței
judecătorești competente potrivit legii.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) și (2) privind egalitatea în fața legii, art. 21
alin. (1)—(3) privind accesul liber la justiție, art. 24 alin. (1)
privind garantarea dreptului la apărare, art. 53 alin. (1) privind
restrângerea exercițiului unor drepturi și al unor libertăți și
art. 129 alin. (1) privind folosirea căilor de atac.
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate raportat la aceleași texte constituționale, prin
prisma unor critici similare, exemplu fiind Decizia nr. 555 din
3 mai 2011, publicată în Monitorul Oficial al României, Partea I,
nr. 403 din 8 iunie 2011, Decizia nr. 1.644 din 16 decembrie
2010, publicată în Monitorul Oficial al României, Partea I, nr. 200
din 22 martie 2011, sau Decizia nr. 627 din 28 aprilie 2009,
publicată în Monitorul Oficial al României, Partea I, nr. 447 din
30 iunie 2009.
Astfel, Curtea a statuat că dispozițiile art. 4041 din Codul de
procedură civilă se referă exclusiv la cazurile în care a fost
desființat titlul executoriu sau însăși executarea silită.
Desființarea acestor acte putea fi dispusă numai de instanța
judecătorească, în urma examinării temeiniciei și legalității lor.
La soluționarea cererii de întoarcere a executării, de asemenea,
numai instanțele judecătorești sunt competente să stabilească
dacă cel care o solicită este îndreptățit să obțină restituirea
bunului ori a valorii încasate prin executarea silită.
În această privință, art. 4041 alin. 2 din Codul de procedură
civilă prevede că ăBunurile asupra cărora s-a făcut executarea
se vor restitui celui îndreptățit”. Creditorul are dreptul neîngrădit
de a cere în justiție valorificarea creanțelor sale și, la nevoie,
executarea silită a acestora, iar debitorul și orice altă persoană
interesată au dreptul să conteste, tot în justiție, titlul executoriu
și executarea silită însăși.
De asemenea, prin aceleași decizii, Curtea a reținut că
procedura contestației la executare asigură garanții suficiente
pentru protecția dreptului de proprietate al tuturor părților
implicate în proces prin însuși faptul că le oferă posibilitatea de
a contesta executarea, de a solicita suspendarea acesteia, iar în
cazul admiterii contestației și desființării titlului executoriu sau a
înseși executării silite, persoanele interesate au dreptul la
întoarcerea executării prin restabilirea situației anterioare
acesteia.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.
Distinct de cele reținute în deciziile menționate, Curtea
observă, de asemenea, că, în timp ce prevederile art. 4041 din
Codul de procedură civilă statuează cu titlu de principiu
drepturile debitorului care a obținut desființarea titlului
executoriu, prevederile art. 4042 din Codul de procedură civilă
stabilesc procedurile de urmat în cazul întoarcerii executării și
competența de judecată a instanțelor judecătorești și, prin
urmare, nu poate fi reținută încălcarea dispozițiilor art. 16, 21 și
24 din Constituție.
În ceea ce privește pretinsa încălcare a dispozițiilor art. 53
din Constituție, Curtea constată că acestea nu sunt incidente în
cauză, deoarece acestea sunt aplicabile numai în ipoteza în
care există o restrângere a exercitării drepturilor și libertăților
fundamentale ale cetățenilor, or, așa cum s-a arătat anterior, nu
s-a constatat o încălcare a unor drepturi sau libertăți
fundamentale.

MONITORUL OFICIAL AL ROMÂNIEI, PARTEA I, Nr. 12/6.I.2012

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4041 și 4042 din Codul de procedură civilă,
excepție ridicată de Szocs Jozsef și Ioan Petru Felegeanu în dosarele nr. 33.583/299/2009 și nr. 33.597/299/2009 ale Judecătoriei
Sectorului 1 București.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.383
din 20 octombrie 2011

referitoare la excepția de neconstituționalitate a dispozițiilor art. V din Ordonanța de urgență
a Guvernului nr. 114/2009 privind unele măsuri financiar-bugetare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. V din Ordonanța de urgență a Guvernului
nr. 114/2009 privind unele măsuri financiar-bugetare, excepție
ridicată de Aristica Mrejea în Dosarul nr. 548/101/2010 al
Tribunalului Mehedinți — Secția conflicte de muncă și asigurări
sociale, care formează obiectul Dosarului Curții Constituționale
nr. 3.093D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, menționând în acest sens Decizia Curții
Constituționale nr. 1.288 din 29 septembrie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 15 iunie 2010, pronunțată în Dosarul
nr. 548/101/2010, Tribunalul Mehedinți — Secția conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. V din
Ordonanța de urgență a Guvernului nr. 114/2009 privind
unele măsuri financiar-bugetare, excepție ridicată de Aristica
Mrejea într-o cauză având ca obiect soluționarea unei cereri de
recalculare a pensiei.

În motivarea excepției de neconstituționalitate autoarea
acesteia susține că dispozițiile art. V din Ordonanța de urgență
a Guvernului nr. 114/2009 modifică art. II din Ordonanța de
urgență a Guvernului nr.209/2008, care prevedea acordarea
majorării punctajelor anuale cu data de 1 ianuarie 2010, și
amână doar pentru o categorie de pensionari acordarea
punctajelor până la 1 ianuarie 2011, fiind contrare principiului
constituțional al egalității în drepturi, punând într-o situație
nefavorabilă și inechitabilă persoanele pensionate după
octombrie 2008.
Tribunalul Mehedinți — Secția conflicte de muncă și
asigurări sociale opinează în sensul că dispozițiile criticate sunt
constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. V din Ordonanța de urgență a Guvernului
nr. 114/2009 privind unele măsuri financiar-bugetare, publicată
în Monitorul Oficial al României, Partea I, nr. 919 din
29 decembrie 2009, dispoziții potrivit cărora: ăArticolul II din
Ordonanța de urgență a Guvernului nr. 209/2008 pentru
modificarea Legii nr.19/2000 privind sistemul public de pensii și
alte drepturi de asigurări sociale, publicată în Monitorul Oficial al

16

MONITORUL OFICIAL AL ROMÂNIEI, PARTEA I, Nr. 12/6.I.2012

României, Partea I, nr. 826 din 9 decembrie 2008, aprobată prin
Legea nr. 155/2009, se modifică și va avea următorul cuprins:
«Art. II. — (1) Prevederile art. 1651 din Legea nr.19/2000
privind sistemul public de pensii și alte drepturi de asigurări
sociale, cu modificările și completările ulterioare, astfel cum au
fost modificate prin prezenta ordonanță de urgență, se aplică
începând cu data de 1 ianuarie 2011, prin acordarea diferenței
dintre punctajul mediu anual rezultat în urma majorării efectuate
conform prevederilor Legii nr. 218/2008 pentru modificarea și
completarea Legii nr. 19/2000 privind sistemul public de pensii
și alte drepturi de asigurări sociale, cu modificările ulterioare, și
cel acordat conform Ordonanței de urgență a Guvernului
nr. 100/2008 pentru completarea Legii nr. 19/2000 privind
sistemul public de pensii și alte drepturi de asigurări sociale,
aprobată prin Legea nr. 154/2009.
(2) Punctajul mediu anual calculat conform prevederilor
alin. (1) se adaugă la punctajul mediu anual cuvenit sau aflat în
plată în luna decembrie 2010.
(3) În situația în care cuantumul pensiei aferent punctajului
mediu anual rezultat în urma aplicării prevederilor alin. (2) este
mai mic decât cel cuvenit sau aflat în plată, se menține
cuantumul cuvenit ori aflat în plată până la data la care, prin
aplicarea formulei de calcul prevăzute de lege, se va obține un
cuantum al pensiei mai mare.
(4) Drepturile de pensie rezultate în urma aplicării
prevederilor alin. (1) și (2) se acordă beneficiarilor începând cu
luna ianuarie 2011.»”
În susținerea neconstituționalității acestor dispoziții legale
sunt invocate prevederile constituționale ale art. 16 alin. (1)
potrivit căruia cetățenii sunt egali în fața legii și a autorităților
publice.
Examinând excepția de neconstituționalitate, Curtea reține
că asupra prevederilor criticate s-a mai pronunțat, în raport cu
critici și prevederi constituționale similare, spre exemplu prin
Decizia Curții Constituționale nr. 1.288 din 29 septembrie 2011,

nepublicată*) încă la data pronunțării prezentei decizii, prin
Decizia nr. 1.278 din 12 octombrie 2010, publicată în Monitorul
Oficial al României, Partea I, nr. 808 din 3 decembrie 2010, sau
Decizia nr. 1.653 din 16 decembrie 2010, publicată în Monitorul
Oficial al României, Partea I, nr.134 din 22 februarie 2011.
Astfel, Curtea a arătat că nu se poate susține că art. II și IV
din Ordonanța de urgență a Guvernului nr. 209/2008 ar fi
discriminatorii în sensul că perpetuează existența unei stări de
inegalitate, legiuitorul fiind suveran să decidă momentul intrării
în vigoare a unei măsuri reparatorii.
Desigur, prorogarea repetată a intrării în vigoare a
prevederilor art. 1651 din Legea nr. 19/2000 nu este de dorit,
întrucât ar putea înfrânge, în final, chiar esența dreptului la
pensie, însă această prorogare este determinată exclusiv de
situația economică concretă în care se află România, situație
care nu permite acordarea rapidă și de îndată a drepturilor de
pensie pentru toți pensionarii, motiv pentru care legiuitorul
delegat a ales soluția amânării termenului de la care se acordă
drepturile la pensie cuvenite în baza art. 1651 din Legea
nr. 19/2000.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.
În fine, Curtea observă că art. 169 alin. (1)—(3) din Legea
nr. 263/2010 privind sistemul unitar de pensii publice, publicată
în Monitorul Oficial al României, Partea I, nr. 852 din
20 decembrie 2010, consacră creșterea punctajelor de pensie
ale persoanelor care au lucrat în grupele I și a II-a de muncă
începând cu data de 1 ianuarie 2011, ceea ce înseamnă că
legiuitorul a ținut cont de decizia anterior citată a Curții
Constituționale, aspect reținut și în Decizia nr. 888 din 30 iunie
2011, publicată în Monitorul Oficial al României, Partea I, nr. 706
din 6 octombrie 2011.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art.11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. V din Ordonanța de urgență a Guvernului
nr. 114/2009 privind unele măsuri financiar-bugetare, excepție ridicată de Aristica Mrejea în Dosarul nr. 548/101/2010 al Tribunalului
Mehedinți — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
*) Decizia Curții Constituționale nr. 1.288/2011 a fost publicată în Monitorul Oficial al României, Partea I, nr. 893 din 16 decembrie 2011.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 12/6.I.2012 conține 16 pagini.

Prețul: 3,20 lei

&JUYDGY|529151]
ISSN 1453—4495

