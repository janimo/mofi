Anul 180 (XXIV) — Nr. 13

PARTEA I

LEGI, DECRETE, HOTĂRÂRI ȘI ALTE ACTE

Vineri, 6 ianuarie 2012

SUMAR

Nr.

Pagina

Nr.
privind aprobarea Listei de cheltuieli eligibile pentru
proiectele finanțate în cadrul Programului operațional
sectorial ăCreșterea competitivității economice” (POS
CCE) 2007—2013, axa prioritară 4 ăCreșterea
eficienței energetice și a securității furnizării în
contextul combaterii schimbărilor climatice”, domeniul
major de intervenție 3 ăDiversificarea rețelelor de
interconectare în vederea creșterii securității furnizării
energiei”, operațiunea ăSprijinirea investițiilor pentru
interconectarea rețelelor naționale de transport al
energiei electrice și gazelor naturale cu rețelele
europene” ..................................................................

DECIZII ALE PRIMULUI-MINISTRU
3. — Decizie privind numirea membrilor Consiliului
Statistic Național ........................................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.724/2011. — Ordin al ministrului sănătății pentru aprobarea
componenței nominale și a modului de funcționare ale
Comisiei superioare medico-legale de pe lângă
Institutul Național de Medicină Legală ăMina Minovici”
București, precum și a componenței nominale și a
modului de funcționare ale comisiilor de avizare și
control al actelor medico-legale din cadrul institutelor de
medicină legală din centrele medicale universitare....
2.691/C/2011. — Ordin al ministrului justiției pentru aprobarea
Regulamentului privind criteriile și modul de organizare
și desfășurare ale examenului de promovare în grade
sau trepte profesionale imediat superioare a
personalului contractual din cadrul instanțelor
judecătorești ..............................................................
2.875/3.006/1.047/2011. — Ordin al ministrului economiei,
comerțului și mediului de afaceri, al ministrului
finanțelor publice și al ministrului afacerilor europene

Pagina

10–11

3–4
ACTE ALE BĂNCII NAȚIONALE A ROMÂNIEI
1.

5–9

— Circulară privind nivelul ratei dobânzii de referință a
Băncii Naționale a României ......................................

11

ACTE ALE CURȚII EUROPENE
A DREPTURILOR OMULUI
Hotărârea din 29 martie 2011, definitivă la 29 iunie 2011, în
Cauza Cornelia Popa împotriva României ................

12–16

2

MONITORUL OFICIAL AL ROMÂNIEI, PARTEA I, Nr. 13/6.I.2012

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea membrilor Consiliului Statistic Național
Având în vedere Adresa Institutului Național de Statistică nr. 6.881/V.V./din
5 decembrie 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 12 alin. (31) din Legea organizării și funcționării statisticii oficiale în România
nr. 226/2009, cu modificările și completările ulterioare,
primul-ministru emite prezenta decizie.
Articol unic. — Se numesc, pe o perioadă de 2 ani, în calitate de membri ai
Consiliului Statistic Național, persoanele prevăzute în anexa care face parte
integrantă din prezenta decizie.
PRIM-MINISTRU

EMIL BOC
Contrasemnează:
Secretarul general al Guvernului,
Dézsi Attila
București, 4 ianuarie 2012.
Nr. 3.
ANEXĂ

Institutul Național de Statistică
Academia Română

— prof. univ. dr. Vergil Voineagu — președinte
— acad. Emilian Dobrescu
— acad. Aurel Iancu
Academia de Studii Economice
— prof. univ. dr. Ion Gh. Roșca — rector
— prof. univ. dr. Constantin Mitruț
— prof. univ. dr. Emilia Țițan — prodecan
Universitatea București
— prof. univ. dr. Dumitru Sandu — Facultatea de
Sociologie și Asistență Socială
Ministerul Finanțelor Publice
— Alina Ioana Burlă — director general
Comisia Națională de Prognoză
— dr. Ion Ghizdeanu — președinte
Ministerul Dezvoltării Regionale și Turismului — Jana Mitroi — director
Ministerul Muncii, Familiei și Protecției Sociale — Maria Văleanu — consilier
Ministerul Agriculturii și Dezvoltării Rurale
— Tatiana Preda — director general
Departamentul pentru Relații Interetnice
— Elena Patricia Gemeniuc
Institutul de Prognoză Economică
— prof. univ. dr. Lucian Liviu Albu — director
Institutul de Economie Agrară
— prof. dr. Toderoiu Filon — director adjunct
Institutul Național de Cercetări Economice
— dr. Florin Marius Pavelescu — cercetător științific
Confederația Națională a Sindicatelor
— Corneliu Constantinoaia — secretar confederal
Libere din România — Frăția
Confederația Națională Sindicală
— Petre Sorin Dandea — vicepreședinte
ăCartel ALFA”
Confederația Națională a Patronatului Român — Mircea Ramba — director al Secretariatului
general
Consiliul Național al Întreprinderilor Private
— prof. univ. dr. Ovidiu Nicolescu — președinte
Mici și Mijlocii din România
Societatea Română de Radiodifuziune
— Constantin Pușcaș — director economic
Televiziunea Română
— Cipriana Voicu — director economic
Agenția Națională de Presă AGERPRES
— Argentina Traicu — director general adjunct
Asociația Generală a Economiștilor
— prof. univ. dr. Alexandru Isaic Maniu
din România (AGER)
Societatea Română de Statistică
— prof. univ. dr. Constantin Anghelache —
vicepreședinte
Uniunea Națională a Consiliilor Județene
— Ion Prioteasa — președinte al Consiliului
din România
Județean Dolj

MONITORUL OFICIAL AL ROMÂNIEI, PARTEA I, Nr. 13/6.I.2012

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea componenței nominale și a modului de funcționare
ale Comisiei superioare medico-legale de pe lângă Institutul Național de Medicină Legală
ăMina Minovici” București, precum și a componenței nominale și a modului de funcționare
ale comisiilor de avizare și control al actelor medico-legale din cadrul institutelor
de medicină legală din centrele medicale universitare
Văzând Referatul de aprobare al Direcției asistență medicală și politici publice de sănătate nr. R.L. 4.044/2011, precum și
propunerile Consiliului Superior de Medicină Legală cuprinse în adresele CS nr. 24/2011 și CS nr. 36/2011,
având în vedere prevederile art. 22 din Ordonanța Guvernului nr. 1/2000 privind organizarea activității și funcționarea
instituțiilor de medicină legală, republicată,
în temeiul prevederilor art. 4 alin. (1) pct. 1 și ale art. 7 alin. (4) din Hotărârea Guvernului nr. 144/2010 privind organizarea
și funcționarea Ministerului Sănătății, cu modificările și completările ulterioare,
ministrul sănătății emite următorul ordin:
Art. 1. — Se aprobă componența nominală a Comisiei
superioare medico-legale de pe lângă Institutul Național de
Medicină Legală ăMina Minovici” București, prevăzută în anexa
nr. 1.
Art. 2. — Se aprobă modul de funcționare a Comisiei
superioare medico-legale de pe lângă Institutul Național de
Medicină Legală ăMina Minovici” București, prevăzut în anexa
nr. 2.
Art. 3. — Se aprobă componența nominală a comisiilor de
avizare și control al actelor medico-legale din cadrul institutelor
de medicină legală din centrele medicale universitare, prevăzută
în anexa nr. 3.
Art. 4. — Se aprobă modul de funcționare a comisiilor de
avizare și control al actelor medico-legale din cadrul institutelor

de medicină legală din centrele medicale universitare, prevăzut
în anexa nr. 4.
Art. 5. — Anexele nr. 1—4 fac parte integrantă din prezentul
ordin.
Art. 6. — Direcția asistență medicală și politici publice de
sănătate din Ministerul Sănătății, Institutul Național de Medicină
Legală ăMina Minovici” București și institutele de medicină legală
din centrele medicale universitare vor duce la îndeplinire
prevederile prezentului ordin.
Art. 7. — La data intrării în vigoare a prezentului ordin se
abrogă orice prevedere contrară.
Art. 8. — Prezentul ordin se publică în Monitorul Oficial al
României, Partea I.

Ministrul sănătății,
Ritli Ladislau
București, 20 decembrie 2011.
Nr. 1.724.
ANEXA Nr. 1

COMPONENȚA NOMINALĂ

a Comisiei superioare medico-legale de pe lângă Institutul Național
de Medicină Legală ăMina Minovici” București
Președinte: Prof. dr. Dan Dermengiu
Membri:
1. Prof. dr. Vasile Astărăstoae
2. Prof. dr. Dan Perju-Dumbravă
3. Prof. dr. Alexandra Enache
4. Prof. dr. Roxana Zăvoi
5. Prof. dr. Valentin Iftenie
6. Prof. dr. Maria Sajin
7. Conf. dr. Gabriel Mihalache
8. Dr. Viorel Hădăreanu
9. Conf. dr. Silviu Morar
10. Conf. dr. George Cristian Curcă
11. Conf. dr. Valentin Gheorghiu
12. Dr. Salem Abdo
13. Dr. Costel Siserman
14. Dr. Diana Bulgaru-Iliescu

4

MONITORUL OFICIAL AL ROMÂNIEI, PARTEA I, Nr. 13/6.I.2012
ANEXA Nr. 2

MODUL DE FUNCȚIONARE

a Comisiei superioare medico-legale de pe lângă Institutul Național
de Medicină Legală ăMina Minovici” București
1. Comisia superioară medico-legală de pe lângă Institutul
Național de Medicină Legală ăMina Minovici” București verifică
și avizează din punct de vedere științific, la cererea organelor în
drept, concluziile diverselor acte medico-legale și se pronunță
asupra eventualelor concluzii contradictorii ale expertizei deja
existente/inițiale cu cele ale noii expertize medico-legale sau ale
altor acte medico-legale.
2. În cazul în care concluziile actelor medico-legale nu pot fi
avizate, Comisia superioară medico-legală recomandă

refacerea totală sau parțială a lucrărilor la care se referă actele
primite pentru verificare și avizare, formulând propuneri în acest
sens sau concluzii proprii.
3. Comisia superioară medico-legală trimite avizele către
solicitanți în cel mult 40 de zile de la data înregistrării cererii,
acestea fiind totodată comunicate unităților de medicină legală
care s-au pronunțat în cauza respectivă.

ANEXA Nr. 3

COMPONENȚA NOMINALĂ

a comisiilor de avizare și control al actelor medico-legale din cadrul institutelor de medicină legală
din centrele medicale universitare
1. Comisia de avizare și control al actelor medico-legale din
cadrul Institutului Național de Medicină Legală ăMina Minovici”
București
Președinte: Prof. dr. Dan Dermengiu
Membri:
— Conf. dr. George Cristian Curcă
— Conf. dr. Valentin Gheorghiu
— Dr. Constantin Dragoteanu
— Șef lucrări dr. Ionuț Popescu
2. Comisia de avizare și control al actelor medico-legale din
cadrul Institutului de Medicină Legală Cluj-Napoca
Președinte: Dr. Costel Siserman
Membri:
— Prof. dr. Dan Perju-Dumbravă
— Șef lucrări dr. Ștefan Anițan
— Dr. Marius Vartic
— Dr. Romulus Mureșan
3. Comisia de avizare și control al actelor medico-legale din
cadrul Institutului de Medicină Legală Craiova
Președinte: Prof. dr. Roxana Zăvoi
Membri:
— Șef lucrări dr. Liliana Stanca
— Dr. Mihai Ștefănescu
— Dr. Gabriel Guja
— Dr. Claudiu Țolescu

4. Comisia de avizare și control al actelor medico-legale din
cadrul Institutului de Medicină Legală Iași
Președinte: Prof. dr. Vasile Astărăstoae
Membri:
— Conf. dr. Beatrice Ioan
— Conf. dr. Carmen Grigoriu
— Dr. Diana Bulgaru Iliescu
— Dr. Carleta Teodorescu
— Dr. Irina Manoilescu
5. Comisia de avizare și control al actelor medico-legale din
cadrul Institutului de Medicină Legală Târgu Mureș
Președinte: Șef. lucrări dr. Viorel Hădăreanu
Membri:
— Prof. dr. Egyed Zsigmond
— Dr. Harald Jung
— Dr. Lucian Croitorescu
6. Comisia de avizare și control al actelor medico-legale din
cadrul Institutului de Medicină Legală Timișoara
Președinte: Prof. dr. Alexandra Enache
Membri:
— Conf. dr. Valeriu Matei
— Dr. Viorel Petru Ciobanu
— Dr. Magda Petcu
— Dr. Georgeta Lungu

ANEXA Nr. 4

MODUL DE FUNCȚIONARE

a comisiilor de avizare și control al actelor medico-legale din cadrul institutelor de medicină legală
din centrele medicale universitare
1. Comisiile de avizare și control al actelor medico-legale din
cadrul institutelor de medicină legală din centrele medicale
universitare examinează și avizează actele de constatare sau
de expertiză medico-legală efectuate de serviciile de medicină
legală județene, în cazurile în care organele de urmărire penală
sau instanțele judecătorești consideră necesară avizarea,

precum și actele noilor expertize efectuate de serviciile medicolegale județene, înainte de a fi transmise organelor de urmărire
penală sau instanțelor judecătorești.
2. Transmiterea avizelor către solicitanți se face în cel mult
30 de zile de la data înregistrării cererii.

MONITORUL OFICIAL AL ROMÂNIEI, PARTEA I, Nr. 13/6.I.2012

5

MINISTERUL JUSTIȚIEI

ORDIN
pentru aprobarea Regulamentului privind criteriile și modul
de organizare și desfășurare ale examenului de promovare
în grade sau trepte profesionale imediat superioare
a personalului contractual din cadrul instanțelor judecătorești
În temeiul art. 26 alin. (6) din Legea-cadru nr. 284/2010 privind salarizarea
unitară a personalului plătit din fonduri publice, cu modificările ulterioare, precum
și al art. 42 din Regulamentul-cadru privind stabilirea principiilor generale de
ocupare a unui post vacant sau temporar vacant corespunzător funcțiilor
contractuale și a criteriilor de promovare în grade sau trepte profesionale imediat
superioare a personalului contractual din sectorul bugetar plătit din fonduri publice,
aprobat prin Hotărârea Guvernului nr. 286/2011, și al prevederilor art. 13 din
Hotărârea Guvernului nr. 652/2009 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă Regulamentul privind criteriile și modul de organizare și
desfășurare ale examenului de promovare în grade sau trepte profesionale imediat
superioare a personalului contractual din cadrul instanțelor judecătorești, prevăzut
în anexa care face parte integrantă din prezentul ordin.
Art. 2. — Curțile de apel vor duce la îndeplinire dispozițiile prezentului ordin.
Art. 3. — Prezentul ordin se publică în Monitorul Oficial al României, Partea I.
p. Ministrul justiției,
Lidia Barac,
secretar de stat

București, 20 decembrie 2011.
Nr. 2.691/C.

ANEXĂ

REGULAMENT

privind criteriile și modul de organizare și desfășurare ale examenului de promovare în grade
sau trepte profesionale imediat superioare a personalului contractual din cadrul instanțelor judecătorești
CAPITOLUL I
Organizarea examenului
SECȚIUNEA 1
Dispoziții generale

Art. 1. — (1) Prin promovare se asigură evoluția în carieră a
personalului contractual, prin trecerea într-un grad superior sau
o treaptă profesională superioară.
(2 ) Promovarea persoanelor încadrate cu contract individual
de muncă în grade sau trepte profesionale se face, de regulă, pe
un post vacant, iar, în situația în care nu există un asemenea
post, se face prin transformarea postului din statul de funcții în
care acestea sunt încadrate în unul de nivel imediat superior.

(3) Promovarea în grade sau trepte profesionale a
personalului contractual din cadrul instanțelor judecătorești se
face prin examen, care poate fi organizat semestrial.
(4) Examenul pentru promovarea în grade sau trepte
profesionale a personalului contractual din cadrul instanțelor
judecătorești se organizează de către curțile de apel.
Art. 2. — (1) Examenul de promovare în grade sau trepte
profesionale a personalului contractual constă în susținerea unei
probe scrise sau a unei probe practice, după caz, și a unui
interviu, stabilite de comisia de examinare.
(2) Proba practică se susține în cazul funcțiilor contractuale
la care este necesară verificarea abilităților practice.
(3) Tematica se stabilește anual de colegiul de conducere al
instanței care organizează examenul.

6

MONITORUL OFICIAL AL ROMÂNIEI, PARTEA I, Nr. 13/6.I.2012

Art. 3. — Pentru a participa la examenul de promovare în
grade sau trepte profesionale imediat superioare, candidatul
trebuie să îndeplinească următoarele condiții:
a) are vechimea minimă prevăzută de lege pentru gradul sau
treapta în care urmează să fie promovat;
b) a obținut calificativul ăfoarte bine” la evaluarea
performanțelor profesionale individuale cel puțin de două ori în
ultimii 3 ani calendaristici dinaintea organizării examenului de
promovare;
c) nu a fost sancționat disciplinar după acordarea ultimului
calificativ.
Art. 4. — Îndeplinirea condițiilor prevăzute de art. 3 se
constată prin raport întocmit de președintele instanței unde
candidatul își desfășoară activitatea, raport ce va fi comunicat
curților de apel împreună cu cererea formulată.
SECȚIUNEA a 2-a
Publicitatea examenului

Art. 5. — (1) Data organizării examenului de promovare în
grade sau trepte profesionale superioare, precum și tematica
stabilită potrivit art. 2 alin. (3) se comunică de către curțile de
apel instanțelor din circumscripția acestora, cu cel puțin 30 de
zile înainte de data desfășurării acestuia, și se aduc la
cunoștință prin afișare în termen de cel mult două zile de la
primire.
(2) Anunțul va cuprinde obligatoriu următoarele elemente:
a) documentele solicitate candidaților pentru întocmirea
dosarului de examen, data-limită și ora până la care se pot
depune acestea, locul unde se depun dosarele de examen, cu
precizarea persoanelor și datelor de contact;
b) tipul probelor de examen, locul și data desfășurării
acestora;
c) alte date necesare desfășurării examenului.
(3) În condițiile modificării unor aspecte referitoare la
organizarea sau desfășurarea examenului se face publicitatea
modificării respective prin aceleași mijloace prin care s-a făcut
publicitatea examenului.
SECȚIUNEA a 3-a
Înscrierea la examen

Art. 6. — (1) În vederea participării la examen, în termen de
15 de zile de la data afișării anunțului, candidații depun cereri de
promovare în grade sau trepte profesionale imediat superioare
la președintele instanței unde aceștia își desfășoară activitatea.
(2) Cererile împreună cu raportul prevăzut de art. 4 vor fi
înaintate la curtea de apel, cu cel puțin 10 zile înaintea datei
susținerii examenului.
SECȚIUNEA a 4-a
Constituirea comisiilor de examinare
și de soluționare a contestațiilor

Art. 7. — Cu cel puțin 15 zile lucrătoare înainte de data
desfășurării examenului, președintele instanței care organizează
examenul numește, prin decizie, comisia de examinare, comisia
de soluționare a contestațiilor, precum și secretariatul
examenului.
Art. 8. — (1) Comisia de examinare, precum și comisia de
soluționare a contestațiilor sunt formate din 3 membri: 2 membri
din cadrul instanței care organizează examenul și un membru de
sindicat sau, după caz, un reprezentant al salariaților, cu
experiența și cunoștințele necesare în domeniul postului în care
se face promovarea.
(2) Atât comisia de examinare, cât și comisia de soluționare
a contestațiilor au fiecare în componența lor un președinte și
2 membri.

(3) Președintele comisiei de examinare, respectiv al comisiei
de soluționare a contestațiilor se desemnează din rândul
membrilor acestora, prin actul administrativ de constituire a
comisiilor.
(4) În funcție de specificul fiecărui post, președintele curții de
apel poate numi în comisia de examinare și în comisia de
soluționare a contestațiilor specialiști în domeniul postului pentru
care se organizează examen de promovare, care nu fac parte
din sistemul instanțelor judecătorești.
(5) Secretariatul comisiei de examinare și secretariatul
comisiei de soluționare a contestațiilor se asigură, de regulă, de
către o persoană din cadrul Compartimentului de resurse umane
al instanței organizatoare a examenului, acestea neavând
calitatea de membri.
(6) Secretarul comisiei de examinare poate fi și secretar al
comisiei de soluționare a contestațiilor.
Art. 9. — Persoanele desemnate în comisiile de examinare
sau de soluționare a contestațiilor trebuie să îndeplinească
cumulativ următoarele condiții:
a) să aibă o probitate morală recunoscută;
b) să dețină o funcție cel puțin egală sau echivalentă cu
funcția contractuală pentru care se organizează examenul de
promovare;
c) să nu se afle în cazurile de incompatibilitate sau conflict de
interese.
Art. 10. — (1) Nu poate fi desemnată în calitatea de membru
în comisia de examinare sau în comisia de soluționare a
contestațiilor persoana care a fost sancționată disciplinar, iar
sancțiunea aplicată nu a fost radiată, conform legii.
(2) Calitatea de membru în comisia de examinare este
incompatibilă cu calitatea de membru în comisia de soluționare
a contestațiilor.
Art. 11. — Nu poate fi desemnată în calitatea de membru în
comisia de examinare sau în comisia de soluționare a
contestațiilor persoana care se află în următoarele situații:
a) are relații cu caracter patrimonial cu oricare dintre
candidați sau interesele sale patrimoniale ori ale soțului sau
soției pot afecta imparțialitatea și obiectivitatea evaluării;
b) este soț, soție, rudă sau afin până la gradul al IV-lea
inclusiv cu oricare dintre candidați ori cu un alt membru al
comisiei de examinare sau al comisiei de soluționare a
contestațiilor.
Art. 12. — (1) Situațiile prevăzute la art. 10 și 11 se sesizează
de către persoana în cauză, de oricare dintre candidați, de
conducătorul autorității sau instituției publice organizatoare a
examenului sau de orice altă persoană interesată, în orice
moment al organizării și desfășurării examenului.
(2) Membrii comisiei de examinare sau ai comisiei de
soluționare a contestațiilor au obligația să informeze, în scris,
cu celeritate, persoanele care i-au desemnat despre apariția
oricărei situații dintre cele prevăzute la art. 10 și 11. În aceste
cazuri, membrii comisiei de examinare sau ai comisiei de
soluționare a contestațiilor au obligația să se abțină de la
participarea ori de la luarea vreunei decizii cu privire la examen.
(3) În cazul constatării existenței uneia dintre situațiile
prevăzute la art. 10 și 11, actul de numire a comisiei se modifică
în mod corespunzător, în termen de cel mult două zile lucrătoare
de la data constatării, prin înlocuirea persoanei aflate în situația
respectivă cu o altă persoană care să îndeplinească condițiile
prevăzute la art. 9.
(4) În cazul în care oricare dintre situațiile prevăzute la art. 10
și 11 se constată ulterior desfășurării uneia dintre probele
examenului, rezultatul probei ori probelor desfășurate se
recalculează prin eliminarea evaluării membrului aflat în situație
de incompatibilitate sau conflict de interese, sub rezerva
asigurării validității evaluării a cel puțin două treimi din numărul
membrilor comisiei de examinare.

MONITORUL OFICIAL AL ROMÂNIEI, PARTEA I, Nr. 13/6.I.2012
(5) În situația în care nu este asigurată validitatea evaluării a
cel puțin două treimi din numărul membrilor comisiei de
examinare, procedura de organizare și desfășurare a
concursului se reia.
SECȚIUNEA a 5-a
Atribuțiile comisiei de examinare și ale comisiei
de soluționare a contestațiilor

Art. 13. — Comisia de examinare are următoarele atribuții
principale:
a) selectează dosarele candidaților;
b) stabilește tipul probelor de examen: proba scrisă sau
proba practică, după caz, și interviul;
c) stabilește subiectele pentru proba scrisă;
d) stabilește planul probei practice și asigură condițiile pentru
desfășurarea acesteia;
e) stabilește planul interviului și realizează interviul;
f) notează pentru fiecare candidat proba scrisă sau proba
practică și interviul;
g) transmite secretarului comisiei rezultatele examenului
pentru a fi comunicate candidaților;
h) semnează procesele-verbale întocmite de secretarul
comisiei după fiecare etapă de examen, precum și raportul final
al examenului.
Art. 14. — (1) Comisia de examinare va evalua candidatul în
cadrul examenului de promovare în grade sau trepte
profesionale pe baza următoarelor criterii:
a) cunoștințe teoretice necesare funcției evaluate;
b) comportament în situații de criză;
c) abilități de comunicare;
d) capacitate de analiză și sinteză.
(2) Candidatul este evaluat la criteriul prevăzut la alin. (1)
lit. a) pe baza unei probe scrise din domeniul de activitate al
angajatului, care să ateste pregătirea profesională și gradul de
acumulare a experienței profesionale în domeniul respectiv.
Proba scrisă poate fi susținută și sub forma unui test-grilă.
(3) Candidatul este evaluat la criteriile prevăzute la alin. (1)
lit. b)—d) în cadrul interviului.
(4) Comisia de examinare poate stabili și alte criterii de
evaluare specifice care vor fi evaluate în cadrul interviului, cum
ar fi:
a) complexitatea și diversitatea activităților;
b) judecata și impactul deciziilor;
c) influență, coordonare și supervizare.
d) abilități și cunoștințe impuse de funcție;
e) motivația candidatului;
f) inițiativă și creativitate
Art. 15. — Comisia de soluționare a contestațiilor are
următoarele atribuții principale:
a) soluționează contestațiile depuse de candidați cu privire la
selecția dosarelor și cu privire la notarea probei scrise, probei
practice și a interviului;
b) transmite secretarului comisiei rezultatele contestațiilor
pentru a fi comunicate candidaților.
Art. 16. — Secretarul comisiei de examinare și secretarul
comisiei de soluționare a contestațiilor au următoarele atribuții
principale:
a) primesc dosarele de examen ale candidaților, respectiv
contestațiile, după caz;
b) convoacă membrii comisiei de examinare, respectiv
membrii comisiei de soluționare a contestațiilor, la solicitarea
președintelui comisiei;

7

c) întocmesc, redactează și semnează alături de comisia de
examinare, respectiv de comisia de soluționare a contestațiilor
întreaga documentație privind activitatea specifică a acesteia,
inclusiv raportul final al examenului care va fi semnat de toți
membrii comisiei;
d) asigură transmiterea/afișarea rezultatelor obținute de
candidați la probele examenului, respectiv a rezultatelor
eventualelor contestații;
e) îndeplinesc orice sarcini specifice necesare pentru buna
desfășurare a examenului.
CAPITOLUL II
Desfășurarea examenului
SECȚIUNEA 1
Dispoziții generale privind desfășurarea examenului

Art. 17. — (1) Examenul pentru promovarea în grade sau
trepte profesionale imediat superioare a personalului contractual
din cadrul instanțelor judecătorești constă în 3 etape succesive,
după cum urmează:
a) selecția dosarelor de înscriere;
b) proba scrisă sau proba practică;
c) interviul.
(2) Se pot prezenta la următoarea etapă numai candidații
declarați admiși la etapa precedentă.
SECȚIUNEA a 2-a
Selecția dosarelor de examen, proba scrisă
sau proba practică a concursului și interviul

Art. 18. — (1) În termen de maximum 3 zile lucrătoare de la
data primirii dosarelor, comisia de examinare are obligația de a
selecta dosarele de examen pe baza îndeplinirii condițiilor de
participare la examen.
(2) Rezultatele selecției dosarelor de înscriere se afișează
de către secretarul comisiei de examinare, cu mențiunea
ăadmis” sau ărespins”, însoțite de motivul respingerii dosarului,
la sediul instanței organizatoare a examenului, precum și la
sediul instanțelor unde candidații își desfășoară activitatea.
(3) Candidații ale căror cereri de înscriere la examen au fost
respinse pot face contestație în termen de 48 de ore de la
afișarea rezultatelor verificării îndeplinirii condițiilor pentru
participarea la examen.
(4) Contestațiile depuse de candidați cu privire la rezultatul
verificării îndeplinirii condițiilor pentru participarea la examen se
soluționează în termen de două zile lucrătoare.
Art. 19. — (1) Proba scrisă constă în redactarea unei lucrări
și/sau în rezolvarea unor teste-grilă.
(2) Prin proba scrisă se testează cunoștințele teoretice
necesare ocupării postului pentru care se organizează
examenul.
(3) Subiectele sau testul-grilă pentru proba scrisă se
stabilesc pe baza bibliografiei și tematicii de concurs, după caz,
în concordanță cu nivelul și specificul postului pentru care se
organizează examenul.
(4) Comisia de examinare stabilește subiectele și alcătuiește
cel puțin 3 seturi de subiecte pentru proba scrisă, în ziua în care
se desfășoară proba scrisă.
(5) Membrii comisiei de examinare răspund individual pentru
asigurarea confidențialității subiectelor propuse.

8

MONITORUL OFICIAL AL ROMÂNIEI, PARTEA I, Nr. 13/6.I.2012

(6) Subiectele se semnează de către toți membrii comisiei
de examinare și se închid în plicuri sigilate purtând ștampila
instanței organizatoare a examenului.
(7) Comisia de examinare stabilește punctajul maxim,
precum și baremul de corectare pentru fiecare subiect, care se
comunică odată cu subiectele.
(8) În cazul în care proba scrisă constă în rezolvarea unor
teste-grilă, întrebările pot fi formulate cu cel mult două zile
înainte de proba scrisă, cu condiția ca numărul acestora să fie
de 3 ori mai mare decât numărul întrebărilor stabilit pentru
fiecare test-grilă. Întrebările pentru fiecare test-grilă se stabilesc
în ziua în care se desfășoară proba scrisă, înainte de începerea
acestei probe.
(9) Înainte de începerea probei scrise se face apelul nominal
al candidaților, în vederea îndeplinirii formalităților prealabile,
respectiv verificarea identității. Verificarea identității candidaților
se face numai pe baza buletinului, a cărții de identitate sau a
oricărui alt document care atestă identitatea, potrivit legii.
Candidații care nu sunt prezenți la efectuarea apelului nominal
sau care nu pot face dovada identității prin prezentarea
buletinului, a cărții de identitate sau a oricărui document care să
ateste identitatea sunt considerați absenți.
(10) După verificarea identității candidaților, ieșirea din sală
a acestora atrage eliminarea din examen, cu excepția situațiilor
de urgență în care aceștia pot fi însoțiți de unul dintre membrii
comisiei de examinare sau de persoanele care asigură
supravegherea.
(11) Durata probei scrise se stabilește de comisia de
examinare în funcție de gradul de dificultate și complexitate al
subiectelor, dar nu poate depăși 3 ore.
(12) La ora stabilită pentru începerea probei scrise, comisia
de examinare prezintă candidaților seturile de subiecte și invită
un candidat să extragă un plic cu subiectele de examen.
(13) După începerea comunicării subiectelor este interzis
accesul candidaților care întârzie sau al oricărei altei persoane,
în afara membrilor comisiei de examinare, precum și a
persoanelor care asigură secretariatul comisiei de examinare,
respectiv supravegherea desfășurării probei.
(14) În încăperea în care are loc examenul, pe toată perioada
derulării acestuia, inclusiv a formalităților prealabile și a celor
ulterioare finalizării probei, candidaților nu le este permisă
deținerea sau folosirea vreunei surse de consultare sau a
telefoanelor mobile ori a altor mijloace de comunicare la
distanță.
(15) Nerespectarea dispozițiilor prevăzute la alin. (14) atrage
eliminarea candidatului din proba de examen. Comisia de
examinare, constatând încălcarea acestor dispoziții, elimină
candidatul din sală, înscrie mențiunea ăanulat” pe lucrare și
consemnează cele întâmplate în procesul-verbal.
(16) Lucrările se redactează, sub sancțiunea anulării, doar
pe seturile de hârtie asigurate de instanța organizatoare a
examenului, purtând ștampila acesteia pe fiecare filă.
(17) Candidatul are obligația de a preda comisiei de
examinare lucrarea scrisă, respectiv testul-grilă, la finalizarea
lucrării ori la expirarea timpului alocat probei scrise, semnând
borderoul special întocmit în acest sens.
Art. 20. — Proba practică constă în testarea abilităților și
aptitudinilor practice ale candidatului.
Art. 21. — (1) Proba practică se desfășoară pe baza unui
plan stabilit de comisia de examinare, care va include
următoarele criterii de evaluare:
a) capacitatea de adaptare;

b) capacitatea de gestionare a situațiilor dificile;
c) îndemânare și abilitate în realizarea cerințelor practice;
d) capacitatea de comunicare;
e) capacitatea de gestionare a resurselor alocate pentru
desfășurarea probei practice.
(2) În vederea testării, pentru proba practică se pot stabili și
alte criterii de evaluare.
(3) Aspectele constatate în timpul derulării probei practice
vor fi consemnate în scris în anexa la raportul final al
examenului, întocmită de secretarul comisiei de examinare, care
se semnează de membrii acestei comisii și de candidat.
Art. 22. — (1) În cadrul interviului se testează abilitățile,
aptitudinile și motivația candidaților. Interviul poate fi susținut
doar de către acei candidați declarați admiși la proba scrisă sau
proba practică, după caz.
(2) Interviul se realizează conform planului de interviu
întocmit de comisia de examinare în ziua desfășurării acestei
probe.
(3) Interviul se susține, de regulă, într-un termen de
maximum 3 zile lucrătoare de la data susținerii probei scrise sau
probei practice, după caz.
(4) Data și ora susținerii interviului se afișează obligatoriu
odată cu rezultatele la proba scrisă sau proba practică.
(5) Fiecare membru al comisiei de examinare poate adresa
întrebări candidatului. Nu se pot adresa întrebări referitoare la
opiniile politice ale candidatului, activitatea sindicală, religie,
etnie, starea materială, originea socială sau care pot constitui
discriminare pe criterii de sex sau orice alte criterii.
(6) Întrebările și răspunsurile la interviu se înregistrează sau
se consemnează în scris în anexa la raportul final al examenului,
întocmită de secretarul comisiei de examinare, și se semnează
de membrii acesteia și de candidat.
SECȚIUNEA a 3-a
Notarea probelor și comunicarea rezultatelor

Art. 23. — Pentru probele examenului punctajele se stabilesc
după cum urmează:
a) pentru proba scrisă: punctajul este de maximum 100 de
puncte;
b) pentru proba practică: punctajul este de maximum 100 de
puncte;
c) pentru interviu: punctajul este de maximum 100 de puncte.
Art. 24. — (1) Notarea probei scrise, a interviului sau a probei
practice se face, de regulă, în termen de maximum 24 de ore de
la finalizarea fiecărei probe.
(2) Punctajele se acordă de către fiecare membru al comisiei
de examinare în parte, pentru fiecare lucrare scrisă, și se
notează în borderoul de notare. Acordarea punctajului pentru
proba scrisă se face pe baza mediei aritmetice a punctajelor
acordate de fiecare membru al comisiei de examinare.
Art. 25. — (1) Punctajele obținute de fiecare dintre candidați
și mențiunea ăadmis” ori ărespins” se afișează la sediul curții de
apel organizatoare a examenului, astfel încât să se asigure
rămânerea a cel puțin două zile lucrătoare până la susținerea
următoarei probe pentru depunerea și soluționarea unor
eventuale contestații.
(2) Sunt declarați admiși la proba scrisă candidații care au
obținut minimum 50 de puncte.
Art. 26. — (1) Interviul și proba practică se notează pe baza
criteriilor prevăzute și a punctajelor maxime stabilite de comisia
de examinare pentru aceste criterii prin planul de interviu,
respectiv planul probei practice.

MONITORUL OFICIAL AL ROMÂNIEI, PARTEA I, Nr. 13/6.I.2012
(2) Membrii comisiei de examinare acordă, individual,
punctaje pentru fiecare dintre criteriile prevăzute. Punctajele se
acordă de către fiecare membru al comisiei de examinare în
parte, pentru fiecare candidat, și se notează în borderoul de
notare.
(3) Sunt declarați admiși la interviu și la proba practică
candidații care au obținut minimum 50 de puncte.
Art. 27. — (1) Punctajul final se calculează ca medie
aritmetică a punctajelor obținute la proba scrisă/practică și la
interviu.
(2) Punctajele finale ale examenului vor fi înscrise într-un
centralizator nominal, în care se va menționa pentru fiecare
candidat punctajul obținut la fiecare dintre probele examenului.
Centralizatorul nominal se semnează pe fiecare pagină de
fiecare dintre membrii comisiei de examinare.
(3) Comunicarea rezultatelor la fiecare probă a examenului,
inclusiv a rezultatelor finale ale examenului, se face prin
menționarea punctajului final al fiecărui candidat și a sintagmei
ăadmis” sau ărespins”, prin afișare la sediul instituției.
Comunicarea rezultatelor finale se face în termen de maximum
3 zile lucrătoare de la data susținerii ultimei probe.
(4) Rezultatele finale ale examenului se consemnează în
raportul final al examenului.
SECȚIUNEA a 4-a
Soluționarea contestațiilor

Art. 28. — După afișarea rezultatelor obținute la selecția
dosarelor, proba scrisă sau proba practică, după caz, și interviu,
candidații nemulțumiți pot face contestație, în termen de cel mult
24 de ore de la data afișării rezultatului selecției dosarelor,
respectiv de la data afișării rezultatului probei scrise ori a
interviului, la sediul autorității sau instituției publice
organizatoare a examenului, sub sancțiunea decăderii din acest
drept.
Art. 29. — (1) În situația contestațiilor formulate față de
rezultatul selecției dosarelor, comisia de soluționare a
contestațiilor va verifica îndeplinirea de către candidatul
contestatar a condițiilor pentru participare la examen în termen
de maximum o zi lucrătoare de la expirarea termenului de
depunere a contestațiilor.
(2) În situația contestațiilor formulate față de rezultatul probei
scrise, probei practice sau a interviului, comisia de soluționare
a contestațiilor va analiza lucrarea sau consemnarea
răspunsurilor la interviu pentru candidatul contestatar în termen
de maximum o zi lucrătoare de la expirarea termenului de
depunere a contestațiilor.
Art. 30. — Comisia de soluționare a contestațiilor admite
contestația, modificând rezultatul selecției dosarelor, respectiv
punctajul final acordat de comisia de examinare, în situația în
care:
a) candidatul îndeplinește condițiile pentru a participa la
examen, în cazul contestațiilor formulate față de rezultatul
selecției dosarelor;
b) constată că punctajele nu au fost acordate potrivit
baremului și răspunsurilor din lucrarea scrisă sau punctajele de
la interviu nu au fost acordate potrivit planului de interviu,
întrebărilor formulate și răspunsurilor candidaților în cadrul
interviului;
c) constată că punctajele nu au fost acordate potrivit
baremului probei practice;
d) ca urmare a recorectării lucrării de la proba scrisă,
respectiv a analizării consemnării răspunsurilor la interviu,

9

candidatul declarat inițial ărespins” obține cel puțin punctajul
minim pentru promovarea probei scrise sau a interviului.
Art. 31. — (1) Contestația va fi respinsă în următoarele
situații:
a) candidatul nu îndeplinește condițiile pentru a participa la
concurs, în cazul contestațiilor formulate față de rezultatul
selecției dosarelor;
b) punctajele au fost acordate potrivit baremului și
răspunsurilor din lucrarea scrisă sau punctajele de la interviu au
fost acordate potrivit planului de interviu, întrebărilor formulate și
răspunsurilor candidaților în cadrul interviului;
c) punctajele au fost acordate potrivit baremului probei
practice.
(2) Comunicarea rezultatelor la contestațiile depuse se face
prin afișare la sediul autorității sau al instituției organizatoare a
examenului, imediat după soluționarea contestațiilor.
Art. 32. — (1) Instanța organizatoare a examenului pune la
dispoziția candidaților interesați, la solicitarea acestora,
documentele elaborate de comisia de examinare, respectiv de
comisia de soluționare a contestațiilor, care sunt informații de
interes public, cu respectarea confidențialității datelor care fac
referire la ceilalți candidați, inclusiv a datelor cu caracter
personal, potrivit legii.
(2) Se exceptează de la prevederile alin. (1) documentele
elaborate de comisia de examinare, respectiv de comisia de
soluționare a contestațiilor, care conțin date cu caracter personal
ale candidaților, potrivit legii.
(3) Orice candidat își poate consulta, la solicitarea sa,
lucrarea scrisă individuală redactată în cadrul probei scrise a
examenului, după corectarea și notarea acesteia, în prezența
secretarului comisiei de examinare.
CAPITOLUL III
Promovarea personalului debutant.
Condiții pentru înscrierea la examenul
de definitivare în funcție
Art. 33. — Persoanele încadrate în funcții contractuale de
debutant vor fi promovate după o perioadă de 6 luni, dar nu mai
mult de un an, pe bază de examen, în gradul sau în treapta
profesională imediat superior/superioară.
Art. 34. — Poate participa la examenul pentru definitivare în
funcție personalul contractual din cadrul instanțelor judecătorești
încadrat în funcția de debutant la sfârșitul perioadei de 6 luni,
de la data încadrării.
Art. 35. — Data examenului pentru definitivare în funcție se
afișează, cu 30 de zile înainte de împlinirea termenului de 6 luni,
la sediul instanțelor care organizează examenul.
Art. 36. — Dispozițiile art. 1, 2, art. 3 lit. a) și c) și art. 4—32
din prezentul regulament sunt aplicabile în mod corespunzător
și examenului de promovare a personalului debutant din cadrul
instanțelor judecătorești.
Art. 37. — (1) În cazul nepromovării examenului pentru
definitivare în funcție, perioada în care personalul contractual
are calitatea de debutant poate fi prelungită cu încă 6 luni.
(2) Nepromovarea pentru a doua oară a examenului pentru
definitivare în funcție atrage încetarea contractului individual de
muncă.
(3) În cazul neprezentării la examenul pentru definitivare în
funcție din motive neimputabile, candidatul poate participa la
următoarea sesiune organizată de către instanța în care își
desfășoară activitatea.

10

MONITORUL OFICIAL AL ROMÂNIEI, PARTEA I, Nr. 13/6.I.2012

MINISTERUL ECONOMIEI,
COMERȚULUI ȘI MEDIULUI
DE AFACERI
Nr. 2.875 din 4 noiembrie 2011

MINISTERUL FINANȚELOR PUBLICE
Nr. 3.006 din 20 decembrie 2011

MINISTERUL AFACERILOR
EUROPENE
Nr. 1.047 din 18 noiembrie 2011

ORDIN
privind aprobarea Listei de cheltuieli eligibile pentru proiectele finanțate în cadrul
Programului operațional sectorial ăCreșterea competitivității economice” (POS CCE) 2007—2013,
axa prioritară 4 ăCreșterea eficienței energetice și a securității furnizării în contextul
combaterii schimbărilor climatice”, domeniul major de intervenție 3 ăDiversificarea rețelelor
de interconectare în vederea creșterii securității furnizării energiei”,
operațiunea ăSprijinirea investițiilor pentru interconectarea rețelelor naționale de transport
al energiei electrice și gazelor naturale cu rețelele europene”
În baza prevederilor Hotărârii Guvernului nr. 759/2007 privind regulile de eligibilitate a cheltuielilor efectuate în cadrul
operațiunilor finanțate prin programele operaționale, cu modificările și completările ulterioare, și ale Hotărârii Guvernului nr. 28/2008
privind aprobarea conținutului-cadru al documentației tehnico-economice aferente investițiilor publice, precum și a structurii și
metodologiei de elaborare a devizului general pentru obiective de investiții și lucrări de intervenții,
în temeiul prevederilor art. 9 alin. (4) din Hotărârea Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri, cu modificările și completările ulterioare, ale art. 10 alin. (4) din Hotărârea
Guvernului nr. 34/2009 privind organizarea și funcționarea Ministerului Finanțelor Publice, cu modificările și completările ulterioare,
și ale art. 9 alin. (1) din Hotărârea Guvernului nr. 967/2011 privind organizarea și funcționarea Ministerului Afacerilor Europene,
ministrul economiei, comerțului și mediului de afaceri, ministrul finanțelor publice și ministrul afacerilor europene
emit următorul ordin:
Art. 1. — Se aprobă Lista de cheltuieli eligibile pentru
proiectele finanțate în cadrul Programului operațional sectorial
ăCreșterea competitivității economice” (POS CCE) 2007—2013,
axa prioritară 4 ăCreșterea eficienței energetice și a securității
furnizării în contextul combaterii schimbărilor climatice”,
domeniul major de intervenție 3 ăDiversificarea rețelelor de
interconectare în vederea creșterii securității furnizării energiei”,
operațiunea ăSprijinirea investițiilor pentru interconectarea
rețelelor naționale de transport al energiei electrice și gazelor
naturale cu rețelele europene” (denumită în continuare
operațiunea interconectări), prevăzută în anexa care face parte
integrantă din prezentul ordin.
Art. 2. — (1) Pentru a fi eligibile în vederea finanțării, toate
cheltuielile trebuie să facă parte din categoriile de cheltuieli
menționate în prezentul ordin, să corespundă obiectivelor axei
prioritare 4 ăCreșterea eficienței energetice și a securității
furnizării în contextul combaterii schimbărilor climatice” și
obiectivelor operațiunii interconectări, să fie direct legate de
obiectivele și rezultatele proiectelor propuse spre finanțare
privind realizarea de investiții în interconectarea rețelelor
naționale de transport al energiei electrice și gazelor naturale
cu rețelele europene, în vederea creșterii securității furnizării
energiei.
(2) Pentru a fi eligibile în vederea finanțării, cheltuielile trebuie
să fie efectuate de către beneficiar după primirea notificării din
partea organismului intermediar pentru energie privind
ăînceperea lucrărilor” și nu mai târziu de sfârșitul perioadei de
implementare, așa cum este aceasta stipulată în contractul de
finanțare nerambursabilă.
(3) Cheltuielile privind leasingul nu sunt eligibile în cadrul
proiectului.
(4) Cheltuielile executate în regie proprie aferente
obiectivelor de investiții finanțate în cadrul POS CCE, axa
prioritară 4, operațiunea interconectări, nu sunt eligibile.
(5) Cheltuielile sub forma contribuției în natură nu sunt
eligibile.
Ministrul economiei, comerțului
și mediului de afaceri,
Ion Ariton

(6) Cheltuielile efectuate pentru achiziția de active corporale
sunt eligibile dacă activele achiziționate sunt noi, procurate în
condiții de piață și prevăzute în anexă.
(7) Cheltuielile efectuate pentru achiziția de active
necorporale sunt eligibile dacă sunt îndeplinite cumulativ
următoarele condiții:
a) sunt utilizate în exclusivitate în locația care a beneficiat de
ajutor de stat;
b) sunt considerate active amortizabile;
c) au fost achiziționate de la un terț, în condiții de piață.
(8) Cheltuielile legate de terenuri, construcții, echipamente,
instalații și utilaje sunt eligibile numai dacă se încadrează în
limitele aprobate prin contractul de finanțare pe categorii de
cheltuieli, sunt incluse în valoarea activelor respective și se
regăsesc înregistrate în contabilitatea beneficiarului, în conturile
de imobilizări corporale.
(9) Următoarele categorii de cheltuieli: transport de bunuri,
asigurarea bunurilor pe durata transportului și manipulare sunt
eligibile numai atunci când pot fi atribuite direct achiziției bunului
respectiv de natura construcțiilor, echipamentelor, instalațiilor și
utilajelor și sunt cuprinse în costul de achiziție al acestor active.
Art. 3. — La data intrării în vigoare a prezentului ordin se
abrogă Ordinul ministrului economiei și finanțelor nr. 1.548/2008
privind aprobarea Listei de cheltuieli eligibile pentru proiectele
finanțate în cadrul operațiunii ăSprijinirea investițiilor pentru
interconectarea rețelelor naționale de transport al energiei
electrice și gazelor naturale cu rețelele europene” — Domeniul
major de intervenție 3 — Diversificarea rețelelor de
interconectare în vederea creșterii securității furnizării energiei,
Axa prioritară 4 ăCreșterea eficienței energetice și a securității
furnizării în contextul combaterii schimbărilor climatice” din
cadrul Programului operațional sectorial ăCreșterea
competitivității economice” (POS CCE) 2007—2013, publicat în
Monitorul Oficial al României, Partea I, nr. 419 din 4 iunie 2008.
Art. 4. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu

Ministrul afacerilor europene,
Leonard Orban

MONITORUL OFICIAL AL ROMÂNIEI, PARTEA I, Nr. 13/6.I.2012

11
ANEXĂ

L I S TA

de cheltuieli eligibile pentru proiectele finanțate în cadrul Programului operațional sectorial ăCreșterea competitivității
economice” (POS CCE) 2007—2013, axa prioritară 4 ăCreșterea eficienței energetice și a securității furnizării
în contextul combaterii schimbărilor climatice”, domeniul major de intervenție 3 ăDiversificarea rețelelor
de interconectare în vederea creșterii securității furnizării energiei”, operațiunea ăSprijinirea investițiilor
pentru interconectarea rețelelor naționale de transport al energiei electrice și gazelor naturale cu rețelele europene”
1. Cheltuieli pentru achiziția de teren, conform Hotărârii
Guvernului nr. 759/2007 privind regulile de eligibilitate a
cheltuielilor efectuate în cadrul operațiunilor finanțate prin
programele operaționale, cu modificările și completările
ulterioare. Costul de achiziție a terenului fără construcții este
eligibil în limita a 10% din cheltuielile totale eligibile ale
proiectului.
2. Cheltuieli pentru amenajarea terenului în vederea pregătirii
amplasamentului, dacă sunt strict legate de realizarea
proiectului, precum: demolări, demontări, dezafectări, defrișări,
evacuări materiale rezultate, devieri rețele de utilități din
amplasament, sistematizări pe verticală, drenaje, epuizmente
(exclusiv cele aferente realizării lucrărilor pentru investiția de
bază), devieri de cursuri de apă etc.
3. Cheltuieli pentru investiția de bază — cheltuielile aferente
obiectelor cuprinse în obiectivul de investiție:
a) cheltuieli pentru construcții și instalații legate de
construcții, pe obiecte de construcție (clădiri, construcții
speciale, instalații aferente construcțiilor, precum: instalații
electrice, sanitare, instalații interioare de alimentare cu gaze

naturale, instalații de încălzire, ventilare, climatizare, P.S.I.,
telecomunicații și alte tipuri de instalații impuse de destinația
obiectivului investiției);
b) cheltuieli pentru montajul utilajelor tehnologice și al
utilajelor incluse în instalațiile funcționale, inclusiv rețelele
aferente necesare funcționării acestora, desfășurate pe obiecte
de construcție, numai dacă sunt incluse în valoarea activului
respectiv și se regăsesc înregistrate în contabilitatea
beneficiarului în conturile de imobilizări;
c) cheltuieli pentru utilaje, echipamente tehnologice și
funcționale cu montaj desfășurate pe obiecte de construcție;
d) cheltuieli pentru utilaje și echipamente fără montaj,
precum și echipamente de transport tehnologic, desfășurate pe
obiecte de construcție;
e) cheltuieli pentru achiziția de active necorporale (aplicații
informatice, alte licențe, brevete, know-how sau alte cunoștințe
tehnice nebrevetate).
Cheltuielile pentru achiziția de active necorporale sunt
eligibile în limita a 50% din totalul cheltuielilor eligibile ale
proiectului.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României
Având în vedere prevederile Ordonanței Guvernului nr. 13/2011 privind
dobânda legală remuneratorie și penalizatoare pentru obligații bănești, precum și
pentru reglementarea unor măsuri financiar-fiscale în domeniul bancar, ale Legii
nr. 312/2004 privind Statutul Băncii Naționale a României și Hotărârea Consiliului
de administrație al Băncii Naționale a României din data de 5 ianuarie 2012,
Banca Națională a României h o t ă r ă ș t e:
Începând cu data de 6 ianuarie 2012, nivelul ratei dobânzii de referință a
Băncii Naționale a României este de 5,75% pe an.
Președintele Consiliului de administrație al Băncii Naționale a României,
Mugur Constantin Isărescu
București, 5 ianuarie 2012.
Nr. 1.

12

MONITORUL OFICIAL AL ROMÂNIEI, PARTEA I, Nr. 13/6.I.2012

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
SECȚIA A TREIA

HOTĂRÂREA
din 29 martie 2011, definitivă la 29 iunie 2011,

în Cauza Cornelia Popa împotriva României
Strasbourg
(Cererea nr. 17.437/03)
Prezenta hotărâre devine definitivă în condițiile prevăzute la art. 44 § 2 din Convenția pentru apărarea drepturilor omului
și a libertăților fundamentale. Documentul poate suferi modificări de formă.
În Cauza Cornelia Popa împotriva României,
Curtea Europeană a Drepturilor Omului (Secția a treia), reunită într-o cameră compusă din: Josep Casadevall, președinte,
Corneliu Bîrsan, Egbert Myjer, Ján Šikuta, Ineta Ziemele, Nona Tsotsoria, Kristina Pardalos, judecători, și Santiago Quesada,
grefier de secție,
după ce a deliberat în camera de consiliu la 8 martie 2011,
pronunță prezenta hotărâre, adoptată la aceeași dată.
PROCEDURA
— Chiar dacă setul de probe examinate erau favorabile
1. La originea cauzei se află Cererea nr. 17.437/03 îndreptată societății «C» SA, judecătorul C.C. a pronunțat o hotărâre
împotriva României, prin care un resortisant al acestui stat, aberantă;
— C.C. obligă societatea «C» să reintegreze angajatul și să
Cornelia Popa (reclamanta), a sesizat Curtea la 24 aprilie 2003,
în temeiul art. 34 din Convenția pentru apărarea drepturilor îi plătească despăgubiri substanțiale;
— Magistratul C.C., cunoscută grație deciziilor
omului și a libertăților fundamentale (Convenția).
surprinzătoare, a atras atenția Consiliului Superior al
2. Reclamanta este reprezentată de Dan Mihai, avocat în Magistraturii.
București. Guvernul român (Guvernul) este reprezentat de
În 1997, Judecătoria Constanța a fost sesizată de SC «C»
agentul guvernamental Răzvan-Horațiu Radu din cadrul SA cu un litigiu de muncă formulat împotriva D.S. Aceasta din
Ministerului Afacerilor Externe.
urmă a fost angajată ca gestionar în cadrul benzinăriei. La
3. La 8 martie 2010, președintele Secției a treia a hotărât să 14 mai 1997, președintele-director general al societății, după ce
comunice Guvernului cererea respectivă. În conformitate cu a dispus un inventar asupra mărfurilor din gestiunea D.S., a
art. 29 § 1 din Convenție, acesta a hotărât, de asemenea, că constatat o lipsă de 16 tone de motorină, în valoare de
admisibilitatea și fondul cauzei vor fi examinate împreună.
aproximativ 47 milioane de lei. Considerând că este vorba
despre o gravă nerespectare a atribuțiilor profesionale, direcția
ÎN FAPT
societății a decis concedierea lui D.S. Așa cum reiese din
afirmațiile părților la litigiu, precum și din examinarea probelor,
I. Circumstanțele cauzei
instanța a hotărât că, în speță, cererea privind prejudiciul
4. Reclamanta s-a născut în 1976 și locuiește în Constanța. material s-a aflat la originea concedierii. Lipsa mărfii a fost
5. În cadrul unui litigiu de dreptul muncii privind concedierea constatată în perioada în care D.S. asigura gestiunea, anterior
unei angajate de către o societate comercială, la 25 ianuarie acestei perioade nemaifăcându-se nicio constatare de acest tip.
2001, Judecătoria Constanța a pronunțat o hotărâre favorabilă Conform rezultatelor expertizei contabile, prejudiciul s-ar fi
angajatei. Completul de judecată al respectivei instanțe îl produs în perioada 30 aprilie—14 mai 1997, experții
includea pe judecătorul C.C. Litigiul s-a încheiat prin Hotărârea considerând totuși că era prea mare cantitatea de motorină lipsă
din 31 august 2001, Tribunalul Constanța reformând integral în raport cu eventualele posibilități de sustragere. După audiere,
hotărârea judecătoriei și respingând în mod definitiv recursul D.S. a recunoscut că nu a raportat în mod real stocurile zilnice
angajatei.
de carburanți. S-a dovedit că, la 8 mai, D.S. a solicitat un
6. Reclamanta, ziarist la cotidianul ăIndependentul”, a asistat împrumut de carburanți din partea societății pentru a acoperi
la proces. În decursul desfășurării procesului și înainte de cantitatea de carburant lipsă. Lipsa de carburant evidențiată în
pronunțarea hotărârii Tribunalului Constanța, aceasta a luat gestiunea societății a fost recunoscută de D.S. în timpul
cunoștință de un comunicat de presă publicat la 2 aprilie 2001 cercetării administrative, care a indicat totuși că, pentru a
de Curtea de Apel Constanța și Tribunalul Constanța cu privire acoperi pierderea, aceasta trebuia să își vândă apartamentul.
la, printre altele, cercetarea disciplinară la adresa judecătorului Apartamentul a fost vândut, însă prejudiciul cauzat societății nu
a fost acoperit. Deși existau probe concludente care atestau
C.C. Comunicatul prevedea următoarele în părțile relevante:
ăÎn urma unei cercetări disciplinare având ca obiect culpabilitatea lui D.S. pentru lipsa celor 16 tone de motorină, în
activitatea judecătorului C.C. și [...] din cadrul Judecătoriei valoare de aproximativ 47 milioane de lei, judecătorul C.C. a
hotărât, în mod stupefiant, că decizia de concediere era ilegală
Constanța [...] concluziile au fost trimise Inspecției Judiciare din și a anulat-o. Și, pentru ca stupefacția să fie la culme, C.C. a
cadrul Ministerului Justiției în vederea continuării cercetării obligat conducerea societății «C» SA să o reintegreze pe D.S. în
respective conform legii [...].”
funcția avută și să îi plătească despăgubiri pentru perioada în
7. La 28 mai 2001, reclamanta a publicat un articol împreună care aceasta nu și-a încasat salariul. Același judecător i-a dispus
cu o fotografie a judecătorului C.C. în cotidianul ăIndependentul”. lui H.O., președintele-director general al societății «C» SA, să îi
Articolul avea următorul text:
plătească lui D.S. drepturile salariale pentru perioada care s-a
ăJudecătorul C.C. recidivează cu sentințe stupefiante
scurs între data concedierii și reintegrarea efectivă în postul
— D.S., care asigura gestiunea în cadrul societății «C» SA ar său.”
trebui să plătească contravaloarea a 16 tone de motorină lipsă,
8. La 11 iunie 2001, judecătorul C.C. a depus plângere
penală pentru calomnie împotriva reclamantei și a cotidianului.
adică aproximativ 47 milioane de lei acum 4 ani;

MONITORUL OFICIAL AL ROMÂNIEI, PARTEA I, Nr. 13/6.I.2012
Aceasta susținea că titlul articolului în litigiu, precum și
publicarea fotografiei sale aduceau atingere dreptului la
respectarea reputației sale, în calitate de magistrat. În opinia sa,
faptul că reclamanta a prezentat într-un mod tendențios faptele
procedurii, făcând referire la capacitățile profesionale ale
judecătorului C.C., la subiectiva interpretare și apreciere a
probelor de către aceasta, a expus-o disprețului public,
afectându-i astfel demnitatea. C.C. s-a constituit parte civilă
pentru o sumă de 100.000.000 lei românești (ROL), aproximativ
3.850 euro (EUR).
9. La termenul din 8 ianuarie 2002, ziarul, în calitate de parte
responsabilă civilmente, a solicitat Judecătoriei Constanța să
depună la dosarul cauzei comunicatul de presă din 2 aprilie
2001 al Curții de Apel Constanța. Instanța a respins proba
respectivă ca ăirelevantă, neconcludentă și inutilă”.
10. Prin Hotărârea din 10 septembrie 2003, Judecătoria
Constanța a condamnat reclamanta la plata unei amenzi penale
de 6.000.000 ROL, aproximativ 200 EUR, pentru calomnie.
Totodată, instanța a condamnat reclamanta în solidar cu ziarul
la plata unei despăgubiri de 100.000.000 ROL, aproximativ
3.850 EUR, pentru prejudiciul moral suportat de partea civilă. În
fine, reclamanta și ziarul au fost obligați la plata cheltuielilor de
judecată în valoare de 12 EUR. Instanța a hotărât că articolul în
cauză depășise limitele obligațiilor de informare într-o societate
democratică, transmițând un mesaj precis, respectiv reproșuri
la adresa judecătorului C.C. cu privire la nerespectarea legii și
a obligațiilor profesionale. Potrivit instanței Judecătoriei
Constanța, articolul în cauză constituia o ăatingere nu numai la
adresa magistraților, ci și a încrederii cetățenilor în justiție”.
11. Reclamanta a introdus recurs împotriva hotărârii,
susținând, între altele, că afirmațiile făcute la publicarea
articolului au fost confirmate la 31 august 2001 prin Hotărârea
Tribunalului Constanța, care modifica integral hotărârea
judecătoriei. În fața Tribunalului Constanța reclamanta a afirmat
că publicarea articolului său avea ca obiectiv apărarea bunei
funcționări a justiției, prin denunțarea faptelor care aduceau
atingere normelor deontologiei profesionale și a deciziilor
judecătorești bizare. Reclamanta s-a plâns de refuzul
judecătoriei de a-i permite să facă proba verității afirmațiilor sale
și a invocat respingerea de către instanță a probei constând în
comunicatul de presă care ridica îndoieli cu privire la obligațiile
profesionale ale judecătorului C.C. Reclamanta denunța
condamnarea sa pe motivul atingerii ăreputației magistraților” în
general, fără ca judecătoria să fi examinat temeinicia afirmațiilor
ei.
12. Prin Încheierea din 17 mai 2002, Curtea Supremă de
Justiție, sesizată cu o cerere formulată de partea responsabilă
civilmente, a decis strămutarea cauzei în fața unei alte instanțe
de același grad, respectiv Tribunalul Galați.
13. Prin Hotărârea din 28 octombrie 2002, Tribunalul Galați
a admis parțial recursul reclamantei și a modificat hotărârea
judecătoriei, reducând valoarea despăgubirii acordate cu titlu de
prejudiciu moral la 60.000.000 ROL, aproximativ 1.920 EUR.
Instanța a menținut restul dispozițiilor hotărârii. Instanța a hotărât
că reclamanta adusese o gravă atingere dreptului la respectarea
reputației judecătorului C.C., mai ales în virtutea statutului său
de magistrat. Considerând că reclamanta recunoscuse și
regretase situația în cauză și ținând seama de resursele
materiale limitate de care aceasta dispunea, instanța a decis că
se impunea o reducere a despăgubirii acordate pentru
prejudiciul moral.
14. Așa cum reiese din copia unei scrisori din 16 mai 2003
trimise de Judecătoria Constanța Poliției Municipiului Constanța,
amenda penală de 6.000.000 ROL a făcut obiectul unei grațieri
prezidențiale.
II. Dreptul intern relevant
15. Dispozițiile relevante din Codul penal român, în materie
de calomnie, astfel cum erau în vigoare la vremea faptelor,
precum și modificările legislative ulterioare sunt descrise în
Hotărârea Boldea împotriva României [nr. 1999/02, pct. 16—19,
CEDO 2007-... (extrase)].

13

16. Prin Decizia nr. 62/2007 din 18 ianuarie 2007, publicată
în Monitorul Oficial al României, Partea I, nr. 104 din 12 februarie
2007, Curtea Constituțională a României a declarat
neconstituțională legea de abrogare a art. 205—207 din Codul
penal privind insulta și calomnia, pe motiv că reputația
persoanelor, astfel cum este garantată de Constituție, trebuia
protejată în mod imperativ prin sancțiuni de drept penal.
ÎN DREPT

I. Cu privire la pretinsa încălcare a art. 10 din Convenție
17. Reclamanta susține că faptul că a fost condamnată penal
și civil, prin Hotărârea din 28 octombrie 2002 a Tribunalului
Galați, a adus atingere dreptului său la libertatea de exprimare
garantat de art. 10 din Convenție, care este redactat după cum
urmează:
ă1. Oricare persoană are dreptul la libertatea de exprimare.
Acest drept cuprinde libertatea de opinie și libertatea de a primi
sau de a comunica informații ori idei fără amestecul autorităților
publice și fără a ține seama de frontiere. Prezentul articol nu
împiedică statele să impună societăților de radiodifuziune, de
cinematografie sau de televiziune un regim de autorizare.
2. Exercitarea acestor libertăți, ce comportă îndatoriri și
responsabilități, poate fi supusă unor formalități, condiții,
restrângeri sau sancțiuni prevăzute de lege, care constituie
măsuri necesare, într-o societate democratică, pentru
securitatea națională, integritatea teritorială sau siguranța
publică, apărarea ordinii și prevenirea infracțiunilor, protecția
sănătății sau a moralei, protecția reputației sau a drepturilor
altora, pentru a împiedica divulgarea de informații confidențiale
sau pentru a garanta autoritatea și imparțialitatea puterii
judecătorești.”
18. Guvernul contestă această teză.
A. Cu privire la admisibilitate

19. Curtea constată că acest capăt de cerere nu este în mod
vădit nefondat în sensul art. 35 § 3 din Convenție. Curtea
observă de altfel că acesta nu este lovit de niciun alt motiv de
inadmisibilitate. Este necesar așadar să fie declarat admisibil.
B. Cu privire la fond
1. Argumentele părților

20. Reclamanta consideră că articolul în litigiu se baza pe
informații factuale corecte și necontestate și că exprima opinia
sa privind lipsa de imparțialitate a judecătorului C.C. În opinia
sa, termenul cel mai dur folosit în articol era ăstupefiant”,
expresie utilizată pentru a caracteriza hotărârea judecătorească
pronunțată în cauza privind conflictul de muncă, obiectul
articolului său de presă. Reclamanta afirmă că a prezentat
cauza în mod corect, fără nicio intenție calomnioasă, exclusiv
în scopul de a informa publicul despre o problemă de ordin
general, respectiv funcționarea justiției. Pe lângă motivarea
discutabilă a deciziilor interne, reclamanta susține că la
redactarea articolului s-a bazat pe existența comunicatului de
presă al Curții de Apel Constanța, care menționa o cercetare
disciplinară având ca obiect activitatea profesională a
judecătorului C.C.
21. Reclamanta consideră că sancțiunea și înscrierea
condamnării penale în cazierul judiciar erau disproporționate în
raport cu faptele imputate. În fine, reclamanta susține că
grațierea prezidențială a avut caracter condiționat, întrucât,
conform dreptului intern, timp de 3 ani de la pronunțarea
Hotărârii din 28 octombrie 2002, măsura putea fi revocată.
22. Guvernul consideră că era vorba despre judecăți de
valoare, care nu aveau niciun temei faptic. În acest sens invocă
Hotărârea Paturel împotriva Franței (nr. 54.968/00, pct. 38,
22 decembrie 2005). Pe această temă, Guvernul face trimitere,
de asemenea, la situația reținută în Cauza Stângu și Scutelnicu
împotriva României (nr. 53.899/00, pct. 51 și 54, 31 ianuarie
2006), în care Curtea a constatat neîncălcarea art. 10 din
Convenție. Guvernul consideră, de asemenea, că instanțele
și-au întemeiat deciziile pe motive relevante și suficiente.
Referitor la amenda penală, Guvernul precizează că măsura a
făcut obiectul unei grațieri prezidențiale. Guvernul afirmă

14

MONITORUL OFICIAL AL ROMÂNIEI, PARTEA I, Nr. 13/6.I.2012

totodată că reclamanta nu a prezentat vreun document
justificativ care să ateste plata despăgubirilor morale.
2. Motivarea Curții

23. Curtea consideră că pronunțarea condamnării în litigiu
se analizează ca o ăingerință” în exercitarea dreptului la
libertatea de exprimare de către reclamantă. O asemenea
ingerință încalcă art. 10 din Convenție, cu excepția cazului în
care este ăprevăzută de lege”, urmărește unul sau mai multe
dintre scopurile legitime prevăzute la art. 10 § 2 și este
ănecesară într-o societate democratică”, pentru îndeplinirea
acestora.
24. Curtea observă pentru început că părțile nu contestă
faptul că respectiva condamnare a reclamantei era prevăzută
de lege, în speță de dispozițiile relevante din Codul penal și
Codul civil, și că urmărea un scop legitim, respectiv protecția
reputației altei persoane, în sensul art. 10 § 2 din Convenție.
25. Rămâne de stabilit dacă respectiva condamnare era
necesară într-o societate democratică.
a) Principii generale
26. Libertatea de exprimare constituie unul dintre
fundamentele esențiale ale unei societăți democratice, una
dintre condițiile primordiale ale evoluției sale și ale dezvoltării
fiecărei persoane. Sub rezerva art. 10 § 2, aceasta este valabilă
nu numai pentru ăinformațiile” sau ăideile” acceptate ori
considerate drept inofensive sau indiferente, ci și pentru cele
care lovesc, șochează sau neliniștesc: aceasta este dorința
pluralismului, toleranței și mentalității deschise, fără de care nu
există ăsocietate democratică”. În forma consacrată la art. 10,
aceasta este însoțită de excepții care necesită totuși o
interpretare strictă, iar necesitatea de a o restrânge trebuie să fie
stabilită în mod convingător.
27. În sensul art. 10 § 2, adjectivul ănecesar” implică o
ănevoie socială imperioasă”. Statele contractante beneficiază de
o anumită marjă de apreciere pentru a hotărî cu privire la
existența unei asemenea nevoi, însă aceasta este dublată de
un control european asupra atât a legislației, cât și a deciziilor
prin care este aplicată, chiar și atunci când sunt emise de o
jurisdicție independentă (a se vedea, mutatis mutandis, Prager
și Oberschlick împotriva Austriei, 26 aprilie 1995, pct. 34—35,
seria A, nr. 313). Prin urmare, Curtea are competența de a se
pronunța în ultimă instanță cu privire la aspectul dacă o
ărestricție” este compatibilă cu libertatea de exprimare protejată
de art. 10.
28. Atunci când își exercită controlul, Curtea nu are sarcina
de a se substitui instanțelor interne competente, ci de a verifica
din perspectiva art. 10 deciziile pe care acestea le-au pronunțat
în virtutea puterii lor de apreciere. Nu rezultă că aceasta trebuie
să se limiteze la a stabili dacă statul pârât s-a folosit de această
putere cu bună-credință, cu grijă și în mod rezonabil: ingerința
în litigiu trebuie considerată având în vedere cauza în ansamblu,
pentru a stabili dacă aceasta era ăproporțională scopului legitim
urmărit” și dacă motivele invocate de autoritățile naționale pentru
a o justifica sunt ărelevante și suficiente”.
29. Pe de altă parte, Curtea a subliniat în numeroase rânduri
rolul esențial pe care îl joacă presa într-o societate democratică:
deși presa nu trebuie să depășească anumite limite, privind în
special protecția reputației și a drepturilor altora, cu toate
acestea îi revine sarcina de a comunica, cu respectarea
obligațiilor și responsabilităților sale, informații și idei despre
toate problemele de interes general, inclusiv cele care se referă
la funcționarea puterii judecătorești (De Haes și Gijsels
împotriva Belgiei, 24 februarie 1997, pct. 37, Culegere de
hotărâri și decizii 1997-I). Presa reprezintă într-adevăr unul
dintre mijloacele de care dispun responsabilii politici și opinia
publică pentru a se asigura că judecătorii se achită de înaltele
lor responsabilități conform scopului constitutiv al misiunii care
le este încredințată (Prager și Oberschlick, citată anterior,
pct. 34). Desigur, acțiunea instanțelor, care sunt garante ale
justiției și care au o misiune fundamentală într-un stat de drept,
are nevoie de încrederea publicului. Astfel, este necesară
protejarea acesteia împotriva atacurilor lipsite de temei, mai ales

atunci când obligația de reținere interzice magistraților să
acționeze (De Haes și Gijsels, citată anterior, pct. 37).
30. Pe de altă parte, Curtea reamintește că, drept urmare a
ăîndatoririlor și răspunderilor” inerente exercitării libertății de
exprimare, protecția oferită de art. 10 din Convenție persoanelor
care, precum reclamanta, se implică într-o dezbatere publică
este subordonată condiției ca partea interesată să acționeze cu
bună-credință, astfel încât să ofere informații exacte și demne
de încredere [Radio France și alții împotriva Franței,
nr. 53.984/00, pct. 37, Culegere 2004-II, și Bladet Tromsø și
Stensaas împotriva Norvegiei (GC), nr. 21.980/03, pct. 65,
CEDO 1999-III]. Cu toate acestea, le este permis să recurgă la
o anumită doză de exagerare, chiar de provocare (Mamère
împotriva Franței, nr. 12.697/03, pct. 25, CEDO 2006-XIII).
b) Aplicarea în speță a principiilor menționate anterior
31. Curtea constată că, în prezenta cauză, Tribunalul Galați
a considerat că, prin intermediul remarcilor din articolul de presă
publicat de reclamantă, s-a adus atingere reputației
judecătorului C.C. Tribunalul a confirmat totodată constatarea
Judecătoriei Constanța, potrivit căreia articolul în cauză
constituia o ăatingere nu numai la adresa magistraților, ci și a
încrederii cetățenilor în justiție”. Instanțele interne i-au reproșat
jurnalistei că ădepășise limitele obligațiilor de informare”
formulând ăreproșuri la adresa judecătorului C.C. cu privire la
nerespectarea legii și a obligațiilor profesionale”. Prin urmare,
Curtea trebuie să se convingă de faptul că autoritățile naționale
au aplicat norme conforme principiilor consacrate de art. 10 din
Convenție, bazându-se mai ales pe o apreciere acceptabilă a
faptelor relevante (Zana împotriva Turciei, 25 noiembrie 1997,
pct. 51, Culegere 1997-VII, și Kyprianou împotriva Ciprului (GC),
nr. 73.797/01, pct. 171, 15 decembrie 2005].
32. Curtea observă că, deși Judecătoria Constanța a
constatat că afirmațiile din articolul în litigiu erau calomnioase,
constituind ăînvinuiri” la adresa judecătorului C.C., Tribunalul
Galați a confirmat în recurs acest raționament ămai ales ca
urmare a calității de magistrat” a victimei. Referitor la magistrați,
Curtea reamintește că, deși nu este adevărat că aceștia se
expun în mod conștient unui control atent al faptelor și gesturilor
lor precum oamenii politici și că ar trebui tratați prin urmare la
egalitate cu aceștia din urmă atunci când este vorba despre
critici la adresa comportamentului lor [Janowski împotriva
Poloniei (GC), nr. 25.716/94, pct. 33, 21 ianuarie 1999, CEDO
1999-I], nu este mai puțin adevărat că limitele criticii admisibile
sunt mai mari pentru funcționari atunci când își exercită
atribuțiile oficiale, precum în speță, decât în cazul persoanelor
fizice (a se vedea în special Mamère, citată anterior, pct. 27).
Astfel, persoana în cauză, aparținând ăinstituțiilor fundamentale
ale statului”, putea face, în această calitate, obiectul unor critici
personale în limite ăacceptabile”, nu numai în mod teoretic și
general.
33. Curtea observă că analiza articolului în litigiu făcută de
cele două instanțe se axează pe afirmații considerate
calomnioase, fără ca acestea să fie totuși repuse în contextul
lor în cadrul raționamentului. În absența unei analize critice și
circumstanțiale a articolului în litigiu, această metodă nu permite
identificarea cu suficientă certitudine a motivelor care au condus
la sancțiunea penală. Pe de altă parte, respingerea de către
Tribunalul Galați a beneficiului bunei-credințe pentru
reclamantă, pe motiv că victima era un magistrat, constituie o
abordare prea formală a interpretării articolului în cauză. Simpla
mențiune a ăatingerii [...] încrederii cetățenilor în justiție” nu este
suficientă pentru a fundamenta condamnarea reclamantei
pentru calomnie.
34. Curtea subliniază că articolul în litigiu critica în mod acerb
hotărârea pronunțată de judecătorul C.C., a cărui competență
profesională era puternic pusă sub semnul întrebării. În această
situație, articolul se referea la o temă de interes general,
respectiv încrederea societății în justiție. Curtea observă
totodată că afirmațiile reclamantei nu priveau aspecte din viața
privată a lui C.C., ci comportamentele și atitudinile acesteia care
implicau calitatea sa de magistrat (Sabou și Pîrcălab împotriva
României, nr. 46.572/99, pct. 38—39, 28 septembrie 2004). Prin

MONITORUL OFICIAL AL ROMÂNIEI, PARTEA I, Nr. 13/6.I.2012
urmare, Curtea trebuie să dovedească o mare prudență atunci
când, precum în speță, măsurile luate sau sancțiunile aplicate
de autoritatea națională sunt de natură să descurajeze presa de
la participarea la discutarea problemelor de interes general
legitim (Bladet Tromsø și Stensaas, citată anterior, pct. 64).
35. În continuare, trebuie amintită jurisprudența consacrată a
Curții, conform căreia, pentru a aprecia existența unei ănevoi
sociale imperioase” capabile să justifice o ingerință în
exercitarea libertății de exprimare, este necesar să se facă o
distincție atentă între fapte și judecăți de valoare. Dacă
materialitatea primelor se poate dovedi, celelalte nu se pretează
unei demonstrații a corectitudinii lor [De Haes și Gijsels, citată
anterior, pct. 42, și Harlanova împotriva Letoniei (dec.),
nr. 57.313/00, 3 aprilie 2003]. Desigur, dacă este vorba despre
afirmații privind conduita unui terț, uneori poate fi dificil să se
facă distincție între imputările de facto și judecățile de valoare.
Cu toate acestea, chiar o judecată de valoare se poate dovedi
excesivă dacă este total lipsită de temei faptic (Jerusalem
împotriva Austriei, nr. 26.958/95, pct. 43, CEDO 2001-II).
36. În speță, examinând afirmațiile în litigiu prin prisma
întregului articol publicat de reclamantă, se constată o îmbinare
între judecăți de valoare și anumite elemente cu caracter faptic.
37. Curtea observă că la originea criticii cu caracter
profesional la adresa lui C.C. se afla comunicatul de presă din
2 aprilie 2001 al Curții de Apel și al Tribunalului Constanța, care
anunța o cercetare disciplinară privind activitatea profesională a
judecătorului C.C. În acest context, Curtea consideră că
reclamanta a acționat cu bună-credință, scopul articolului fiind
de a informa publicul despre un subiect de interes general.
38. Curtea observă, de asemenea, că, potrivit legislației
interne cu privire la calomnie, persoana acuzată trebuie să
poată recurge la proba verității pentru a se apăra. Curtea
remarcă totuși că singura probă acceptată de Judecătoria
Constanța era constituită din deciziile interne pronunțate în
litigiul de dreptul muncii dintre un terț și o societate comercială.
Astfel, atât Tribunalul Constanța, cât și Tribunalul Galați au
refuzat să includă în dosar comunicatul de presă din 2 aprilie
2001 și să îl examineze, contrar cererilor exprese formulate de
partea responsabilă civilmente în fața judecătoriei, apoi de către
reclamantă în cadrul recursului în fața tribunalului. Or, era vorba
tocmai despre un mijloc de probă de care reclamanta intenționa
să se folosească în apărarea sa și a cărui relevanță ca dovadă
și temei faptic al afirmațiilor care îl puneau în discuție pe
judecătorul C.C. nu putea fi exclusă.
39. Pe de altă parte, deși reclamanta nu a putut dovedi în
fața instanțelor interne că afirmațiile sale aveau un temei faptic
suficient, Curtea observă că aceasta s-a implicat activ în
procesul său, s-a oferit mereu să facă proba verității afirmațiilor
sale, iar comportamentul său examinat în general demonstrează
că a acționat cu bună-credință, convinsă de existența unei
probleme de deontologie profesională a judecătorului C.C. [a se
vedea, a contrario, Cumpănă și Mazăre, nr. 33.348/96, pct. 104,
10 iunie 2003; Stângu și Scutelnicu, citată anterior, pct. 51;
Ivanciuc împotriva României (dec.), nr. 18.624/03, 8 septembrie
2005; și Titei împotriva României (dec.), nr. 1.691/03, 23 mai
2006].
40. În acest context, expresiile folosite de reclamantă în
articolul său cu privire la judecătorul C.C. nu pot fi considerate,
potrivit Curții, drept afirmații în mod deliberat calomnioase, ci
drept echivalentul unei libertăți jurnalistice ce include și posibila
recurgere la o anumită doză de exagerare, chiar de provocare
[mutatis mutandis, Dalban împotriva României (GC),
nr. 28.114/95, pct. 50, CEDO 1999-VI, precum și A/S Diena și
Ozoliņš împotriva Letoniei, nr. 28.114/00, pct. 84, 12 iulie 2007].
41. Pentru aceste motive, Curtea consideră că faptul că
reclamanta a fost găsită vinovată de calomnie nu corespundea
niciunei ănevoi sociale imperioase”, una dintre condițiile
principale pentru justificarea necesității unei ingerințe asupra
libertății de exprimare într-o societate democratică. Nici faptul
că amenda penală a reclamantei ar fi făcut obiectul unei grațieri
prezidențiale, nici cuantumul despăgubirilor morale impuse nu ar
putea influența această concluzie.
Prin urmare, a fost încălcat art. 10 din Convenție.

15

II. Cu privire la pretinsa încălcare a art. 6 § 1 din
Convenție
42. Reclamanta afirmă că imposibilitatea de a face în fața
instanțelor proba verității afirmațiilor sale a încălcat dreptul său
la un proces echitabil, astfel cum este prevăzut la art. 6 § 1 din
Convenție. Aceasta se plânge totodată de lipsa de imparțialitate
și de independență a Judecătoriei Constanța, ca urmare a
hotărârii de condamnare pronunțate de colegii judecătorului
C.C., deși aceștia nu ar fi trebuit să se pronunțe în cauză. Art. 6
§ 1 din Convenție prevede următoarele:
ăOrice persoană are dreptul la judecarea în mod echitabil [...]
a cauzei sale de către o instanță independentă și imparțială,
instituită de lege, care va hotărî [...] asupra temeiniciei oricărei
acuzații în materie penală îndreptate împotriva sa.”
A. Cu privire la imposibilitatea de a face proba verității

43. Reclamanta afirmă că proba comunicatului de presă din
2 aprilie 2001 a fost refuzată în mod nejustificat de Judecătoria
Constanța. Potrivit acesteia, era vorba despre o probă
importantă, deoarece menționa o cercetare disciplinară privind
activitatea profesională a judecătorului C.C. În recurs, Tribunalul
Galați a refuzat, de asemenea, să analizeze proba respectivă.
44. Guvernul afirmă că procedura penală începută împotriva
reclamantei a respectat garanțiile prevăzute la art. 6 § 1 din
Convenție, în special principiul contradictorialității și cel al
egalității armelor. Potrivit Guvernului, reclamanta a avut
posibilitatea de a supune examinării toate mijloacele de probă
pe care le considera utile și necesare.
45. Curtea constată că respectivul capăt de cerere nu este în
mod vădit nefondat în sensul art. 35 § 3 din Convenție. De
asemenea, Curtea subliniază că acesta nu prezintă niciun alt
motiv de inadmisibilitate. Este necesar așadar să fie declarat
admisibil.
46. Cu toate acestea, Curtea consideră, ținând cont de
concluziile sale de la pct. 37—38 supra, că nu trebuie să
statueze în plus asupra acestui capăt de cerere.
B. Cu privire la lipsa de imparțialitate a magistraților din cadrul
Judecătoriei Constanța

47. Reclamanta afirmă că Hotărârea din 1 februarie 2002 a
Judecătoriei Constanța a fost pronunțată de judecătorul A.M.,
colegul de muncă al părții civile C.C. Reclamanta invocă
obligația judecătorului A.M. de a nu face parte din completul de
judecată care a condamnat-o pentru calomnie.
48. Guvernul afirmă că, în caz de bănuieli privind lipsa de
imparțialitate a instanței, reclamanta ar fi putut solicita
strămutarea cauzei la o altă instanță, printr-o cerere de
recuzare. Însă în speță o astfel de cerere a fost formulată
exclusiv de partea responsabilă civilmente, cauza fiind
transferată, în recurs, în fața Tribunalului Galați.
49. Curtea observă că reclamanta avea la dispoziția sa o
cale de recurs efectivă, respectiv o cerere de strămutare, în
temeiul art. 55 din Codul de procedură penală. Eficiența acestei
dispoziții a fost demonstrată în speță, cu ocazia cererii de
strămutare depuse de partea responsabilă civilmente și
referitoare la judecarea recursului, primită la Curtea Supremă
de Justiție la 17 mai 2002. Rezultă că acest capăt de cerere
trebuie respins pentru neepuizarea căilor de recurs interne, în
conformitate cu art. 35 § 1 și 4 din Convenție.
III. Cu privire la aplicarea art. 41 din Convenție
50. În conformitate cu art. 41 din Convenție:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

51. Reclamanta solicită 10.000 euro (EUR) cu titlu de
prejudiciu moral, ca urmare a frustrării, angoasei, neplăcerilor
și incertitudinii cauzate de condamnarea sa pentru calomnie. În
primul său an de exercitare a profesiei de ziarist, reclamanta

16

MONITORUL OFICIAL AL ROMÂNIEI, PARTEA I, Nr. 13/6.I.2012

afirmă că a fost grav descurajată de înscrierea în cazierul său
judiciar a condamnării sale penale pentru calomnie.
52. Guvernul consideră că legătura de cauzalitate dintre
prejudiciul moral invocat și suma solicitată cu acest titlu nu a fost
dovedită și că o eventuală hotărâre judecătorească de
condamnare ar constitui, în sine, o reparație suficientă pentru
prejudiciul moral prezumtiv suferit de reclamantă. Guvernul
consideră că suma solicitată de reclamantă cu acest titlu este
excesivă și face trimitere la cauzele în care, în situații similare,
Curtea a acordat sume între 1.000 și 5.000 EUR.
53. Curtea constată că reclamanta nu formulează nicio
pretenție de despăgubire a prejudiciului material. Consideră, cu
toate acestea, că reclamanta a suferit un prejudiciu moral
incontestabil ca urmare a condamnării sale penale. Ținând
seama de circumstanțele cauzei și pronunțându-se în echitate,
în conformitate cu art. 41, Curtea acordă reclamantei, ca
reparație pentru prejudiciul moral, suma de 7.000 EUR.
B. Cheltuieli de judecată

54. Reclamanta solicită totodată 4.160 EUR pentru
cheltuielile de judecată efectuate în fața Curții, respectiv 50 EUR
pentru cheltuielile de corespondență și 4.110 EUR pentru
onorariul avocatului, sumă care urmează să îi fie plătită direct
reprezentantului său. Pentru suma din urmă, reclamanta include
în dosar o copie a centralizatorului și a contractului de asistență
juridică încheiat la 25 august 2010, indicând valoarea de
4.110 EUR, de plătit ulterior adoptării hotărârii în prezenta cauză.
55. Guvernul nu se opune ca o reclamantei să i se acorde o
sumă corespunzătoare cheltuielilor necesare și justificate.
Acesta precizează că reclamanta nu a achitat onorariul

avocatului și consideră că suma solicitată cu acest titlu este
excesivă.
56. Conform jurisprudenței Curții, un reclamant nu poate
obține rambursarea cheltuielilor de judecată decât în măsura în
care se stabilește caracterul real, necesar și rezonabil al
cuantumului acestora [Iatridis împotriva Greciei (reparație
echitabilă) (GC), nr. 31.107/96, pct. 54, CEDO 2000-XI].
57. Referitor la cheltuielile de corespondență, Curtea
observă că reclamanta nu a depus niciun act justificativ în acest
sens și, în consecință, respinge acest capăt de cerere. Cu privire
la onorariul avocatului pentru procedura din fața Curții, trebuie
constatat că, în temeiul contractului de asistență judiciară depus
la dosar, reclamanta are obligația de a-l plăti. În consecință, în
măsura în care avocatul are dreptul să solicite plata onorariului
său în temeiul contractului, cheltuielile corespunzătoare sunt
într-adevăr ăreale” (a se vedea, mutatis mutandis, Tebieti
Mühafize Cemiyyeti și Israfilov împotriva Azerbaidjanului,
nr. 37.083/03, pct. 106, CEDO 2009-...). Având în vedere
documentele aflate în posesia sa și criteriile menționate anterior,
Curtea consideră că este rezonabil să se acorde reclamantei
suma de 4.110 EUR pentru procedura în fața Curții. Având în
vedere convenția încheiată între partea interesată și avocatul
acesteia, Dan Mihai, Curtea hotărăște că suma menționată
anterior se va plăti direct acestuia din urmă.
C. Dobânzi moratorii

58. Curtea consideră necesar ca rata dobânzilor moratorii să
se întemeieze pe rata dobânzii facilității de împrumut marginal
practicată de Banca Centrală Europeană, majorată cu 3 puncte
procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă în ceea ce privește capetele de cerere întemeiate pe art. 10 și art. 6 § 1 cu privire la
imposibilitatea reclamantei de a face proba verității și inadmisibilă pentru celelalte capete de cerere;
2. hotărăște că a fost încălcat art. 10 din Convenție;
3. hotărăște că nu este necesar să examineze capătul de cerere întemeiat pe art. 6 § 1 din Convenție cu privire la
imposibilitatea reclamantei de a face proba verității;
4. hotărăște:
a) că statul pârât trebuie să îi plătească reclamantei, în termen de 3 luni de la data rămânerii definitive a hotărârii, în
conformitate cu art. 44 § 2 din Convenție, următoarele sume, care urmează să fie convertite în moneda națională a statului pârât
la cursul de schimb aplicabil la data plății:
(i) 7.000 EUR (șapte mii de euro), plus orice sumă ce poate fi datorată cu titlu de impozit, pentru prejudiciu moral,
sumă ce va fi plătită reclamantei;
(ii) 4.110 EUR (patru mii o sută zece euro) pentru cheltuielile de judecată efectuate pentru procedura din fața Curții,
sumă ce se va plăti direct lui Dan Mihai, care a reprezentat-o pe reclamantă în calitate de avocat;
b) că, de la expirarea termenului menționat și până la efectuarea plății, aceste sume trebuie majorate cu o dobândă simplă,
la o rată egală cu rata dobânzii facilității de împrumut marginal practicată de Banca Centrală Europeană, aplicabilă pe parcursul
acestei perioade și majorată cu 3 puncte procentuale;
5. respinge cererea de acordare a unei reparații echitabile pentru celelalte capete de cerere.
Redactată în limba franceză, apoi comunicată în scris, la 29 martie 2011, în temeiul art. 77 § 2 și 3 din Regulament.
Josep Casadevall,
președinte

Georgeta N. Stoica

Santiago Quesada,
grefier

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 13/6.I.2012 conține 16 pagini.

Prețul: 3,20 lei

&JUYDGY|529168]
ISSN 1453—4495

