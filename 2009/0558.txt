Anul 177 (XXI) — Nr. 558

PARTEA I

LEGI, DECRETE, HOTĂRÂRI ȘI ALTE ACTE

Marți, 11 august 2009

SUMAR

Pagina
DECIZII ALE CURȚII CONSTITUȚIONALE
Decizia nr. 774 din 12 mai 2009 referitoare la excepția de
neconstituționalitate a dispozițiilor art. 23 din
Ordonanța Guvernului nr. 26/2000 cu privire la
asociații și fundații ......................................................
Decizia nr. 846 din 9 iunie 2009 referitoare la excepția de
neconstituționalitate a prevederilor art. I și art. II din
Ordonanța de urgență a Guvernului nr. 75/2008 privind
stabilirea de măsuri pentru soluționarea unor aspecte
financiare în sistemul justiției......................................
Decizia nr. 860 din 16 iunie 2009 referitoare la excepția de
neconstituționalitate a dispozițiilor art. 194 alin. (2) din
Legea nr. 19/2000 privind sistemul public de pensii și
alte drepturi de asigurări sociale ................................
Decizia nr. 866 din 16 iunie 2009 referitoare la excepția de
neconstituționalitate a dispozițiilor art. II pct. 10 din
Legea nr. 441/2006 pentru modificarea și completarea
Legii nr. 31/1990 privind societățile comerciale,
republicată, și a Legii nr. 26/1990 privind registrul
comerțului, republicată ..............................................
Decizia nr. 868 din 16 iunie 2009 referitoare la excepția de
neconstituționalitate a dispozițiilor art. II din Legea
nr. 90/2007 pentru completarea art. 9 din Legea
nr. 164/2001 privind pensiile militare de stat ..............

2–3

3–4

5–6

6–8

8–9

Pagina
Decizia nr. 871 din 16 iunie 2009 referitoare la excepția de
neconstituționalitate a dispozițiilor art. 2 alin. (1), art. 3
alin. (1), art. 5 alin. (1) și (2), art. 10, art. 11 și art. 12
din Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................

10–11

Decizia nr. 872 din 16 iunie 2009 referitoare la excepția de
neconstituționalitate a dispozițiilor art. 11 alin. (3) din
Ordonanța de urgență a Guvernului nr. 27/2003 privind
procedura aprobării tacite ..........................................

12–13

Decizia nr. 874 din 16 iunie 2009 referitoare la excepția de
neconstituționalitate a dispozițiilor art. 106 alin. (2) din
Legea nr. 128/1997 privind Statutul personalului
didactic ......................................................................

13–14

Decizia nr. 875 din 16 iunie 2009 referitoare la excepția de
neconstituționalitate a dispozițiilor art. 47 din
Ordonanța de urgență a Guvernului nr. 26/2004 privind
unele măsuri pentru finalizarea privatizării societăților
comerciale aflate în portofoliul Autorității pentru
Privatizare și Administrarea Participațiilor Statului și
consolidarea unor privatizări ......................................

15–16

2

MONITORUL OFICIAL AL ROMÂNIEI, PARTEA I, Nr. 558/11.VIII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 774
din 12 mai 2009

referitoare la excepția de neconstituționalitate a dispozițiilor art. 23
din Ordonanța Guvernului nr. 26/2000 cu privire la asociații și fundații
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 23 din Ordonanța Guvernului nr. 26/2000 cu
privire la asociații și fundații, excepție ridicată de Adrian Florea
și Gavan Nicolae Florea în Dosarul nr. 11.818/280/2007 al
Tribunalului Argeș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată. Reprezentantul Ministerului
Public pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 13 februarie 2009, pronunțată în Dosarul
nr. 11.818/280/2007, Tribunalul Argeș — Secția civilă a
sesizat Curtea Constituțională pentru soluționarea
excepției de neconstituționalitate a art. 23 din Ordonanța
Guvernului nr. 26/2000 cu privire la asociații și fundații,
excepție ridicată de Adrian Florea și Gavan Nicolae Florea.
În motivarea excepției de neconstituționalitate autorii
susțin că prevederile criticate sunt neconstituționale, întrucât
termenul în care se poate formula cererea de anulare a unei
hotărâri a adunării generale a asociaților — 15 zile —, indiferent
de cauza de nulitate a acesteia, creează o excepție nepermisă
de la regula imprescriptibilității acțiunii privind nulitatea absolută
a unui act juridic și constituie o îngrădire a drepturilor
constituționale ale persoanelor interesate. Pe de altă parte,
prevăzând doar calea extraordinară de atac a recursului
împotriva hotărârii instanței de fond, deci doar două grade de
jurisdicție, dispozițiile criticate aduc atingere principiului egalității
în drepturi a cetățenilor și accesului liber la justiție.
Tribunalul Argeș — Secția civilă consideră excepția de
neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 23 din Ordonanța Guvernului nr. 26/2000 cu
privire la asociații și fundații, publicată în Monitorul Oficial al
României, Partea I, nr. 39 din 31 ianuarie 2000, texte de lege
care au următorul conținut: ă(1) Hotărârile luate de adunarea
generală în limitele legii, ale actului constitutiv și ale statutului
sunt obligatorii chiar și pentru membrii asociați care nu au luat
parte la adunarea generală sau au votat împotrivă.
(2) Hotărârile adunării generale, contrare legii, actului
constitutiv sau dispozițiilor cuprinse în statut, pot fi atacate în
justiție de către oricare dintre membrii asociați care nu au luat
parte la adunarea generală sau care au votat împotrivă și au
cerut să se insereze aceasta în procesul-verbal de ședință, în
termen de 15 zile de la data când au luat cunoștință despre
hotărâre sau de la data când a avut loc ședința, după caz.
(3) Cererea de anulare se soluționează în camera de consiliu
de către judecătoria în circumscripția căreia asociația își are
sediul. Hotărârea instanței este supusă numai recursului.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21 și 53.
Examinând excepția de neconstituționalitate, Curtea reține
următoarele:
În legătură cu încălcarea art. 21 din Constituție, în
jurisprudența sa anterioară, Curtea Constituțională a examinat
dacă liberul acces la justiție este compatibil cu instituirea unor
proceduri speciale, inclusiv în ceea ce privește exercitarea căilor
de atac. Astfel, prin Decizia Plenului Curții Constituționale nr. 1
din 8 februarie 1994, publicată în Monitorul Oficial al României,
Partea I, nr. 69 din 16 martie 1994, Curtea Constituțională a
statuat că liberul acces la justiție presupune accesul la
mijloacele procedurale prin care justiția se înfăptuiește.
Instituirea regulilor de desfășurare a procesului în fața
instanțelor judecătorești este de competența exclusivă a
legiuitorului. Această soluție decurge din dispozițiile
constituționale ale art. 126 alin. (2), potrivit cărora ăCompetența
instanțelor judecătorești și procedura de judecată sunt
prevăzute numai prin lege”, precum și din cele ale art. 129, în
conformitate cu care, ăîmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”.

MONITORUL OFICIAL AL ROMÂNIEI, PARTEA I, Nr. 558/11.VIII.2009
Condiționând valorificarea unui drept de exercitarea sa în
interiorul unui anumit termen, legiuitorul nu a procedat cu
intenția de a restrânge accesul liber la justiție, ci exclusiv pentru
a instaura un climat de ordine, indispensabil, în vederea
exercitării dreptului constituțional prevăzut de art. 21, prevenind
astfel abuzurile și asigurând protecția drepturilor și intereselor
legitime ale celorlalte părți. De altfel, Curtea a statuat în mod
constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual —, inclusiv
prin instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Așa fiind, termenul instituit prin textul de lege criticat are în
vedere soluționarea procesului cu celeritate, în absența lui

3

cererea în anulare putând fi formulată oricând, fapt ce ar fi de
natură a genera o stare de perpetuă incertitudine în ceea ce
privește raporturile juridice stabilite printr-o hotărâre a adunării
generale a asociaților, afectând astfel grav stabilitatea care
trebuie să le caracterizeze.
De asemenea, Curtea a statuat în jurisprudența sa că
semnificația art. 21 alin. (2) din Constituție, potrivit căruia
accesul la justiție nu poate fi îngrădit prin lege, este aceea că nu
se poate exclude de la exercițiul drepturilor procesuale pe care
le-a stabilit nicio categorie sau grup social. Legiuitorul însă poate
institui, în considerarea unor situații deosebite, reguli speciale
de procedură, precum și modalități de exercitare a drepturilor
procedurale, astfel încât accesul liber la justiție nu înseamnă
accesul, în toate cazurile, la toate structurile judecătorești și la
toate căile de atac.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 din Ordonanța Guvernului nr. 26/2000 cu privire la asociații
și fundații, excepție ridicată de Adrian Florea și Gavan Nicolae Florea în Dosarul nr. 11.818/280/2007 al Tribunalului Argeș —
Secția civilă.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 846
din 9 iunie 2009

referitoare la excepția de neconstituționalitate a prevederilor art. I și art. II
din Ordonanța de urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Tudorel Toader
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. I și II din Ordonanța de urgență a Guvernului
nr. 75/2008 privind stabilirea de măsuri pentru soluționarea unor
aspecte financiare în sistemul justiției, excepție ridicată din oficiu

de Curtea de Apel Timișoara — Secția litigii de muncă și
asigurări sociale în Dosarul nr. 840/59/2008.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 227D/2009—nr.
231D/2009
și
nr.
240D/2009—
nr. 250D/2009, având același obiect al excepției de
neconstituționalitate.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor
nr. 227D/2009—nr.
231D/2009
și
nr.
240D/2009—
nr. 250D/2009 la Dosarul nr. 226D/2009.
Reprezentantul Ministerului Public este de acord cu măsura
conexării.

4

MONITORUL OFICIAL AL ROMÂNIEI, PARTEA I, Nr. 558/11.VIII.2009

Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 227D/2009—
nr. 231D/2009 și nr. 240D/2009—nr. 250D/2009 la Dosarul
nr. 226D/2009, care este primul înregistrat.
Cauza fiind în stare de judecată, reprezentantul Ministerului
Public pune concluzii de respingere, ca devenită inadmisibilă, a
excepției de neconstituționalitate ridicate.
C U R T E A,

având în vedere actele și lucrările dosarelor, constată
următoarele:
Prin încheierile din 10 decembrie 2008 pronunțate în
dosarele nr. 840/59/2008, nr. 2.984/30/2008, nr. 703/59/2008,
nr. 328.1/115/2008, nr. 2517.1/30/2008, nr. 4.036/30/2008,
nr. 565.1/108/2008, nr. 7223.1/30/2007, nr. 727.1/108/2008,
nr. 3783.2/108/2007, nr. 3.450/30/2008, nr. 895/115/2008,
nr. 2307.1/30/2008, nr. 3.414/30/2008, nr. 4576.1/108/2007,
nr. 3084.2/108/2007 și nr. 8803.1/30/2007, Curtea de Apel
Timișoara — Secția litigii de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. I și art. II din
Ordonanța de urgență a Guvernului nr. 75/2008 privind
stabilirea de măsuri pentru soluționarea unor aspecte
financiare în sistemul justiției, excepție ridicată din oficiu de
această instanță.
În motivarea excepției de neconstituționalitate se susține
că Ordonanța de urgență a Guvernului nr. 75/2008, în privința
celor două articole criticate, a fost adoptată cu încălcarea
exigențelor constituționale ale art. 115 alin. (4) din Constituție.
Se arată că invocarea, în expunerea de motive a ordonanței de
urgență, a necesității unificării practicii judiciare nu este de
natură a justifica situația extraordinară ce urma a fi
reglementată. Unificarea practicii judiciare se realizează prin
promovarea unui recurs în interesul legii, și nu prin adoptarea
unei ordonanțe de urgență.
De asemenea, se mai apreciază că celelalte motive invocate
de Guvern pentru adoptarea ordonanței de urgență în cauză
vizează chestiuni cu implicații economice, reglementate de
art. III—VI ale ordonanței de urgență, și nu pot justifica situația
extraordinară ce a stat la baza modificării competenței de
judecată în materia litigiilor de muncă în care este implicat
personalul din sistemul justiției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru

a-și exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate
ridicată este inadmisibilă.
Avocatul Poporului apreciază că excepția de
neconstituționalitate ridicată a devenit inadmisibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. I și II din Ordonanța de urgență a Guvernului
nr. 75/2008 privind stabilirea de măsuri pentru soluționarea unor
aspecte financiare în sistemul justiției, publicată în Monitorul
Oficial al României, Partea I, nr. 462 din 20 iunie 2008, aprobată
prin Legea nr. 76/2009, publicată în Monitorul Oficial al
României, Partea I, nr. 231 din 8 aprilie 2009.
În susținerea neconstituționalității textelor legale criticate se
invocă încălcarea dispozițiilor constituționale ale art. 115 alin. (4)
privind condițiile de adoptare a ordonanțelor de urgență.
Examinând excepția de neconstituționalitate ridicată, Curtea
reține că, prin Decizia nr. 104 din 20 ianuarie 2009, publicată în
Monitorul Oficial al României, Partea I, nr. 73 din 6 februarie
2009, a constatat neconstituționalitatea dispozițiilor art. I și II din
Ordonanța de urgență a Guvernului nr. 75/2008 privind stabilirea
de măsuri pentru soluționarea unor aspecte financiare în
sistemul justiției.
Ulterior, prin articolul unic pct. 1 și 2 din Legea nr. 76/2009,
dispozițiile art. I și II din Ordonanța de urgență a Guvernului
nr. 75/2008 au fost abrogate în mod expres.
Având în vedere cele de mai sus, în conformitate cu
prevederile art. 29 alin. (1) din Legea nr. 47/1992, excepția de
neconstituționalitate a dispozițiilor art. I și II din Ordonanța de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
urmează a fi respinsă ca devenită inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I și II din Ordonanța de urgență a
Guvernului nr. 75/2008 privind stabilirea de măsuri pentru soluționarea unor aspecte financiare în sistemul justiției, excepție ridicată
din oficiu de Curtea de Apel Timișoara — Secția litigii de muncă și asigurări sociale în dosarele nr. 226D/2009—nr. 231D/2009 și
nr. 240D/2009—nr. 250D/2009.
Definitivă și general obligatorie.
Pronunțată în ședința publică din data de 9 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 558/11.VIII.2009

5

CURTEA CONSTITUȚIONALĂ

D E C I Z I A Nr. 860
din 16 iunie 2009

referitoare la excepția de neconstituționalitate a dispozițiilor art. 194 alin. (2) din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 194 alin. (2) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată, din oficiu, de Curtea de Apel Cluj — Secția
civilă, de muncă și asigurări sociale, pentru minori și familie în
Dosarul nr. 3.097/117/2008.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, cu referire la
jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2009, pronunțată în Dosarul
nr. 3.097/117/2008, Curtea de Apel Cluj — Secția civilă, de
muncă și asigurări sociale, pentru minori și familie a sesizat
Curtea Constituțională cu excepția de neconstituționalitate
a dispozițiilor art. 194 din Legea nr. 19/2000. Excepția a fost
ridicată din oficiu de către instanța de judecată, într-o cauză ce
are ca obiect soluționarea recursului declarat împotriva unei
sentința civile prin care i s-a respins reclamantului Alexandru
Bartalus contestația la decizia de pensionare, reținându-se de
către instanța de judecată imposibilitatea legală de recunoaștere
a stagiului de cotizare realizat în sistemul militar la stabilirea
drepturilor de pensie în sistemul public.
În motivarea excepției de neconstituționalitate Curtea de
Apel Cluj — Secția civilă, de muncă și asigurări sociale, pentru
minori și familie susține că prevederile de lege criticate încalcă
dispozițiile art. 15 alin. (2), ale art. 44, ale art. 47 alin. (2) din
Constituție și ale art. 1 din Protocolul nr. 1 la Convenția pentru
apărarea drepturilor omului și a libertăților fundamentale. Astfel,
refuzul legiuitorului de a valorifica, la stabilirea drepturilor de
pensie, întregul stagiu de cotizare realizat de pensionar conduce
la conferirea caracterului iluzoriu al principiilor obligativității și
contributivității, deoarece, deși obligat la plata contribuțiilor
sociale, acesta nu beneficiază de contraprestația cuvenită.
Totodată, potrivit jurisprudenței Curții Europene a Drepturilor
Omului, pronunțate în Cauza Buchen contra Cehiei, 2002,
noțiunea de ăbun” înglobează orice interes al unei persoane de
drept privat ce are o valoare economică, astfel încât dreptul la
pensie poate fi asimilat dreptului de proprietate și, ca atare,
interdicția prevăzută de dispozițiile de lege criticate echivalează
cu o expropriere. O asemenea interdicție nu reflectă caracterul
necesar al intervenției legiuitorului și nu este proporțională cu
scopul urmărit, din moment ce are drept consecință ignorarea

completă a stagiului de cotizare realizat în sistemul militar. De
asemenea, instanța de judecată consideră că se încalcă și
principiul neretroactivității legii, deoarece dispozițiile criticate
creează posibilitatea ca un act normativ ulterior să reglementeze
situații născute anterior intrării sale în vigoare într-o modalitate
lipsită de cerința previzibilității legii la momentul stagiului de
cotizare în sistemul militar.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, cu referire la jurisprudența Curții Constituționale.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum reiese
din dispozitivul încheierii Curții de Apel Cluj — Secția civilă, de
muncă și asigurări sociale, pentru minori și familie, îl constituie
dispozițiile art. 194 din Legea nr. 19/2000 privind sistemul public
de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
cu modificările și completările ulterioare. Însă, din motivarea
excepției de neconstituționalitate, Curtea constată că instanța
de judecată consideră că numai alin. (2) al acestui articol este
neconstituțional și, prin urmare, numai acesta reprezintă obiectul
excepției de neconstituționalitate.
Astfel, dispozițiile art. 194 alin. (2) din Legea nr. 19/2000 au
următorul conținut: ăÎn situația prevăzută la alin. (1) prestațiile
de asigurări sociale în sistemul public se stabilesc numai pentru
stagiul de cotizare realizat în acest sistem.”
Alin. (1) al art. 194, la care face referire textul de lege criticat,
are următorul conținut: ăÎntre sistemul public și celelalte sisteme
proprii de asigurări sociale, neintegrate până la data intrării în
vigoare a prezentei legi, inclusiv sistemul pensiilor militare, se
recunosc reciproc stagiile de cotizare, respectiv vechimea în
muncă sau vechimea în serviciu, în vederea deschiderii
drepturilor la pensie pentru limită de vârstă, de invaliditate și de
urmaș, precum și a altor drepturi de asigurări sociale prevăzute
de prezenta lege.”
Autorul excepției de neconstituționalitate susține că au fost
încălcate dispozițiile constituționale cuprinse în art. 15 alin. (2)
privind principiul neretroactivității legii, ale art. 44 referitoare la
dreptul de proprietate, ale art. 47 alin. (2) privind dreptul la

6

MONITORUL OFICIAL AL ROMÂNIEI, PARTEA I, Nr. 558/11.VIII.2009

pensie, precum și dispozițiile art. 1 din Protocolul nr. 1 la
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că, prin Decizia nr. 93 din 5 februarie 2008, publicată
în Monitorul Oficial al României, Partea I, nr. 154 din 28 februarie
2008, s-a pronunțat cu privire la dispozițiile de lege criticate, prin
raportare la prevederile art. 47 alin. (2) din Constituție, statuând
că, potrivit acestora, cetățenii au dreptul la pensie și la alte forme
de asigurări sociale și măsuri de protecție socială, în condițiile
stabilite de lege. În realizarea acestui principiu constituțional,
legiuitorul are libertatea să stabilească drepturile de asigurări
sociale cuvenite cetățenilor, condițiile și criteriile de acordare a
acestora, modul de calcul al lor, în raport cu posibilitățile create
prin resursele financiare disponibile, și să le modifice în
concordanță cu schimbările ce se produc în resursele
economico-financiare.
Potrivit actualei concepții a legiuitorului în reglementarea
pensiei și a altor drepturi de asigurări sociale, nu se mai practică
metoda compensărilor între diferite sisteme de asigurări sociale.
Astfel, atât Legea nr. 19/2000 privind sistemul public de pensii
și alte drepturi de asigurări sociale, cât și Legea nr. 164/2001
privind pensiile militare de stat prevăd recunoașterea reciprocă
între aceste sisteme a stagiului de cotizare, respectiv a
perioadelor de vechime în serviciu, dar numai în vederea
deschiderii dreptului la pensie ori a altor drepturi de asigurări
sociale. Orice persoană care are vechime în ambele sisteme
beneficiază de pensie sau de alte drepturi în fiecare sistem, în
raport cu stagiul de cotizare ori vechimea realizată în sistemul
respectiv. În mod firesc și logic, nu se pot valorifica anii de

vechime dintr-un sistem pentru obținerea de sporuri în celălalt
sistem.
Totodată, prin Decizia nr. 820 din 9 noiembrie 2006, publicată
în Monitorul Oficial al României, Partea I, nr. 39 din 18 ianuarie
2007, Curtea a statuat că această prerogativă a legiuitorului nu
poate fi considerată ca o încălcare a principiului constituțional
al neretroactivității legii civile atât timp cât dispozițiile de lege se
aplică de la data intrării lor în vigoare pentru viitor.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziilor menționate își mențin
valabilitatea și în cauza de față.
În ceea ce privește invocarea în susținerea excepției a
dispozițiilor constituționale referitoare la proprietate, Curtea
constată că prevederile de lege criticate nu contravin art. 44 din
Legea fundamentală și nici art. 1 din Protocolul nr. 1 la
Convenție și, de asemenea, că sunt în deplin acord cu
jurisprudența Curții Europene a Drepturilor Omului. Astfel, atât
fosta Comisie, cât și Curtea Europeană a Drepturilor Omului au
statuat în mod constant că dispozițiile art. 1 din Protocolul nr. 1
nu garantează dreptul de a dobândi un anumit bun, ci acestea
se aplică numai cu privire la bunurile actuale ale reclamantului;
acesta nu se poate plânge de o atingere adusă dreptului său de
proprietate câtă vreme nu demonstrează existența lui
(Hotărârea Comisiei Europene a Drepturilor Omului din 1996,
în Cauza Lupuleț contra României). Or, în cauza de față,
reclamantul are dreptul la pensie, iar faptul că nu i se ia în calcul
decât stagiul de cotizare realizat în sistemul Legii nr. 19/2000, iar
nu și cel realizat în baza Legii nr. 164/2001 privind pensiile
militare de stat, ceea ce ar duce la o pensie în cuantum superior,
nu este de natură să îi încalce dreptul de proprietate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 194 alin. (2) din Legea nr. 19/2000 privind sistemul public de
pensii și alte drepturi de asigurări sociale, excepție ridicată, din oficiu, de Curtea de Apel Cluj — Secția civilă, de muncă și asigurări
sociale, pentru minori și familie în Dosarul nr. 3.097/117/2008.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 866
din 16 iunie 2009

referitoare la excepția de neconstituționalitate a dispozițiilor art. II pct. 10 din Legea nr. 441/2006
pentru modificarea și completarea Legii nr. 31/1990 privind societățile comerciale, republicată,
și a Legii nr. 26/1990 privind registrul comerțului, republicată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu

— președinte
— judecător
— judecător
— judecător
— judecător

Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 558/11.VIII.2009
Pe rol se află soluționarea excepției de neconstituționalitate
a dispozițiilor art. II pct. 10 din Legea nr. 441/2006 pentru
modificarea și completarea Legii nr. 31/1990 privind societățile
comerciale, republicată, și a Legii nr. 26/1990 privind registrul
comerțului, republicată, excepție ridicată de Societatea
Comercială ăPeterson Company Liability Limited” — S.R.L. în
Dosarul nr. 2.103/2/2008 al Curții de Apel București — Secția
a V-a comercială.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cererii depuse la dosar
prin care autorul excepției solicită înscrierea în fals intelectual a
citației și a raportului judecătorului-raportor, arătând că prin
ridicarea excepției de neconstituționalitate se consideră a fi în
proces cu Parlamentul, iar nu cu Oficiul Național al Registrului
Comerțului. De asemenea, arată că raportul nu precizează în
mod expres cum se soluționează în contradictoriu cu Oficiul
Național al Registrului Comerțului recursurile promovate de
comercianți la curțile de apel împotriva încheierilor pronunțate
de judecătorul delegat la oficiul registrului comerțului de pe
lângă tribunale.
Reprezentantul Ministerului Public, arătând că instanța de
contencios constituțional nu este competentă să soluționeze o
astfel de cerere, solicită respingerea acesteia ca fiind
inadmisibilă.
Deliberând, Curtea respinge cererea formulată de autorul
excepției, arătând că nu este de competența sa să soluționeze
cele solicitate.
Președintele constată cauza în stare de judecată și acordă
cuvântul pe fond reprezentantului Ministerului Public.
Reprezentantul Ministerului Public solicită respingerea
excepției de neconstituționalitate ca neîntemeiată, arătând că
legiuitorul este liber ca, în considerarea unor situații specifice, să
instituie norme speciale de procedură.
C U R T E A,

având în vedere actele și lucrările dosarului, constată
următoarele:
Prin Încheierea din 28 ianuarie 2009, pronunțată în Dosarul
nr. 2.103/2/2008, Curtea de Apel București — Secția a V-a
comercială a sesizat Curtea Constituțională cu excepția de
neconstituționalitate a dispozițiilor art. II pct. 10 din Legea
nr. 441/2006 pentru modificarea și completarea Legii
nr. 31/1990 privind societățile comerciale, republicată, și a
Legii nr. 26/1990 privind registrul comerțului, republicată.
Excepția a fost ridicată de Societatea Comercială ăPeterson
Company Liability Limited” — S.R.L. din Eforie Nord,
reprezentată de Petre Dumitrașcu, în calitate de președinte.
În motivarea excepției de neconstituționalitate autorul
acesteia susține, în esență, că legitimarea procesuală a Oficiului
Național al Registrului Comerțului nu este justificată, astfel că
procedura față de acesta și intervenția sa în proces sunt ănule
de drept”. În consecință, consideră că sunt încălcate prevederile
art. 16 alin. (1) și (2), art. 21 alin. (3) și (4), art. 125 alin. (2) și
art. 135 alin. (2) din Constituție.
Curtea de Apel București — Secția a V-a comercială
consideră că excepția de neconstituționalitate nu este
întemeiată. În acest sens, arată că textul de lege criticat se
aplică tuturor persoanelor aflate în ipoteza normei legale, fără
nicio discriminare. De asemenea, consideră că nu se încalcă
nici accesul liber la justiție, atât timp cât părților li se asigură
posibilitatea de a formula calea de atac împotriva hotărârii
judecătorului delegat. De altfel, arată că art. 126 alin. (2) din
Constituție atribuie legiuitorului prerogativa stabilirii competenței
și procedurii de judecată, inclusiv în condiții speciale. În sfârșit,

7

consideră că prevederile de lege criticate nu aduc nicio
restrângere libertății comerțului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II pct. 10 din Legea nr. 441/2006 pentru
modificarea și completarea Legii nr. 31/1990 privind societățile
comerciale, republicată, și a Legii nr. 26/1990 privind registrul
comerțului, republicată. Legea a fost publicată în Monitorul
Oficial al României, Partea I, nr. 955 din 28 noiembrie 2006.
Textul de lege criticat are următoarea redactare:
— Art. II pct. 10: ăDupă articolul 26 se introduce un nou
articol, articolul 261, cu următorul cuprins:
«Art. 261. — (1) Oficiul Național al Registrului Comerțului are
legitimare procesuală activă și poate interveni în orice proces
privind înregistrări în registrul comerțului, interesul fiind
prezumat și constând în respectarea cerințelor generale ale
activității comerciale.
(2) Cererile introduse de Oficiul Național al Registrului
Comerțului, în temeiul prezentei legi, nu sunt supuse taxei de
timbru și nici timbrului judiciar.»”
Autorul excepției consideră că aceste texte de lege sunt
contrare următoarelor texte din Constituție: art. 16 alin. (1) și (2)
privind egalitatea în drepturi, art. 21 prin care se instituie dreptul
la un proces echitabil și se interzice înființarea unor instanțe
extraordinare, art. 126 alin. (2) prin care se arată că numai prin
lege se stabilesc competența instanțelor de judecată și
procedura de judecată și art. 135 alin. (2) lit. a) privind obligația
statului de a asigura libertatea comerțului, protecția concurenței
loiale și crearea cadrului favorabil pentru valorificarea tuturor
factorilor de producție.
Examinând excepția de neconstituționalitate, Curtea
constată că autorul excepției pune în discuție legitimarea
procesuală activă a Oficiului Național al Registrului Comerțului
(O.N.R.C.) în procesele privind înregistrările în registrul
comerțului, întrucât acesta nu este parte în litigiul dedus
judecății.
Față de această critică, Curtea reține că însuși textul de lege
criticat precizează care este justificarea intervenției procesuale
a O.N.R.C., aceasta constând în nevoia de a asigura
respectarea cerințelor generale ale activității comerciale.
Normele constituționale referitoare la asigurarea unui proces
echitabil nu interzic intervenția într-un litigiu a unor persoane sau
instituții în vederea apărării unor interese sau drepturi care sunt
puse în discuție cu prilejul soluționării acelui litigiu, în măsura în
care părțile nu sunt împiedicate să își exercite în continuare
dreptul la apărare și să se bucure de toate garanțiile specifice
unui proces echitabil.
Referitor la încălcarea principiului egalității cetățenilor în fața
legii, consacrat de art. 16 din Constituție, Curtea constată că nici

8

MONITORUL OFICIAL AL ROMÂNIEI, PARTEA I, Nr. 558/11.VIII.2009

această susținere nu este întemeiată, întrucât dispozițiile
procedurale atacate nu instituie un tratament juridic diferențiat
pentru persoane aflate în situații similare. Instituirea unor norme
de procedură speciale, în deplin acord cu prevederile art. 126
alin. (2) din Constituție, nu are nici ea semnificația încălcării
principiului egalității în drepturi a cetățenilor, atât timp cât
aceasta este justificată de existența unor elemente specifice ce
caracterizează acea procedură, reprezentate în speță de natura
obiectului și a intereselor legitime puse în discuție.

Cât privește critica de neconstituționalitate raportată la
prevederile art. 135 alin. (2) lit. a) din Constituție, Curtea, având
în vedere că prevederile art. II pct. 10 din Legea nr. 441/2006
reglementează norme de procedură, iar nu aspecte privind
desfășurarea activității economice, consideră că dispozițiile
constituționale privind obligația statului de a asigura libertatea
comerțului, protecția concurenței loiale și crearea cadrului
favorabil pentru valorificarea tuturor factorilor de producție nu
sunt incidente în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II pct. 10 din Legea nr. 441/2006 pentru modificarea și
completarea Legii nr. 31/1990 privind societățile comerciale, republicată, și a Legii nr. 26/1990 privind registrul comerțului,
republicată, excepție ridicată de Societatea Comercială ăPeterson Company Liability Limited” — S.R.L. în Dosarul nr. 2.103/2/2008
al Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 868
din 16 iunie 2009

referitoare la excepția de neconstituționalitate a dispozițiilor art. II din Legea nr. 90/2007
pentru completarea art. 9 din Legea nr. 164/2001 privind pensiile militare de stat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. II din Legea nr. 90/2007 pentru completarea
art. 9 din Legea nr. 164/2001 privind pensiile militare de stat,
excepție ridicată de Ion Catinca, Constantin Ion, Florin Camen,
Anastase Ghiorghișor, Grigore Gheorghiță, Ion Vochin, Ion
Mureșan, Nicolae Stan, Vasile Gherasim, Eftene Șerban, Soare
Oneață, Gelu Tătaru, Mircea Rusu, Alexandru Ștefan,
Constantin Popescu, Mihai Nechita, Dumitru Mazilu, Titi
Georgescu, Aurel Rusu, Marin Peta, Eugen Negru, Constantin
Dobre, Constantin Enache, Mihalache Turtoi, Ion Pleșa, Ioan
Tărcan, Ion Mihai, Ioan Milea și Amilcar Bloțu în Dosarul
nr. 5.838/3/2007 al Tribunalului București — Secția a VIII-a
conflicte de muncă și asigurări sociale.

La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, arătând că
extinderea aplicării prevederilor textului de lege criticat pentru o
perioadă anterioară intrării sale în vigoare, așa cum dorește
autorul excepției, ar însemna o încălcare a principiului
neretroactivității legii civile, prevăzut de art. 15 alin. (2) din
Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 6 ianuarie 2009, pronunțată în Dosarul
nr. 5.838/3/2007, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. II din Legea nr. 90/2007 pentru completarea
art. 9 din Legea nr. 164/2001 privind pensiile militare de stat.
Excepția a fost ridicată de Ion Catinca, Constantin Ion, Florin
Camen, Anastase Ghiorghișor, Grigore Gheorghiță, Ion Vochin,
Ion Mureșan, Nicolae Stan, Vasile Gherasim, Eftene Șerban,
Soare Oneață, Gelu Tătaru, Mircea Rusu, Alexandru Ștefan,
Constantin Popescu, Mihai Nechita, Dumitru Mazilu, Titi

MONITORUL OFICIAL AL ROMÂNIEI, PARTEA I, Nr. 558/11.VIII.2009
Georgescu, Aurel Rusu, Marin Peta, Eugen Negru, Constantin
Dobre, Constantin Enache, Mihalache Turtoi, Ion Pleșa, Ioan
Tărcan, Ion Mihai, Ioan Milea și Amilcar Bloțu cu prilejul
soluționării unei cauze civile având ca obiect obligația de a face.
În motivarea excepției de neconstituționalitate autorii
acesteia susțin că dispozițiile art. II din Legea nr. 90/2007 sunt
contrare principiului constituțional al egalității în drepturi. Astfel,
arată că, deși prin Legea nr. 90/2007 s-a instituit beneficiul
recalculării pensiilor cadrelor militare care aveau calitatea de
pensionar militar la data intrării în vigoare a Legii nr. 164/2001,
cu luarea în calcul a prevederilor referitoare la condițiile
deosebite și speciale de muncă, se păstrează totuși o
diferențiere între cadrele militare ieșite la pensie înainte de data
intrării în vigoare a Legii nr. 164/2001 și cele ieșite la pensie
ulterior, deși munca s-a desfășurat în aceleași condiții.
Tribunalul București — Secția a VIII-a conflicte de muncă
și asigurări sociale consideră că prevederile de lege criticate
nu instituite discriminări, astfel că sunt conforme art. 16 alin. (1)
din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului arată că art. II din Legea nr. 90/2007 nu
contravine principiului constituțional al egalității în drepturi,
întrucât acesta nu este sinonim cu uniformitatea, iar situații
diferite justifică instituirea unui tratament juridic diferit. Faptul că
drepturile de pensie recalculate conform art. 9 alin. (5) din Legea
nr. 164/2001 se acordă și se plătesc de la data intrării în vigoare
a Legii nr. 90/2007 reprezintă o opțiune a legiuitorului, care nu
contravine Legii fundamentale.
Președinții celor două Camere ale Parlamentului și
Guvernul nu au comunicat punctul de vedere solicitat asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

9

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II din Legea nr. 90/2007 pentru completarea art. 9
din Legea nr. 164/2001 privind pensiile militare de stat, publicată
în Monitorul Oficial al României, Partea I, nr. 242 din 11 aprilie
2007, dispoziții potrivit cărora ăDrepturile de pensie recalculate
conform art. 9 alin. (5) din Legea nr. 164/2001 privind pensiile
militare de stat, republicată, cu modificările și completările
ulterioare, precum și cu completările aduse prin prezenta lege,
se acordă și se plătesc de la data intrării în vigoare a prezentei
legi, în termenul legal de prescripție.”
Autorii excepției consideră că acest text de lege este contrar
prevederilor art. 16 alin. (1) din Constituție referitor la egalitatea
în drepturi a cetățenilor.
Examinând excepția de neconstituționalitate, Curtea
constată că prin art. I din Legea nr. 90/2007 se introduce alin. (5)
la art. 9 din Legea nr. 164/2001, prin care este extinsă incidența
prevederilor referitoare la condițiile de muncă, normale,
deosebite sau speciale, și pentru cadrele militare care aveau
calitatea de pensionar militar la data intrării în vigoare a Legii
nr. 164/2001.
Art. II din Legea nr. 90/2007, care constituie obiect al
prezentei excepții de neconstituționalitate, prevede că drepturile
de pensie recalculate ca urmare a introducerii art. 9 alin. (5) în
Legea nr. 164/2001 se vor acorda și se vor plăti de la data intrării
în vigoare a Legii nr. 90/2007. Această prevedere nu face decât
să asigure o aplicare a legii în acord cu principiul
neretroactivității legii în timp. Astfel, extinderea efectelor
prevederilor art. 9 alin. (5) din Legea nr. 164/2001 înainte de
intrarea în vigoare a acestei dispoziții, ca urmare a introducerii
sale prin Legea nr. 90/2007, ar avea semnificația unei aplicări
retroactive a acestei prevederi de lege, contrare dispozițiilor
art. 15 alin. (2) din Constituție.
Așa cum s-a arătat în mod constant în jurisprudența Curții
Constituționale, situația juridică diferită în care se află anumite
persoane în funcție de succesiunea legilor în timp, potrivit
principiului tempus regit actum, nu are semnificația unei
discriminări și, în consecință, nu este contrară principiului
egalității în drepturi a cetățenilor consacrat de art. 16 alin. (1)
din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II din Legea nr. 90/2007 pentru completarea art. 9 din Legea
nr. 164/2001 privind pensiile militare de stat, excepție ridicată de Ion Catinca, Constantin Ion, Florin Camen, Anastase Ghiorghișor,
Grigore Gheorghiță, Ion Vochin, Ion Mureșan, Nicolae Stan, Vasile Gherasim, Eftene Șerban, Soare Oneață, Gelu Tătaru, Mircea
Rusu, Alexandru Ștefan, Constantin Popescu, Mihai Nechita, Dumitru Mazilu, Titi Georgescu, Aurel Rusu, Marin Peta, Eugen
Negru, Constantin Dobre, Constantin Enache, Mihalache Turtoi, Ion Pleșa, Ioan Tărcan, Ion Mihai, Ioan Milea și Amilcar Bloțu în
Dosarul nr. 5.838/3/2007 al Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

10

MONITORUL OFICIAL AL ROMÂNIEI, PARTEA I, Nr. 558/11.VIII.2009
CURTEA CONSTITUȚIONALĂ

D E C I Z I A Nr. 871
din 16 iunie 2009

referitoare la excepția de neconstituționalitate a dispozițiilor art. 2 alin. (1), art. 3 alin. (1),
art. 5 alin. (1) și (2), art. 10, art. 11 și art. 12 din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată
rezultate din contracte comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (1), art. 3 alin. (1), art. 5 alin. (1) și (2),
art. 10, art. 11 și art. 12 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială Agenția de pază
ăProfessional Style” — S.R.L. din Drobeta-Turnu Severin în
Dosarul nr. 9.883/225/2008 al Judecătoriei Drobeta-Turnu
Severin.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 19 februarie 2009, pronunțată în Dosarul
nr. 9.883/225/2008, Judecătoria Drobeta-Turnu Severin a
sesizat Curtea Constituțională cu excepția de
neconstituționalitate a dispozițiilor art. 2 alin. (1), art. 3
alin. (1), art. 5 alin. (1) și (2), art. 10, art. 11 și art. 12 din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale. Excepția a fost
ridicată de Societatea Comercială Agenția de pază ăProfessional
Style” — S.R.L. din Drobeta-Turnu Severin într-o cauză civilă
având ca obiect o ordonanță de plată.
În motivarea excepției de neconstituționalitate autorul
acesteia susține că textele de lege criticate contravin dispozițiilor
constituționale care consacră dreptul la un proces echitabil.
Astfel, arată că cererea privind ordonanța de plată este analizată
de instanță doar prin prisma susținerilor creditoarei, fără a se
cerceta existența caracterului cert, lichid și exigibil al creanței,
ceea ce constituie un abuz.
Judecătoria Drobeta-Turnu Severin apreciază că textele
de lege criticate sunt constituționale, deoarece, prin aceste
reglementări, părțile beneficiază de un proces echitabil, iar prin
prisma probelor administrate, instanța este în măsură să
stabilească dacă creanța este certă, lichidă și exigibilă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,

precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale, sens în care arată că Ordonanța
de urgență a Guvernului nr. 119/2007 a fost adoptată pentru a
stabili măsuri pentru combaterea întârzierii executării obligațiilor
de plată asumate prin contracte comerciale și pentru stabilirea
unor proceduri simplificate de soluționare a acțiunilor în justiție
având ca obiect asemenea obligații. Dispozițiile criticate nu pun
nicio parte interesată în imposibilitatea de a se adresa instanței
de control judiciar, prin exercitarea căilor de atac, și asigură
îndeplinirea exigențelor care condiționează, într-o societate
democratică, procesul echitabil și dreptul la apărare. Liberul
acces la justiție este compatibil cu instituirea unor proceduri
speciale, pentru situații deosebite, așa cum de altfel reiese și
din dispozițiile art. 126 alin. (2) din Constituție.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), al art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (1), art. 3 alin. (1), art. 5 alin. (1) și (2),
art. 10, art. 11 și art. 12 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, cu modificările ulterioare.
Textele de lege criticate au următoarea redactare:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 3 alin. (1): ăCreanța produce dobânzi după cum
urmează:
a) în cazul contractelor încheiate între comercianți, potrivit
art. 43 din Codul comercial;
b) în cazul contractelor încheiate între comercianți și o
autoritate contractantă, fără a fi necesară punerea în întârziere
a debitorului:
(i) dacă în contract a fost fixat un termen de plată, din
ziua următoare acestui termen;
(ii) dacă data sau termenul de plată nu este fixată/fixat
în contract:
— după 30 de zile de la data primirii de către debitor
a facturii sau a oricărei alte asemenea solicitări de
plată;

MONITORUL OFICIAL AL ROMÂNIEI, PARTEA I, Nr. 558/11.VIII.2009
— dacă data primirii facturii ori a unei solicitări
echivalente de plată este incertă, după 30 de zile
de la recepția mărfurilor sau prestarea serviciilor;
— dacă solicitarea de plată a fost comunicată înainte
de a primi mărfurile sau serviciile, la expirarea
unui termen de 30 de zile de la primirea mărfurilor
sau prestarea serviciilor;
— dacă legea sau contractul stabilește o procedură
de acceptare ori de verificare, permițând
certificarea conformității mărfurilor sau serviciilor,
iar debitorul a primit factura ori solicitarea de plată
la data verificării sau anterior acestei date, la
expirarea unui termen de 30 de zile de la ultima
dintre aceste date.”;
— Art. 5 alin. (1) și (2): ă(1) Cererea privind creanța de plată
a prețului se depune la instanța competentă pentru judecarea
fondului cauzei în primă instanță.
(2) În cazul litigiilor privitoare la obligații de plată rezultând
din contracte comerciale nu este necesară parcurgerea, în
prealabil, a etapei concilierii directe prevăzute la art. 7201 din
Codul de procedură civilă.”;
— Art. 10: ă(1) În cazul în care, ca urmare a verificării cererii
pe baza înscrisurilor depuse, a declarațiilor părților, precum și a
celorlalte probe administrate, constată că cererea este
întemeiată, instanța emite o ordonanță de plată, în care se
precizează suma și termenul de plată.
(2) Dacă debitorul recunoaște o parte a pretențiilor
creditorului, instanța emite o ordonanță de plată parțială pentru
suma ce corespunde părții necontestate a creanței, stabilind
termenul de plată.
(3) Termenul de plată nu va fi mai mic de 10 zile și nici nu va
depăși 30 de zile de la data comunicării ordonanței de plată.
Judecătorul nu va putea stabili alt termen de plată decât dacă
părțile se înțeleg în acest sens.
(4) Ordonanța de plată se va comunica fiecărei părți de
îndată, potrivit prevederilor Codului de procedură civilă.”;
— Art. 11: ăÎn cazul în care instanța, examinând probele
cauzei, pronunță o ordonanță de plată numai pentru o parte din
creanța pretinsă, creditorul poate formula cerere de chemare în
judecată potrivit dreptului comun pentru a obține obligarea
debitorului la plata restului datoriei.”;
— Art. 12: ă(1) Procedura prevăzută la art. 5—8 și la art. 10
nu va depăși 90 de zile de la data introducerii cererii creditorului.

11

(2) Termenul prevăzut la alin. (1) nu include perioadele de
întârziere ce sunt în culpa creditorului.”
Autorul excepției consideră că aceste texte de lege sunt
contrare dispozițiilor art. 21 alin. (3) și art. 24 din Constituție
privind dreptul la un proces echitabil și dreptul la apărare,
precum și art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, textele de lege
criticate, precum și prevederile Ordonanței de urgență a
Guvernului nr. 119/2007, în ansamblul său, Curtea constată că
susținerile autorului excepției sunt lipsite de temei. Astfel, acesta
susține că, în procedura reglementată de actul normativ criticat,
instanța va emite o ordonanță de plată împotriva debitorului fără
a verifica caracterul cert, lichid și exigibil al creanței și fără a lua
în considerare eventualele apărări invocate de debitor.
Or, Curtea reține că înseși prevederile art. 2 alin. (1) din
Ordonanța de urgență a Guvernului nr. 119/2007, prevederi ce
constituie obiect al excepției de neconstituționalitate, circumscriu
aplicarea acestui act normativ doar în cazul existenței unor
creanțe certe, lichide și exigibile, a căror dovadă creditorul
trebuie să o facă potrivit art. 6 alin. (1) lit. c) din ordonanță, care
prevede: ăCererea introdusă potrivit prevederilor art. 5 cuprinde:
[...] c) suma ce face obiectul creanței, temeiul de fapt și de
drept al obligațiilor de plată, perioada la care se referă acestea,
termenul la care trebuia făcută plata și orice element necesar
pentru determinarea datoriei;”.
În vederea soluționării acestei proceduri, debitorul este citat,
având posibilitate formulării unei întâmpinări împotriva cererii
creditorului, întâmpinare pe care instanța o va analiza și o va
admite în cazul în care va constata temeinicia ei.
Prin urmare, atât debitorul, cât și creditorul se bucură, pe
parcursul procedurii reglementate de Ordonanța de urgență a
Guvernului nr. 119/2007 de toate garanțiile specifice desfășurării
unui proces echitabil.
De altfel, Curtea Constituțională a mai analizat unele dintre
dispozițiile de lege care constituie obiect al prezentei excepții de
neconstituționalitate și cu alte prilejuri, reținând că acestea nu
încalcă prevederile constituționale privind dreptul la un proces
echitabil, sens în care poate fi amintită Decizia nr. 1.170 din
6 noiembrie 2008, publicată în Monitorul Oficial al României,
Partea I, nr. 840 din 15 decembrie 2008.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (1), art. 3 alin. (1), art. 5 alin. (1) și (2), art. 10, art. 11
și art. 12 din Ordonanța de urgență a Guvernului nr. 119/2007 privind măsurile pentru combaterea întârzierii executării obligațiilor
de plată rezultate din contracte comerciale, excepție ridicată de Societatea Comercială Agenția de pază ăProfessional Style” —
S.R.L. din Drobeta-Turnu Severin în Dosarul nr. 9.883/225/2008 al Judecătoriei Drobeta-Turnu Severin.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 558/11.VIII.2009
CURTEA CONSTITUȚIONALĂ

D E C I Z I A Nr. 872
din 16 iunie 2009

referitoare la excepția de neconstituționalitate a dispozițiilor art. 11 alin. (3)
din Ordonanța de urgență a Guvernului nr. 27/2003 privind procedura aprobării tacite
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (3) din Ordonanța de urgență a
Guvernului nr. 27/2003 privind procedura aprobării tacite,
excepție ridicată de Societatea Comercială ăFido Dido” — S.R.L.
din Cluj-Napoca în Dosarul nr. 3.990/117/2007 al Tribunalului
Cluj — Secția mixtă de contencios administrativ și fiscal, de
conflicte de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în acest sens,
respectiv Decizia nr. 699/2007.
C U R T E A,

având în vedere actele și lucrările dosarului, reține următoarele:
Prin Încheierea din 12 decembrie 2008, pronunțată în
Dosarul nr. 3.990/117/2007, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 11
alin. (3) teza a doua din Ordonanța de urgență a Guvernului
nr. 27/2003 privind procedura aprobării tacite, excepție
ridicată de Societatea Comercială ăFido Dido” — S.R.L. din ClujNapoca.
În motivarea excepției de neconstituționalitate autorul
arată că dreptul la un proces echitabil implică faptul că orice
persoană care are calitatea de parte într-o procedură
jurisdicțională, indiferent dacă este în materie civilă sau penală,
trebuie să aibă posibilitatea rezonabilă de a-și prezenta opinia în
fața tribunalului în condiții care să nu o dezavantajeze față de
celelalte părți ale procesului.
Egalitatea cetățenilor în fața legii presupune și egalitatea de
tratament juridic aplicabil părților dintr-un proces. Or, prin
dispozițiile derogatorii cuprinse în ordonanța criticată, sub
aspectul limitării accesului la mai multe grade de jurisdicție, se
aduce atingere liberului acces la justiție pentru apărarea unui
drept legitim și principiului egalității în drepturi a cetățenilor.
Autorul mai arată că ărestabilirea egalității de tratament juridic
dintre părți nu poate avea loc decât prin readucerea procedurii
aprobării tacite pe făgașul firesc, acela al dreptului procesual
civil, respectiv prin supunerea procedurii de judecată dublului
sau triplului grad de jurisdicție”.
Mai mult, din analiza dispozițiilor legale criticate se constată
că această normă constituie o restrângere a drepturilor
procesuale ale reclamantului, persoană fizică sau juridică, fără

ca această limitare să îndeplinească condițiile prevăzute în
art. 53 alin. (1) din Constituție.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale apreciază excepția ca fiind neîntemeiată, deoarece
accesul la justiție nu presupune accesul la toate mijloacele
procedurale prin care se înfăptuiește justiția.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că dispozițiile criticate sunt
constituționale, legiuitorul poate institui, în considerarea unor
situații deosebite, reguli speciale de procedură, ca și modalități
de exercitare a drepturilor procedurale. Principiul liberului acces
la justiție presupune posibilitatea neîngrădită a celor interesați
de a utiliza procedurile în formele și în modalitățile instituite de
lege.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, îl constituie
prevederile art. 11 alin. (3) din Ordonanța de urgență a
Guvernului nr. 27/2003 privind procedura aprobării tacite,
publicată în Monitorul Oficial al României, Partea I, nr. 291 din
25 aprilie 2003, aprobată prin Legea nr. 486/2003, publicată în
Monitorul Oficial al României, Partea I, nr. 827 din 22 noiembrie
2003, dispoziții care au următorul conținut: ăHotărârile se
redactează în termen de 10 zile de la pronunțare și sunt
irevocabile.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11, 16, art. 21 alin. (1) și (2) și art. 53, precum și
dispozițiilor art. 6 din Convenția pentru apărarea drepturilor
omului și a libertăților fundamentale, art. 2 din Protocolul 7 la
convenție și ale art. 14 din Pactul internațional cu privire la
drepturile civile și politice.
Examinând excepția de neconstituționalitate, Curtea
constată că dispoziția legală criticată a mai format obiect al
controlului de constituționalitate prin Decizia nr. 251/2005,
publicată în Monitorul Oficial al României, Partea I, nr. 622 din
18 iulie 2005, și prin Decizia nr. 480/2005, publicată în Monitorul
Oficial al României, Partea I, nr. 924 din 17 octombrie 2005,
instanța constituțională respingând excepția cu un atare obiect.

MONITORUL OFICIAL AL ROMÂNIEI, PARTEA I, Nr. 558/11.VIII.2009
Cu acele prilejuri, a reținut că ăprevederea criticată prin
excepția de neconstituționalitate, potrivit căreia hotărârile
pronunțate de instanțele judecătorești în această materie sunt
irevocabile, nu încalcă prevederile Constituției sau pe cele ale
Convenției pentru apărarea drepturilor omului și a libertăților
fundamentale. Constituția nu cuprinde prevederi care să
stabilească căile de atac împotriva hotărârilor judecătorești,

13

stabilind doar, în art. 129, că acestea se exercită «în condițiile
legii».”
Soluția pronunțată de Curtea Constituțională prin deciziile
menționate, precum și considerentele care au stat la baza
acestora își păstrează valabilitatea și în cauza de față, întrucât
nu se invocă elemente noi, de natură a schimba această
jurisprudență.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (3) din Ordonanța de urgență a Guvernului nr. 27/2003
privind procedura aprobării tacite, excepție ridicată de Societatea Comercială ăFido Dido” — S.R.L. din Cluj-Napoca în Dosarul
nr. 3.990/117/2007 al Tribunalului Cluj — Secția mixtă de contencios administrativ și fiscal, de conflicte de muncă și asigurări
sociale.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 874
din 16 iunie 2009

referitoare la excepția de neconstituționalitate a dispozițiilor art. 106 alin. (2) din Legea nr. 128/1997
privind Statutul personalului didactic
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 106 alin. (2) din Legea nr. 128/1997 privind
Statutul personalului didactic, excepție ridicată de Colegiul
Național ăSilvania” din Zalău în Dosarul nr. 3.470/84/2008 al
Tribunalului Sălaj — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:

Prin Încheierea din 2 februarie 2009, pronunțată în Dosarul
nr. 3.470/84/2008, Tribunalul Sălaj — Secția civilă a sesizat
Curtea Constituțională cu excepția de neconstituționalitate
a dispozițiilor art. 106 alin. (2) din Legea nr. 128/1997 privind
Statutul personalului didactic. Excepția a fost ridicată de
Colegiul Național ăSilvania” din Zalău cu prilejul soluționării unei
acțiuni civile având ca obiect obligația de a face.
În motivarea excepției de neconstituționalitate autorul
acesteia susține, în esență, că textul de lege criticat instituie o
discriminare între cadrele didactice și celelalte categorii socioprofesionale. Astfel, în cazul celor dintâi, art. 106 alin. (2) din Legea
nr. 128/1997 prevede acordarea unui ajutor pentru deces din
bugetul asigurărilor sociale în cuantum de 5 salarii ale persoanei
decedate, în timp ce pentru ceilalți salariați, care cotizează sub
imperiul acelorași norme la bugetul asigurărilor sociale, potrivit
art. 126 alin. (2) din Legea nr. 19/2000 privind sistemul public de
pensii și alte drepturi de asigurări sociale, este prevăzut un ajutor
de deces în cuantum de un singur salariu. În opinia sa, nicio lege
nu trebuie să producă privilegii în favoarea unor categorii de
salariați care nu au un statut special, așa cum sunt persoanele cu
handicap sau alte categorii cu statut bine definit, care necesită
ajutoare suplimentare din partea societății și care contribuie în
același mod la formarea bugetului de asigurări sociale.
Tribunalul Sălaj — Secția civilă consideră că excepția de
neconstituționalitate nu este fondată. În acest sens, amintește

14

MONITORUL OFICIAL AL ROMÂNIEI, PARTEA I, Nr. 558/11.VIII.2009

considerentele reținute de Curtea Europeană a Drepturilor
Omului în Cauza Duchez contra Franței și Cauza Beian contra
României, în care s-a arătat că există discriminare atât timp cât
diferența de tratament aplicat unor subiecte de drept aflate în
situații analoage nu are justificare legitimă, obiectivă și
rezonabilă. Or, acordarea ajutorului de deces pentru cadrele
didactice într-un cuantum diferit în raport cu cel acordat
celorlalte categorii socio-profesionale, care se supun
prevederilor Legii nr. 19/2000, are în vedere complexitatea și
importanța pentru societate a activității personalului didactic și
didactic auxiliar.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată, deoarece acordarea ajutorului în caz de deces
este un drept ce face parte din categoria drepturilor de asigurări
sociale, care, potrivit art. 47 alin. (2) din Constituție, sunt stabilite
de către legiuitor sub aspectul conținutului, limitelor și condițiilor
de acordare. Prin urmare, fiind la latitudinea legiuitorului, acesta
poate institui un tratament juridic diferențiat, în considerarea
unor situații obiectiv diferite, fără a contraveni dispozițiilor
constituționale ce consacră egalitatea în drepturi a cetățenilor,
respectiv în considerarea situației diferite în care se află
personalul didactic față de alte categorii de persoane. De
asemenea, arată că egalitatea nu este sinonimă cu
uniformitatea, ci se apropie mai degrabă de proporționalitate,
deoarece diversitatea situațiilor concrete trebuie să fie reflectată
în norma juridică, ce trebuie să se adapteze diferitelor
circumstanțe. În legătură cu cele arătate, invocă și Decizia Curții
Constituționale nr. 248/2008, prin care a fost respinsă excepția
de neconstituționalitate a prevederilor art. 106 alin. (2) din Legea
nr. 128/1997.
Avocatul Poporului consideră că prevederile de lege
criticate sunt constituționale, sens în care invocă jurisprudența
în materie a Curții Constituționale concretizată în Decizia
nr. 248/2008.
Președinții celor două Camere ale Parlamentului nu au
comunicat punctele de vedere solicitate asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 106 alin. (2) din Legea nr. 128/1997 privind
Statutul personalului didactic, publicată în Monitorul Oficial al
României, Partea I, nr. 158 din 16 iulie 1997, dispoziții potrivit
cărora: ăÎn caz de deces al unui cadru didactic sau didactic
auxiliar, cuantumul ajutorului acordat celor îndreptățiți este de
cinci salarii ale persoanei decedate, din bugetul asigurărilor
sociale.”
Autorul excepției consideră că aceste prevederi de lege sunt
contrare dispozițiilor art. 16 din Constituție referitor la egalitatea
în drepturi a cetățenilor.
Examinând excepția de neconstituționalitate, Curtea
constată că art. 106 alin. (2) din Legea nr. 128/1997 a mai
constituit obiect al excepției de neconstituționalitate în raport cu
aceleași dispoziții constituționale și aceleași critici precum cele
invocate în prezenta cauză.
Astfel, prin Decizia nr. 248 din 6 martie 2008, publicată în
Monitorul Oficial al României, Partea I, nr. 273 din 7 aprilie 2008,
Curtea, respingând ca neîntemeiată excepția de
neconstituționalitate, reținea că ălegiuitorul a reglementat,
într-adevăr, un regim juridic diferit sub aspectul cuantumului
ajutorului de deces în cazul cadrelor didactice în raport cu
categoriile socio-profesionale care se supun prevederilor Legii
nr. 19/2000 privind sistemul public de pensii și alte drepturi de
asigurări sociale, publicată în Monitorul Oficial al României,
Partea I, nr. 140 din 1 aprilie 2000, [...] însă această diferență de
tratament se sprijină pe considerentele pe care le-a avut în
vedere legiuitorul pornind de la complexitatea, responsabilitatea
și importanța pentru societate a activității personalului didactic și
didactic auxiliar.”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 106 alin. (2) din Legea nr. 128/1997 privind Statutul
personalului didactic, excepție ridicată de Colegiul Național ăSilvania” din Zalău în Dosarul nr. 3.470/84/2008 al Tribunalului Sălaj —
Secția civilă.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 558/11.VIII.2009

15

CURTEA CONSTITUȚIONALĂ

D E C I Z I A Nr. 875
din 16 iunie 2009

referitoare la excepția de neconstituționalitate a dispozițiilor art. 47 din Ordonanța de urgență
a Guvernului nr. 26/2004 privind unele măsuri pentru finalizarea privatizării societăților comerciale
aflate în portofoliul Autorității pentru Privatizare și Administrarea Participațiilor Statului
și consolidarea unor privatizări
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 47 din Ordonanța de urgență a Guvernului
nr. 26/2004 privind unele măsuri pentru finalizarea privatizării
societăților comerciale aflate în portofoliul Autorității pentru
Privatizare și Administrarea Participațiilor Statului și
consolidarea unor privatizări, excepție ridicată de Societatea
Comercială ăAteliere Centrale” — S.A. din Criscior, județul
Hunedoara, în Dosarul nr. 973/57/2008 al Curții de Apel Alba
Iulia — Secția de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra faptului că în dosar a fost
depusă o cerere din partea autorului excepției prin care solicită
Curții Constituționale acordarea unui nou termen de judecată,
în vederea angajării unui apărător.
Reprezentantul Ministerului Public solicită respingerea cererii
formulate.
Deliberând, Curtea Constituțională respinge cererea de
amânare, deoarece autorul cererii nu a învederat motive
temeinice care să justifice acordarea unui nou termen, pentru
angajarea unui apărător având suficient timp de la data invocării
excepției, 17 februarie 2009, până în prezent.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 24 februarie 2009, pronunțată în Dosarul
nr. 973/57/2008, Curtea de Apel Alba Iulia — Secția de
contencios administrativ și fiscal a sesizat Curtea
Constituțională pentru soluționarea excepției de
neconstituționalitate a art. 47 din Ordonanța de urgență a
Guvernului nr. 26/2004 privind unele măsuri pentru
finalizarea privatizării societăților comerciale aflate în
portofoliul Autorității pentru Privatizare și Administrarea
Participațiilor Statului și consolidarea unor privatizări,
excepție ridicată de Societatea Comercială ăAteliere Centrale” —
S.A. din Criscior, județul Hunedoara.
În motivarea excepției de neconstituționalitate autorul, în
esență, consideră că dispozițiile art. 47 din Ordonanța de
urgență a Guvernului nr. 26/2004 încalcă prevederile referitoare
la garantarea și ocrotirea proprietății private cuprinse în art. 44

din Constituție, deoarece anulează toate înlesnirile la plată
acordate societăților comerciale, potrivit prevederilor Legii
nr. 137/2002, indiferent de cauzele nerespectării condițiilor și a
termenelor în care s-au acordat înlesnirile și fără nicio raportare
la buna sau reaua-credință a beneficiarului acestor înlesniri.
Dispozițiile legale criticate contravin, de asemenea, și
dispozițiilor art. 45 și 135 din Constituție, deoarece nu prevăd
actul prin care se dispune anularea înlesnirilor, termenul prin
care se emite acest act și faptul că el produce fapte numai
pentru viitor.
Curtea de Apel Alba Iulia — Secția de contencios
administrativ
și
fiscal
apreciază
excepția
de
neconstituționalitate ca fiind neîntemeiată, deoarece critica
vizează interpretarea și aplicarea legii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază excepția ca fiind întemeiată,
prevederile legale criticate dând expresie preocupării statului
pentru a asigura libertatea comerțului, protecția concurenței
loiale și crearea cadrului favorabil pentru valorificarea tuturor
factorilor de producție.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile a art. 47 din Ordonanța de urgență a Guvernului
nr. 26/2004 privind unele măsuri pentru finalizarea privatizării
societăților comerciale aflate în portofoliul Autorității pentru
Privatizare și Administrarea Participațiilor Statului și
consolidarea unor privatizări, publicată în Monitorul Oficial al
României, Partea I, nr. 385 din 30 aprilie 2004, texte de lege
care au următorul conținut: ă(1) Pe perioada derulării înlesnirilor
la plată acordate societăților comerciale prin ordin comun,
potrivit prevederilor Legii nr. 137/2002, cu modificările și
completările ulterioare, se suspendă aplicarea oricăror măsuri
de executare silită începute de către instituția publică implicată
asupra societății comerciale și nu se va face niciun demers
pentru instituirea unor noi astfel de măsuri.
(2) Nerespectarea condițiilor și a termenelor în care s-au
acordat înlesnirile prevăzute în ordinul comun atrage anularea

16

MONITORUL OFICIAL AL ROMÂNIEI, PARTEA I, Nr. 558/11.VIII.2009

acestora, începerea sau continuarea, după caz, a executării
silite.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44, 45 și 135 din Constituție.
Analizând criticile de neconstituționalitate, Curtea observă
că autorul excepției este, de fapt, nemulțumit de modul evaziv
de redactare a prevederilor art. 47 alin. (2) din Ordonanța de
urgență a Guvernului nr. 26/2004 și vizează completarea textului
de lege criticat în sensul că acesta să prevadă actul prin care se
dispune anularea înlesnirilor, termenul prin care se emite acest
act și faptul că el produce fapte numai pentru viitor.
Astfel, Curtea constată că argumentele pe care se
întemeiază excepția vizează lacune ale dispozițiilor criticate,
care se doresc a fi complinite prin efectuarea controlului de

constituționalitate. Însă o atare operație excedează competenței
Curții Constituționale, care, potrivit art. 2 alin. (3) din Legea
nr. 47/1992, se pronunță numai asupra problemelor de drept,
fără a putea modifica sau completa prevederea legală supusă
controlului. Circumscrisă rolului său de ălegiuitor negativ”, Curtea
Constituțională nu poate emite noi norme juridice, fie ele și
numai cu rol complinitor, și nici să le modifice pe cele existente
într-un sistem normativ; ea poate doar să constate
incompatibilitatea ce, eventual, ar exista între o normă de
reglementare primară și Legea fundamentală. De altfel, critica
are ca obiect și o problemă de corelare legislativă, întrucât
susținerile autorului excepției privesc modul de interpretare și
aplicare a unor texte legale, aspecte ce intră în competența
exclusivă a instanțelor judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 47 din Ordonanța de urgență a
Guvernului nr. 26/2004 privind unele măsuri pentru finalizarea privatizării societăților comerciale aflate în portofoliul Autorității
pentru Privatizare și Administrarea Participațiilor Statului și consolidarea unor privatizări, excepție ridicată de Societatea Comercială
ăAteliere Centrale” — S.A. din Criscior, județul Hunedoara, în Dosarul nr. 973/57/2008 al Curții de Apel Alba Iulia — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 558/11.VIII.2009 conține 16 pagini.

Prețul: 3,20 lei

&JUYDGY|432802]
ISSN 1453—4495

