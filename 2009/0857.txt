PARTEA I

Anul 177 (XXI) — Nr. 857

Miercuri, 9 decembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.433. — Hotărâre privind înființarea, organizarea și
funcționarea Laboratorului Central pentru Calitatea
Semințelor și a Materialului Săditor, ca urmare a
comasării prin absorbție și a preluării activității Băncii
de Resurse Genetice Vegetale Suceava....................

2–3

1.439. — Hotărâre privind înființarea Centrului Național de
Management pentru Societatea Informațională și a
Centrului Național ăRomânia Digitală” ........................

4–8

1.440. — Hotărâre privind reorganizarea unor autorități și
instituții publice aflate în subordinea Ministerului
Economiei ..................................................................

9

1.503. — Hotărâre privind reorganizarea Agenției Domeniilor
Statului ......................................................................

10

1.504. — Hotărâre pentru aprobarea bugetului de venituri și
cheltuieli pe anul 2009 al Societății Comerciale
Studioul Cinematografic ăSahia Film” — S.A., aflată
sub autoritatea Ministerului Culturii, Cultelor și
Patrimoniului Național ................................................

11–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
949. — Ordin al ministrului turismului pentru aprobarea
bugetului de venituri și cheltuieli rectificat pe anul 2009
al Institutului Național de Cercetare-Dezvoltare în
Turism — I.N.C.D.T. București ..................................

14–16

2

MONITORUL OFICIAL AL ROMÂNIEI, PARTEA I, Nr. 857/9.XII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind înființarea, organizarea și funcționarea Laboratorului Central pentru Calitatea Semințelor
și a Materialului Săditor, ca urmare a comasării prin absorbție și a preluării activității
Băncii de Resurse Genetice Vegetale Suceava
În temeiul art. 108 din Constituția României, republicată, al art. 5 alin. (1) din Legea nr. 329/2009 privind reorganizarea unor
autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru cu
Comisia Europeană și Fondul Monetar Internațional și al art. 20 alin. (2) din Legea nr. 266/2002 privind producerea, prelucrarea,
controlul și certificarea calității, comercializarea semințelor și a materialului săditor, precum și înregistrarea soiurilor de plante,
Guvernul României adoptă prezenta hotărâre.
Art. 1. — (1) Laboratorul Central pentru Calitatea Semințelor
și a Materialului Săditor, înființat potrivit art. 20 alin. (2) din Legea
nr. 266/2002 privind producerea, prelucrarea, controlul și
certificarea calității, comercializarea semințelor și a materialului
săditor, precum și înregistrarea soiurilor de plante, se
reorganizează la nivel național ca urmare a comasării prin
absorbție și a preluării activității Băncii de Resurse Genetice
Vegetale Suceava și funcționează ca unitate cu personalitate
juridică, în subordinea Ministerului Agriculturii, Pădurilor și
Dezvoltării Rurale, finanțată integral de la bugetul de stat, prin
bugetul Ministerului Agriculturii, Pădurilor și Dezvoltării Rurale.
(2) Laboratorul Central pentru Calitatea Semințelor și a
Materialului Săditor este laborator oficial, acreditat de Asociația
Internațională pentru Testarea Semințelor (ISTA), și eliberează
certificate internaționale pentru semințele din speciile de plante
agricole și horticole.
(3) Sediul Laboratorului Central pentru Calitatea Semințelor
și a Materialului Săditor este în municipiul București, aleea
Sandu Aldea nr. 10, sectorul 1, iar sediul Băncii de Resurse
Genetice Vegetale Suceava din structura acestuia este în
municipiul Suceava, bd. 1 Mai nr. 17, județul Suceava.
(4) Structura organizatorică, statul de funcții, numărul de
posturi și Regulamentul de organizare și funcționare ale
Laboratorului Central pentru Calitatea Semințelor și a
Materialului Săditor se aprobă prin ordin al ministrului agriculturii,
pădurilor și dezvoltării rurale.
Art. 2. — (1) Laboratorul Central pentru Calitatea Semințelor
și a Materialului Săditor are următoarele atribuții principale:
a) efectuează analizele privind condițiile de calitate și stare
sanitară la semințele destinate exportului, emite documente
internaționale în baza acreditării acordate de Asociația
Internațională pentru Testarea Semințelor, la care România este
parte, și participă la activitățile acestei organizații;
b) asigură și controlează conformitatea aplicării metodelor
de analiză de laborator în toate laboratoarele de profil din țară,
împuternicește laboratoarele pentru determinarea calității
semințelor și a materialului săditor, instruiește și împuternicește
personalul specializat pentru eșantionarea probelor de laborator
și pentru efectuarea analizelor de calitate, supraveghează și
monitorizează laboratoarele și personalul împuternicit;
c) efectuează instruirea anuală a auditorilor care efectuează
auditul eșantionorilor împuterniciți pentru eșantionarea de probe
destinate analizelor de laborator, a inspectorilor în câmp
împuterniciți și a laboratoarelor de testare a calității semințelor
împuternicite;

d) efectuează expertize în caz de litigiu în domeniul său de
activitate;
e) face propuneri Serviciului de selecție și calitatea
semințelor — Inspecția Națională pentru Calitatea Semințelor
din cadrul Ministerului Agriculturii, Pădurilor și Dezvoltării Rurale
privind îmbunătățirea metodologiilor de inspecție în câmp, de
analiză a calității, eșantionare a probelor, închidere a
ambalajelor și de împuternicire a acestor activități în
concordanță cu reglementările organismelor internaționale în
domeniul semințelor și al materialului săditor, la care România
este parte;
f) efectuează controlul calității în câmp și în laborator,
eliberează documentele oficiale de atestare a calității semințelor
și a materialului săditor, supraveghează, monitorizează,
înregistrează operatorii economici pentru producere,
condiționare, tratare, ambalare, etichetare, depozitare, păstrare,
transport și comercializare a semințelor și materialului săditor,
pe teritoriul județului Ilfov și al municipiului București, precum și,
dacă este cazul, pe o altă rază teritorială stabilită de Serviciul de
selecție și calitatea semințelor — Inspecția Națională pentru
Calitatea Semințelor;
g) înregistrează, eliberează și retrage autorizațiile de
funcționare pentru operatorii economici care produc,
prelucrează și comercializează semințe și material săditor;
h) face propuneri Serviciului de selecție și calitatea
semințelor — Inspecția Națională pentru Calitatea Semințelor
privind îmbunătățirea regulilor și normelor tehnice de control,
certificare și comercializare a semințelor și a materialului săditor,
în concordanță cu reglementările organismelor internaționale în
domeniul semințelor și al materialului săditor, la care România
este parte, întocmește la cererea operatorilor economici
programele anuale de multiplicare și certificare și urmărește
aplicarea acestora;
i) asigură exercitarea controlului în scopul menținerii calității
semințelor și a materialului săditor la toate categoriile în
precontrol, prin tehnici și scheme științifice adecvate;
j) urmărește aplicarea prevederilor legale, a normelor tehnice
și a standardelor în vigoare, precum și a reglementărilor
internaționale în domeniul semințelor și al materialului săditor, la
care România este parte, constată contravențiile și aplică
sancțiunile prevăzute de lege prin persoanele împuternicite de
ministrul agriculturii, pădurilor și dezvoltării rurale;
k) execută sarcinile și instrucțiunile stabilite de Serviciul de
selecție și calitatea semințelor — Inspecția Națională pentru
Calitatea Semințelor, potrivit prevederilor legale.

MONITORUL OFICIAL AL ROMÂNIEI, PARTEA I, Nr. 857/9.XII.2009
(2) Banca de Resurse Genetice Vegetale Suceava are
următoarele atribuții:
a) prospectează zonele ecologice în vederea identificării
resurselor genetice, concentrându-și atenția asupra populațiilor
locale și varietăților tradiționale care sunt cel mai amenințate de
eroziunea genetică;
b) întocmește programul de colectare, care cuprinde: echipa
de colectare, zona ecologică, plantele ce urmează a fi colectate;
c) execută operațiunea de colectare;
d) întocmește fișa de pașaport;
e) înregistrează în evidența sectorului materialul colectat;
f) pregătește semințele în vederea predării lor sectorului de
conservare;
g) studiază din punct de vedere morfologic și fiziologic
resursele colectate, în câmpul experimental al unității, pentru
speciile ce găsesc aici condiții optime de exprimare a
caracterelor, urmând ca, în funcție de posibilitățile financiare ale
unității, pentru celelalte specii această operațiune să se execute
în alte 3 zone ecologice ale țării, cu specialiști din cadrul unității;
h) execută analize biochimice, prin laboratorul de biochimie,
în conformitate cu descriptorii specifici fiecărui cultivar;
i) organizează activitatea de carantină, în conformitate cu
normele internaționale în acest sens;
j) execută multiplicarea probelor atunci când stocul de
semințe scade sub standardele admise;
k) efectuează conservarea resurselor genetice prin semințe
și prin culturi de țesuturi. Condițiile de păstrare sunt cele care se
practică pe plan mondial;
l) sectorul de conservare monitorizează viabilitatea
semințelor conservate în celule și propune măsuri pentru
regenerare;
m) asigură introducerea în baza de date a datelor de
conservare, pașaport și caracterizare/evaluare pentru materialul
genetic intrat în bancă, precum și pentru culturile in vitro;
n) răspunde de administrarea datelor din bancă, efectuând
operații specifice bazelor de date: modificare, ștergere,
ordonare, interogare, selecție, vizualizare și listare, oferind
listele și rapoartele cerute;
o) prelucrează datele din experimentele de cercetare,
utilizând instrumente software adecvate, și listează rezultatele
testelor statistice.
Art. 3. — (1) Laboratorul Central pentru Calitatea Semințelor
și a Materialului Săditor este condus de un director executiv,
numit prin ordin al ministrului agriculturii, pădurilor și dezvoltării
rurale, conform legii.

(2) Directorul executiv conduce activitatea Laboratorului
Central pentru Calitatea Semințelor și a Materialului Săditor și îl
reprezintă în raporturile cu celelalte organe de specialitate ale
administrației publice centrale și locale, cu alte persoane juridice
și fizice, precum și în justiție.
(3) În exercitarea atribuțiilor sale, directorul executiv emite
decizii.
(4) Directorul executiv poate da împuternicire de
reprezentare și altor persoane din cadrul Laboratorului Central
pentru Calitatea Semințelor și a Materialului Săditor.
(5) Laboratorul Central pentru Calitatea Semințelor și a
Materialului Săditor preia activitatea, activul și pasivul, precum
și sediul Băncii de Resurse Genetice Vegetale Suceava, care
se desființează.
(6) Banca de Resurse Genetice Vegetale Suceava
funcționează ca unitate fără personalitate juridică în structura
Laboratorului Central pentru Calitatea Semințelor și a
Materialului Săditor.
Art. 4. — (1) Salarizarea personalului încadrat la Laboratorul
Central pentru Calitatea Semințelor și a Materialului Săditor se
face potrivit reglementărilor legale aplicabile funcționarilor publici
și personalului contractual.
(2) Personalul preluat de la Banca de Resurse Genetice
Vegetale Suceava își păstrează drepturile salariale, urmând a fi
salarizat conform prevederilor legale aplicabile unităților de
cercetare științifică, dezvoltare tehnologică și proiectare.
(3) Laboratorul Central pentru Calitatea Semințelor și a
Materialului Săditor beneficiază de drepturile și este ținut de
obligațiile izvorâte din contractele încheiate de Banca de
Resurse Genetice Vegetale Suceava.
Art. 5. — (1) Personalul Băncii de Resurse Genetice
Vegetale Suceava se consideră transferat în interesul serviciului
în cadrul Laboratorului Central pentru Calitatea Semințelor și a
Materialului Săditor.
(2) În termen de 15 zile de la data intrării în vigoare a
prezentei hotărâri, Banca de Resurse Genetice Vegetale
Suceava va preda Laboratorului Central pentru Calitatea
Semințelor și a Materialului Săditor, prin protocol de predareprimire, patrimoniul aferent unității.
Art. 6. — Pe data intrării în vigoare a prezentei hotărâri se
abrogă Hotărârea Guvernului nr. 955/2002 privind organizarea
și funcționarea Laboratorului Central pentru Calitatea Semințelor
și a Materialului Săditor, publicată în Monitorul Oficial al
României, Partea I, nr. 678 din 12 septembrie 2002.

PRIM-MINISTRU

EMIL BOC
Contrasemnează:
p. Ministrul agriculturii, pădurilor și dezvoltării rurale,
interimar,
Nicolae Giugea,
secretar de stat
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.433.

3

4

MONITORUL OFICIAL AL ROMÂNIEI, PARTEA I, Nr. 857/9.XII.2009
GUVERNUL ROMÂNIEI

HOTĂRÂRE
privind înființarea Centrului Național de Management pentru Societatea Informațională
și a Centrului Național ăRomânia Digitală”
În temeiul art. 108 din Constituția României, republicată, al art. 5 alin. (1) din Legea nr. 329/2009 privind reorganizarea unor
autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru cu
Comisia Europeană și Fondul Monetar Internațional,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Se înființează Centrul Național de Management
pentru Societatea Informațională, denumit în continuare CNMSI,
și Centrul Național ăRomânia Digitală”, denumit în continuare
CNRD, ca organe de specialitate ale administrației publice
centrale, cu personalitate juridică, în subordinea Ministerului
Comunicațiilor și Societății Informaționale, denumit în continuare
MCSI, finanțate integral de la bugetul de stat, prin divizarea
Agenției pentru Serviciile Societății Informaționale, denumită în
continuare ASSI, care se desființează.
(2) Atribuțiile ASSI se preiau de MCSI și se exercită prin
CNMSI și prin CNRD, potrivit dispozițiilor prezentei hotărâri.
Art. 2. — (1) MCSI preia, pe bază de protocol de predarepreluare, patrimoniul fostei ASSI, în termen de maximum 15 zile
de la data intrării în vigoare a prezentei hotărâri.
(2) CNMSI preia, conform protocolului de predare-preluare
încheiat cu MCSI, drepturile și obligațiile fostei ASSI,
infrastructura și echipamentele necesare exercitării atribuțiilor
pe care le exercită potrivit dispozițiilor prezentei hotărâri,
ținându-se cont și de numărul de posturi din statul de funcții.
(3) CNRD preia, conform protocolului de predare-preluare
încheiat cu MCSI, drepturile și obligațiile fostei ASSI,
infrastructura și echipamentele necesare exercitării atribuțiilor
pe care le exercită potrivit dispozițiilor prezentei hotărâri,
ținându-se cont și de numărul de posturi din statul de funcții.
(4) Imobilul situat în municipiul București, Str. Italiană nr. 22,
sectorul 2, proprietate privată a statului, intră în patrimoniul
MCSI cu același titlu deținut de ASSI, folosința acestuia de către
cele două centre urmând a fi asigurată pe bază de contracte de
comodat.
(5) Lucrările necesare pentru întreținerea și administrarea
imobilului vor fi realizate de MCSI și suportate din bugetul
acestuia, în limita sumelor aprobate cu această destinație.
CAPITOLUL II
Organizarea și funcționarea Centrului Național
de Management pentru Societatea Informațională
Art. 3. — CNMSI are sediul în municipiul București,
Str. Italiană nr. 22, sectorul 2, în spațiul preluat de la MCSI pe
bază de contract de comodat.
Art. 4. — CNMSI își desfășoară activitatea în conformitate
cu legislația în vigoare și cu regulamentul propriu de organizare
și funcționare.
Art. 5. — În realizarea obiectului său de activitate, CNMSI
are următoarele atribuții principale:
a) gestionează și operează sistemul e-guvernare disponibil la
adresa www.e-guvernare.ro, Sistemul electronic de achiziții
publice și Sistemul informatic pentru atribuirea electronică a
autorizațiilor de transport internațional rutier de marfă și pentru
atribuirea electronică a traseelor naționale din programele de

transport prin serviciile regulate județene, interjudețene limitrofe
și interjudețene;
b) operează soluțiile prin care se asigură continuitatea
serviciilor oferite prin sistemele gestionate;
c) gestionează capacități de procesare alocate în acest sens
de MCSI;
d) reglementează activitățile specifice domeniului său de
activitate;
e) implementează și operează la nivel național sisteme
informatice și de comunicații pe domeniul specific de activitate,
în scopul furnizării serviciilor destinate guvernării prin mijloace
electronice;
f) colaborează cu instituții și organizații naționale, regionale
și internaționale din domeniul său de competență;
g) înaintează MCSI propuneri de acte normative pentru
îmbunătățirea cadrului legislativ în domeniul furnizării de servicii
publice prin mijloace electronice și al serviciilor societății
informaționale;
h) auditează, la cerere, performanța aplicațiilor și sistemelor
informatice destinate furnizării de servicii publice prin mijloace
electronice;
i) gestionează și operează sistemul denumit ăGhișeul virtual
de plăți”;
j) asigură recunoașterea în sistemele pe care le operează a
oricărei semnături electronice extinse bazate pe un certificat
calificat emis de un furnizor de servicii de certificare acreditat;
k) acordă consultanță de specialitate pentru instituții și
organizații naționale, regionale și internaționale;
l) încheie convenții, protocoale, înțelegeri cu instituțiile din
țară care au atribuții în domeniu și cu instituțiile similare din
străinătate, în condițiile legii;
m) poate fi membru al organizațiilor interne și internaționale
de specialitate și participă la activitățile acestora;
n) realizează cercetări, studii, analize, sinteze, activități de
proiectare și cursuri de pregătire privind domeniile sale de
activitate;
o) întocmește rapoarte anuale asupra activității proprii, pe
care le supune spre aprobare ministrului comunicațiilor și
societății informaționale;
p) exercită orice alte activități stabilite în sarcina sa în
conformitate cu dispozițiile legale în vigoare;
q) preia activitatea de gestionare a contractelor de cercetaredezvoltare multianuale încheiate în baza Hotărârii Guvernului
nr. 1.266/2004 pentru aprobarea Normelor metodologice privind
contractarea, finanțarea, monitorizarea și evaluarea proiectelor
din planurile sectoriale de cercetare-dezvoltare, cu modificările
ulterioare, pe bază de protocol încheiat cu MCSI.
Art. 6. — (1) Structura organizatorică a CNMSI este
prevăzută în anexa nr. 1. În cadrul acesteia, la propunerea
președintelui, prin ordin al ministrului comunicațiilor și societății
informaționale, se pot reorganiza servicii, birouri, compartimente
și colective temporare de lucru.

MONITORUL OFICIAL AL ROMÂNIEI, PARTEA I, Nr. 857/9.XII.2009
(2) Regulamentul intern de organizare și funcționare și statul
de funcții ale CNMSI se stabilesc prin ordin al ministrului
comunicațiilor și societății informaționale, în termen de
maximum 30 de zile de la intrarea în vigoare a prezentei
hotărâri.
Art. 7. — (1) Activitatea curentă a CNMSI este asigurată de
un președinte ajutat de un vicepreședinte, numiți prin ordin al
ministrului comunicațiilor și societății informaționale.
(2) Poate ocupa o funcție dintre cele prevăzute la alin. (1)
persoana care îndeplinește cumulativ următoarele condiții:
a) are cetățenia română;
b) cunoaște limba română, scris și vorbit;
c) are capacitate deplină de exercițiu;
d) are o stare de sănătate corespunzătoare, atestată pe bază
de examen medical de specialitate;
e) are studii universitare de licență, respectiv studii
superioare de lungă durată, absolvite cu diplomă;
f) nu a fost condamnată pentru săvârșirea unei infracțiuni
contra umanității, contra statului sau contra autorității, de
serviciu sau în legătură cu serviciul, care împiedică înfăptuirea
justiției, de fals ori a unor fapte de corupție sau a unei infracțiuni
săvârșite cu intenție, cu excepția situației în care a intervenit
reabilitarea;
g) nu a desfășurat activitate de poliție politică, astfel cum este
definită prin lege;
h) îndeplinește și alte criterii specifice stabilite de ministrul
comunicațiilor și societății informaționale.
(3) Funcțiile prevăzute la alin. (1) se exercită în baza unui
contract de management încheiat cu ministrul comunicațiilor și
societății informaționale pe o perioadă de maximum 4 ani, în
conținutul căruia sunt prevăzuți indicatorii specifici de
performanță, obiectivele, clauzele contractuale care
reglementează drepturile și obligațiile părților, precum și
condițiile de suspendare, încetare și reziliere a acestuia.
(4) Contractul de management este asimilat contractului
individual de muncă și conferă titularului vechime în muncă și în
specialitate.
(5) Remunerarea și celelalte drepturi ale persoanelor care
ocupă funcții dintre cele prevăzute la alin. (1) se stabilesc prin
asimilare la nivelul maxim al funcției de secretar de stat,
respectiv subsecretar de stat din cadrul ministerelor și al altor
organe centrale de specialitate.
(6) Președintele conduce întreaga activitate a CNMSI și îl
reprezintă în raporturile cu autoritățile publice, instituții și
organizații, precum și cu persoanele fizice și juridice din țară sau
din străinătate.
(7) Președintele este ordonator terțiar de credite.
(8) În exercitarea atribuțiilor care îi revin, președintele CNMSI
emite decizii cu caracter normativ sau individual.
Art. 8. — Finanțarea activităților CNMSI se asigură de la
bugetul de stat, prin bugetul MCSI.
Art. 9. — (1) MCSI va desfășura toate achizițiile publice
pentru achiziția de bunuri, servicii sau lucrări necesare
desfășurării activității CNMSI, inclusiv pentru extinderea și
îmbunătățirea performanțelor sistemelor informatice destinate
furnizării serviciilor de guvernare prin mijloace electronice în
limita sumelor aprobate prin lege pentru fiecare an cu această
destinație în bugetul MCSI.
(2) Îndeplinirea obligațiilor din contractele cu finanțare din
fonduri comunitare rămâne atributul exclusiv al CNMSI.
Art. 10. — Rezultatele investițiilor prevăzute la art. 9 vor fi
predate pe bază de contract de comodat către CNMSI.
Art. 11. — În vederea desfășurării procedurilor prevăzute la
art. 9, CNMSI va pune la dispoziția MCSI documentația
necesară și va desemna cel puțin două persoane care vor face
parte din comisia de evaluare.

5

Art. 12. — (1) În vederea asigurării sumelor necesare pentru
procedurile prevăzute la art. 9, prin includerea acestora în
bugetul MCSI, CNMSI va transmite, până la data de 1 iulie a
fiecărui an, MCSI propunerile pentru achiziția de bunuri, servicii
și lucrări, însoțite de documentații și fundamentări detaliate.
(2) În cazul în care pe parcursul anului bugetar se constată
de către CNMSI un necesar suplimentar de bunuri, produse sau
servicii, va transmite MCSI datele prevăzute la alin. (1), în
vederea introducerii sumelor necesare în proiectul de buget de
rectificare, cu cel puțin 15 zile înainte ca propunerea să fie
depusă la Ministerul Finanțelor Publice.
Art. 13. — (1) CNMSI poate realiza venituri din:
a) tarife aferente sistemelor informatice pe care le
administrează și operează, încasate potrivit legii;
b) tarife pentru activitățile desfășurate în domeniul său de
activitate;
c) alte venituri ce se pot realiza în condițiile legii;
d) donații, legate și sponsorizări în condițiile legii.
(2) Sumele încasate din sursele prevăzute la alin. (1) lit. a)—c)
constituie venituri la bugetul de stat.
Art. 14. — (1) Personalul ASSI aferent activităților prevăzute
la art. 5, precum și personalul auxiliar va fi preluat în cadrul
CNMSI, în limita a 140 de posturi, și va beneficia de drepturile
salariale acordate, potrivit legii, pentru categoriile de funcții din
cadrul CNMSI.
(2) Preluarea se va face prin echivalarea funcțiilor, ținându-se
cont la stabilirea acestora de vechimea în muncă și categoria
studiilor.
(3) Selecția personalului se face ținându-se cont de
caracteristicile funcțiilor înființate în cadrul CNMSI și de criteriile
stabilite la art. 6 alin. (6) din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional.
(4) În termen de maximum 30 de zile de la intrarea în vigoare
a prezentei hotărâri, președintele CNMSI va emite deciziile de
concediere a personalului ale cărui raporturi de muncă
încetează ca urmare a reducerii de posturi, cu respectarea
procedurilor legale aplicabile categoriei de personal din care
face parte și a prevederilor legale privind protecția socială, pe
baza criteriilor stabilite între conducerea autorității ori instituției
publice și reprezentanții salariaților sau, după caz, ai
sindicatelor.
(5) Personalul preluat va fi încadrat în limita a 40 de posturi
în cadrul CNMSI, beneficiind de drepturile salariale acordate,
potrivit legii, pentru categoriile de funcții din cadrul CNMSI,
ținându-se cont și de dispozițiile Legii nr. 329/2009. Ca urmare
a încadrării se va încheia un contract individual de muncă cu
CNMSI.
(6) Pentru personalul care refuză încadrarea, președintele
CNMSI va emite deciziile de concediere, cu respectarea
legislației în vigoare.
(7) Ulterior, încadrarea personalului CNMSI se face pe bază
de examen sau concurs, conform legislației în vigoare.
(8) Organizarea și desfășurarea examenelor sau
concursurilor se vor face cu aprobarea ordonatorului principal
de credite.
(9) Salarizarea personalului contractual al CNMSI se
realizează conform prevederilor legale în vigoare.
Art. 15. — CNMSI are în dotare, pentru transportul
persoanelor din aparatul propriu, un număr de 3 autoturisme,
stabilit conform Ordonanței Guvernului nr. 80/2001 privind
stabilirea unor normative de cheltuieli pentru autoritățile
administrației publice și instituțiile publice, aprobată cu modificări
prin Legea nr. 247/2002, cu modificările și completările
ulterioare.

6

MONITORUL OFICIAL AL ROMÂNIEI, PARTEA I, Nr. 857/9.XII.2009
CAPITOLUL III
Organizarea și funcționarea Centrului Național
ăRomânia Digitală”

Art. 16. — CNRD are sediul în municipiul București,
Str. Italiană nr. 22, sectorul 2, în spațiul preluat de la MCSI pe
bază de contract de comodat.
Art. 17. — CNRD își desfășoară activitatea în conformitate cu
legislația în vigoare și cu regulamentul propriu de organizare și
funcționare.
Art. 18. — În realizarea obiectului său de activitate, CNRD
are următoarele atribuții principale:
a) asigură managementul conținutului informațional și
serviciile de informare din cadrul eRomania și gestionează și
operează sistemele informatice prin intermediul cărora sunt
prestate serviciile publice electronice din cadrul eRomania;
b) îndeplinește atribuțiile de autoritate responsabilă pentru
realizarea, operaționalizarea și administrarea PCU electronic,
potrivit Ordonanței de urgență a Guvernului nr. 49/2009 privind
libertatea de stabilire a prestatorilor de servicii și libertatea de a
furniza servicii în România;
c) operează sistemul prin care se prestează serviciile de
verificare și validare a stării certificatelor digitale emise de
furnizori de servicii de certificare acreditați;
d) operează soluțiile prin care se asigură continuitatea
serviciilor oferite prin sistemele gestionate;
e) gestionează capacități de procesare alocate în acest sens
de MCSI;
f) reglementează activitățile specifice domeniului său de
activitate;
g) implementează și operează la nivel național sisteme
informatice și de comunicații pe domeniu specific de activitate,
în scopul furnizării serviciilor destinate guvernării prin mijloace
electronice;
h) colaborează cu instituții și organizații naționale, regionale
și internaționale din domeniul său de competență;
i) înaintează MCSI propuneri de acte normative pentru
îmbunătățirea cadrului legislativ în domeniul furnizării de servicii
publice prin mijloace electronice și al serviciilor societății
informaționale;
j) auditează, la cerere, performanța aplicațiilor și sistemelor
informatice destinate furnizării de servicii publice prin mijloace
electronice, specifice domeniului său de activitate;
k) asigură recunoașterea în sistemele pe care le operează a
oricărei semnături electronice extinse bazate pe un certificat
calificat emis de un furnizor de servicii de certificare acreditat;
l) acordă consultanță de specialitate pentru instituții și
organizații naționale, regionale și internaționale;
m) încheie convenții, protocoale, înțelegeri cu instituțiile din
țară care au atribuții în domeniu și cu instituțiile similare din
străinătate, în condițiile legii;
n) poate fi membru al organizațiilor interne și internaționale
de specialitate și participă la activitățile acestora;
o) realizează cercetări, studii, analize, sinteze, activități de
proiectare și cursuri de pregătire privind domeniile sale de
activitate;
p) întocmește rapoarte anuale asupra activității proprii, pe
care le supune spre aprobare ministrului comunicațiilor și
societății informaționale;
q) exercită oricare alte activități stabilite în sarcina sa în
conformitate cu dispozițiile legale în vigoare;
r) asigură coordonarea accesării fondurilor structurale și
europene în domeniul societății informaționale;
s) asigură consultanță, expertiză, evaluare și participă cu
membri în cadrul comisiilor de atribuire a proiectelor finanțate
din fonduri structurale.

Art. 19. — (1) Structura organizatorică a CNRD este
prevăzută în anexa nr. 2. În cadrul acesteia, la propunerea
președintelui, prin ordin al ministrului comunicațiilor și societății
informaționale, se pot reorganiza servicii, birouri, compartimente
și colective temporare de lucru.
(2) Regulamentul intern de organizare și funcționare și statul
de funcții ale CNRD se stabilesc prin ordin al ministrului
comunicațiilor și societății informaționale, în termen de
maximum 30 de zile de la intrarea în vigoare a prezentei
hotărâri.
Art. 20. — (1) Activitatea curentă a CNRD este asigurată de
un președinte ajutat de un vicepreședinte, numiți prin ordin al
ministrului comunicațiilor și societății informaționale.
(2) Poate ocupa o funcție dintre cele prevăzute la alin. (1)
persoana care îndeplinește cumulativ următoarele condiții:
a) are cetățenia română;
b) cunoaște limba română, scris și vorbit;
c) are capacitate deplină de exercițiu;
d) are o stare de sănătate corespunzătoare, atestată pe bază
de examen medical de specialitate;
e) are studii universitare de licență, respectiv studii
superioare de lungă durată, absolvite cu diplomă;
f) nu a fost condamnată pentru săvârșirea unei infracțiuni
contra umanității, contra statului sau contra autorității, de
serviciu sau în legătură cu serviciul, care împiedică înfăptuirea
justiției, de fals ori a unor fapte de corupție sau a unei infracțiuni
săvârșite cu intenție, cu excepția situației în care a intervenit
reabilitarea;
g) nu a desfășurat activitate de poliție politică, astfel cum este
definită prin lege;
h) îndeplinește și alte criterii specifice stabilite de ministrul
comunicațiilor și societății informaționale.
(3) Funcțiile prevăzute la alin. (1) se exercită în baza unui
contract de management încheiat cu ministrul comunicațiilor și
societății informaționale pe o perioadă de maximum 4 ani, în
conținutul căruia sunt prevăzuți indicatorii specifici de
performanță, obiectivele, clauzele contractuale care
reglementează drepturile și obligațiile părților, precum și
condițiile de suspendare, încetare și reziliere a acestuia.
(4) Contractul de management este asimilat contractului
individual de muncă și conferă titularului vechime în muncă și în
specialitate.
(5) Remunerarea și celelalte drepturi ale persoanelor care
ocupă funcții dintre cele prevăzute la alin. (1) se stabilesc prin
asimilare la nivelul maxim al funcției de secretar de stat,
respectiv subsecretar de stat din cadrul ministerelor și al altor
organe centrale de specialitate.
(6) Președintele conduce întreaga activitate a CNRD și îl
reprezintă în raporturile cu autoritățile publice, instituții și
organizații, precum și cu persoanele fizice și juridice din țară sau
din străinătate.
(7) Președintele este ordonator terțiar de credite.
(8) În exercitarea atribuțiilor ce îi revin președintele CNRD
emite decizii cu caracter normativ sau individual.
Art. 21. — Finanțarea activităților CNRD se asigură de la
bugetul de stat, prin bugetul MCSI.
Art. 22. — (1) MCSI va desfășura toate achizițiile publice
pentru achiziția de bunuri, servicii sau lucrări necesare
desfășurării activității CNRD, inclusiv pentru extinderea și
îmbunătățirea performanțelor sistemelor informatice destinate
furnizării serviciilor de guvernare prin mijloace electronice, în
limita sumelor aprobate prin lege pentru fiecare an cu această
destinație în bugetul MCSI.
(2) Îndeplinirea obligațiilor din contractele cu finanțare din
fonduri comunitare rămâne atributul exclusiv al CNRD.

MONITORUL OFICIAL AL ROMÂNIEI, PARTEA I, Nr. 857/9.XII.2009
Art. 23. — Rezultatele investițiilor prevăzute la art. 22 vor fi
predate pe bază de contract de comodat către CNRD.
Art. 24. —- În vederea desfășurării procedurilor prevăzute la
art. 22, CNRD va pune la dispoziția MCSI documentația
necesară și va desemna cel puțin două persoane care vor face
parte din comisia de evaluare.
Art. 25. — (1) În vederea asigurării sumelor necesare pentru
procedurile prevăzute la art. 22, prin includerea acestora în
bugetul MCSI, CNRD va transmite, până la data de 1 iulie a
fiecărui an, MCSI propunerile pentru achiziția de bunuri, servicii
sau lucrări, însoțite de documentații și fundamentări detaliate.
(2) În cazul în care pe parcursul anului bugetar se constată
de către CNRD un necesar suplimentar de bunuri, produse sau
servicii, va transmite MCSI datele prevăzute la alin. (1), în
vederea introducerii sumelor necesare în proiectul de buget de
rectificare, cu cel puțin 15 zile înainte ca propunerea să fie
depusă la Ministerul Finanțelor Publice.
Art. 26. — (1) CNRD poate avea venituri din:
a) tarife aferente sistemelor informatice pe care le
administrează și operează, încasate potrivit legii;
b) tarife pentru activitățile desfășurate în domeniul său de
activitate;
c) alte venituri ce se pot realiza în condițiile legii;
d) donații, legate și sponsorizări în condițiile legii.
(2) Sumele încasate din sursele prevăzute la alin. (1) lit. a)—c)
constituie venituri la bugetul de stat.
Art. 27. — (1) Personalul ASSI aferent activităților prevăzute
la art. 18, precum și personalul auxiliar va fi preluat în cadrul
CNRD, în limita a 140 de posturi, și va beneficia de drepturile
salariale acordate, potrivit legii, pentru categoriile de funcții din
cadrul CNRD.
(2) Preluarea se va face prin echivalarea funcțiilor, ținându-se
cont la stabilirea acestora de vechimea în muncă și categoria
studiilor.
(3) Selecția personalului se face ținându-se cont de
caracteristicile funcțiilor înființate în cadrul CNRD și de criteriile
stabilite la art. 6 alin. (6) din Legea nr. 329/2009.
(4) În termen de maximum 30 de zile de la intrarea în vigoare
a prezentei hotărâri, președintele CNRD va emite deciziile de
concediere a personalului ale cărui raporturi de muncă
încetează ca urmare a reducerii de posturi, cu respectarea
procedurilor legale aplicabile categoriei de personal din care
face parte și a prevederilor legale privind protecția socială, pe
baza criteriilor stabilite între conducerea autorității ori instituției
publice și reprezentanții salariaților sau, după caz, ai
sindicatelor.

7

(5) Personalul preluat va fi încadrat în limita a 40 de posturi
în cadrul CNRD, beneficiind de drepturile salariale acordate,
potrivit legii, pentru categoriile de funcții din cadrul CNRD,
ținându-se cont de dispozițiile Legii nr. 329/2009. Ca urmare a
încadrării se va încheia un contract individual de muncă cu
CNRD.
(6) Pentru personalul care refuză încadrarea, președintele
CNRD va emite deciziile de concediere, cu respectarea
legislației în vigoare.
(7) Ulterior, încadrarea personalului CNRD se face pe bază
de examen sau concurs, conform legislației în vigoare.
(8) Organizarea și desfășurarea examenelor sau
concursurilor se va face cu aprobarea ordonatorului principal de
credite.
(9) Salarizarea personalului contractual al CNRD se
realizează conform prevederilor legale în vigoare.
Art. 28. — (1) CNRD asigură participarea personalului în
comitetele de evaluare a proiectelor finanțate din fonduri
structurale dedicate sectorului TIC pentru implementarea
operațiunilor axei 3 ăTehnologia informației și comunicațiilor
pentru sectoarele privat și public” din cadrul Programului
operațional sectorial ăCreșterea competitivității economice”.
(2) În vederea realizării prevederilor alin. (1), în termen de
10 zile de la primirea unei solicitări în acest sens de la MCSI,
președintele desemnează reprezentanții, care sunt delegați în
cadrul comitetelor de evaluare constituite prin ordin al ministrului
comunicațiilor și societății informaționale, în conformitate cu
prevederile legale în vigoare, cu păstrarea drepturilor, inclusiv
salariale, avute la instituțiile de la care provin.
(3) Pe perioada desfășurării activităților în cadrul comitetelor
de evaluare, reprezentanții desemnați conform alin. (2) vor
beneficia de majorări salariale de 75% conform procedurilor din
Hotărârea Guvernului nr. 595/2009 pentru aplicarea Legii
nr. 490/2004 privind stimularea financiară a personalului care
gestionează fonduri comunitare.
(4) Drepturile salariale prevăzute la alin. (2) și majorarea
salarială prevăzută la alin. (3) vor fi plătite de CNRD.
Art. 29. — CNRD are în dotare, pentru transportul
persoanelor din aparatul propriu, un număr de 3 autoturisme,
stabilit conform Ordonanței Guvernului nr. 80/2001, aprobată cu
modificări prin Legea nr. 247/2002, cu modificările și
completările ulterioare.
Art. 30. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează
Ministrul comunicațiilor și societății informaționale,
Gabriel Sandu
p. Viceprim-ministru, ministrul administrației și internelor,
interimar,
Dan Valentin Fătuloiu,
secretar de stat
Ministrul economiei,
Adriean Videanu
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.439.

8

MONITORUL OFICIAL AL ROMÂNIEI, PARTEA I, Nr. 857/9.XII.2009
ANEXA Nr. 1

S T R U C T U R A O R G A N I Z AT O R I C Ă

a Centrului Național de Management pentru Societatea Informațională
Număr maxim de personal: 40

PREȘEDINTE

Compartiment
documente clasificate

Compartiment audit public
intern

Vicepreședinte

Serviciul economic,
administrativ și resurse umane

Direcția operațională

Compartiment
juridic

ANEXA Nr. 2

S T R U C T U R A O R G A N I Z AT O R I C Ă

a Centrului Național ăRomânia Digitală”
Număr maxim de personal: 40

PREȘEDINTE

Compartiment
documente clasificate

Compartiment audit public
intern

Vicepreședinte

Direcția dezvoltare
și implementare proiecte
și programe

Serviciul contabilitate, financiar,
resurse umane, administrativ,
prevenire și protecție PSI

Compartiment
juridic

MONITORUL OFICIAL AL ROMÂNIEI, PARTEA I, Nr. 857/9.XII.2009

9

GUVERNUL ROMÂNIEI

HOTĂRÂRE
privind reorganizarea unor autorități și instituții publice
aflate în subordinea Ministerului Economiei
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități publice, raționalizarea cheltuielilor publice, susținerea mediului de afaceri și respectarea acordurilor-cadru cu Comisia
Europeană și Fondul Monetar Internațional,
Guvernul României adoptă prezenta hotărâre.
Art. 1. — Oficiul Participațiilor Statului și Privatizării în
Industrie, instituție publică cu personalitate juridică, în
subordinea Ministerului Economiei, funcționează cu un număr
de 65 de posturi, în urma reorganizării efectuate — prin
reducere de posturi, și este finanțat integral de la bugetul de
stat, prin bugetul Ministerului Economiei, potrivit nr. crt. 36 din
anexa nr. 1 la Legea nr. 329/2009 privind reorganizarea unor
autorități publice, raționalizarea cheltuielilor publice, susținerea
mediului de afaceri și respectarea acordurilor-cadru cu Comisia
Europeană și Fondul Monetar Internațional.
Art. 2. — Inspecția de Stat pentru Controlul Cazanelor,
Recipientelor sub Presiune și Instalațiilor de Ridicat, organ de
specialitate cu personalitate juridică, în subordinea Ministerului
Economiei, funcționează cu un număr de 548 de posturi, în
urma reorganizării efectuate — prin reducere de posturi, și este
finanțată integral de la bugetul de stat, prin bugetul Ministerului
Economiei, potrivit nr. crt. 21 din anexa nr. 2 la Legea
nr. 329/2009.
Art. 3. — Agenția Română pentru Dezvoltarea Durabilă a
Zonelor Industriale — ARDDZI, instituție publică cu personalitate
juridică, funcționează cu un număr de 48 de posturi, în urma
reorganizării efectuate — prin reducere de posturi — potrivit
nr. crt. 35 din anexa nr. 1 la Legea nr. 329/2009.

Art. 4. — Încetarea raporturilor de muncă ale personalului
prevăzut la art. 1—3 ca urmare a reorganizării potrivit Legii
nr. 329/2009 se face cu respectarea procedurilor legale
aplicabile și a procedurilor legale privind protecția socială, pe
baza criteriilor stabilite între conducerea autorității ori instituției
publice și reprezentanții salariaților sau, după caz, ai
sindicatelor.
Art. 5. — Pe data intrării în vigoare a prezentei hotărâri, art. 5
alin. (4) și art. 6 alin (1) din Hotărârea Guvernului nr. 869/2001
privind organizarea și funcționarea Oficiului Participațiilor
Statului și Privatizării în Industrie, republicată în Monitorul Oficial
al României nr. 36 din 12 ianuarie 2005, cu modificările
ulterioare, art. 4 alin. (4), art. 9 și anexa nr. 3 la Hotărârea
Guvernului nr. 1.340/2001 privind organizarea și funcționarea
Inspecției de Stat pentru Controlul Cazanelor, Recipientelor sub
Presiune și Instalațiilor de Ridicat, publicată în Monitorul Oficial
al României, Partea I, nr. 37 din 21 ianuarie 2002, cu modificările
și completările ulterioare, precum și nr. crt. A.I.2 din anexa nr. 2
la Hotărârea Guvernului nr. 1.720/2008 privind organizarea și
funcționarea Ministerului Economiei, publicată in Monitorul
Oficial al României, Partea I, nr. 8 din 6 ianuarie 2009, cu
modificările și completările ulterioare, se modifică în
conformitate cu prevederile prezentei hotărâri.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 18 noiembrie 2009.
Nr. 1.440.

10

MONITORUL OFICIAL AL ROMÂNIEI, PARTEA I, Nr. 857/9.XII.2009
GUVERNUL ROMÂNIEI

HOTĂRÂRE
privind reorganizarea Agenției Domeniilor Statului
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.

Art. 1. — Se reorganizează Agenția Domeniilor Statului, ca
instituție de interes public cu personalitate juridică, în subordinea
Ministerului Agriculturii, Pădurilor și Dezvoltării Rurale.
Art. 2. — Finanțarea instituției se realizează integral de la
bugetul de stat, prin bugetul Ministerului Agriculturii, Pădurilor și
Dezvoltării Rurale.
Art. 3. — Atribuțiile Agenției Domeniilor Statului sunt cele
prevăzute de Legea nr. 268/2001 privind privatizarea societăților
comerciale ce dețin în administrare terenuri proprietate publică
și privată a statului cu destinație agricolă și înființarea Agenției
Domeniilor Statului, cu modificările și completările ulterioare,
principalele fiind următoarele:
a) administrarea terenurilor cu destinație agricolă din
domeniul public și privat al statului, prin concesionarea/
arendarea/închirierea acestora în vederea exploatării eficiente și
obținerii de venituri la bugetul de stat;
b) gestionarea și exploatarea patrimoniului de stat, precum și
privatizarea societăților comerciale din portofoliu;
c) concesionarea sau închirierea bunurilor, activităților și
serviciilor publice din patrimoniu și/sau aflate în subordinea
Ministerului Agriculturii, Pădurilor și Dezvoltării Rurale;
d) aplicarea programului de rentă viageră agricolă, prevăzut
în titlul XI din Legea nr. 247/2005 privind reforma în domeniile
proprietății și justiției, precum și unele măsuri adiacente, cu
modificările și completările ulterioare;

e) comasarea terenurilor cu destinație agricolă, în numele
statului, din domeniul public sau privat al statului, în vederea
concesionării, arendării, producerii de energie verde, pentru
realizarea de exploatații și ferme familiale de tip agricol.
Art. 4. — (1) Numărul maxim de posturi prevăzut pentru
Agenția Domeniilor Statului este de 326.
(2) Structura organizatorică și regulamentul de organizare și
funcționare ale Agenției Domeniilor Statului se aprobă prin ordin
al ministrului agriculturii, pădurilor și dezvoltării rurale.
(3) La nivel județean funcționează reprezentanțele teritoriale
ale Agenției Domeniilor Statului, structuri fără personalitate
juridică.
(4) Încadrarea pe numărul maxim de posturi aprobat se face
în termen de 60 de zile de la data intrării în vigoare a prezentei
hotărâri.
Art. 5. — Încetarea raporturilor de muncă ale personalului
încadrat pe posturile care se reduc ca urmare a reorganizării
potrivit Legii nr. 329/2009 privind reorganizarea unor autorități și
instituții publice, raționalizarea cheltuielilor publice, susținerea
mediului de afaceri și respectarea acordurilor-cadru cu Comisia
Europeană și Fondul Monetar Internațional se va face cu
respectarea procedurilor legale aplicabile categoriei de personal
din care face parte și a prevederilor legale privind protecția socială,
pe baza criteriilor stabilite între conducerea instituției publice și
reprezentanții salariaților, în termen de maximum 60 de zile de
la data intrării în vigoare a prezentei hotărâri.

PRIM-MINISTRU

EMIL BOC
Contrasemnează:
p. Ministrul agriculturii, pădurilor și dezvoltării rurale, interimar,
Nicolae Giugea,
secretar de stat
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 2 decembrie 2009.
Nr. 1.503.

MONITORUL OFICIAL AL ROMÂNIEI, PARTEA I, Nr. 857/9.XII.2009

11

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2009 al Societății Comerciale
Studioul Cinematografic ăSahia Film” — S.A., aflată sub autoritatea Ministerului Culturii,
Cultelor și Patrimoniului Național
În temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și având în vedere prevederile Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
Guvernul României adoptă prezenta hotărâre.

Art. 1. — (1) Se aprobă bugetul de venituri și cheltuieli pe
anul 2009 al Societății Comerciale Studioul Cinematografic
ăSahia Film” — S.A., societate comercială pe acțiuni, cu capital
integral de stat, aflată sub autoritatea Ministerului Culturii,
Cultelor și Patrimoniului Național, prevăzut în anexa care face
parte integrantă din prezenta hotărâre.
(2) Defalcarea pe trimestre a indicatorilor prevăzuți în bugetul
de venituri și cheltuieli al Societății Comerciale Studioul
Cinematografic ăSahia Film” — S.A., prevăzut la alin. (1), se
aprobă de către Ministerul Culturii, Cultelor și Patrimoniului
Național în 30 de zile de la data intrării în vigoare a prezentei
hotărâri.
Art. 2. — (1) Nivelul cheltuielilor aferente veniturilor, înscrise
în bugetul de venituri și cheltuieli al Societății Comerciale
Studioul Cinematografic ăSahia Film” — S.A., prevăzut la art. 1
alin. (1), reprezintă limita maximă, care nu poate fi depășită
decât în cazuri justificate și numai cu aprobarea Guvernului, la

propunerea Ministerului Culturii, Cultelor și Patrimoniului
Național.
(2) În cazul în care în execuție se înregistrează nerealizări
ale veniturilor totale aprobate, Societatea Comercială Studioul
Cinematografic ăSahia Film” — S.A. poate efectua cheltuieli
proporțional cu gradul de realizare a veniturilor, cu încadrarea în
indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 la
5.000 lei.
(2) Contravenția prevăzută la alin. (1) intră sub incidența
dispozițiilor Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 4. — Contravenția prevăzută la art. 3 alin. (1) se constată
de către organele de control financiar ale statului, împuternicite
potrivit legii, iar amenda se aplică persoanelor vinovate de
nerespectarea prevederilor prezentei hotărâri.

PRIM-MINISTRU

EMIL BOC
Contrasemnează:
Ministrul culturii, cultelor și patrimoniului național,
Theodor Paleologu
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 2 decembrie 2009.
Nr. 1.504.

12

MONITORUL OFICIAL AL ROMÂNIEI, PARTEA I, Nr. 857/9.XII.2009
ANEXĂ*)

MINISTERUL CULTURII, CULTELOR ȘI PATRIMONIULUI NAȚIONAL
Operatorul economic: Societatea Comercială Studioul Cinematografic SAHIA FILM — S.R.L.
Sediul/Adresa: București, sectorul 1, Bd. Aviatorilor nr. 106
Codul fiscal: 9566322
B U G E T U L D E V E N I T U R I Ș I C H E LT U I E L I

pe anul 2009

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 857/9.XII.2009

13

14

MONITORUL OFICIAL AL ROMÂNIEI, PARTEA I, Nr. 857/9.XII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TURISMULUI

ORDIN
pentru aprobarea bugetului de venituri și cheltuieli rectificat
pe anul 2009 al Institutului Național
de Cercetare-Dezvoltare în Turism — I.N.C.D.T.
București
Având în vedere referatul de aprobare a bugetului de venituri și cheltuieli
rectificat pe anul 2009 al Institutului Național de Cercetare-Dezvoltare în Turism,
avizat de Ministerul Muncii, Familiei și Protecției Sociale și de Ministerul Finanțelor
Publice,
în conformitate cu prevederile art. 5 alin. (5) din Hotărârea Guvernului
nr. 1.719/2008 privind organizarea și funcționarea Ministerului Turismului, cu
modificările și completările ulterioare, și ale art. 46 alin. (3) din Legea nr. 90/2001
privind organizarea și funcționarea Guvernului României și a ministerelor, cu
modificările și completările ulterioare,
în temeiul prevederilor art. 24 alin. (2) din Ordonanța Guvernului nr. 57/2002
privind cercetarea științifică și dezvoltarea tehnologică, aprobată cu modificări și
completări prin Legea nr. 324/2003, cu modificările și completările ulterioare,
ministrul turismului emite prezentul ordin.
Art. 1. — Se aprobă bugetul de venituri și cheltuieli rectificat pe anul 2009 al
Institutului Național de Cercetare-Dezvoltare în Turism — I.N.C.D.T. București din
coordonarea Ministerului Turismului, prevăzut în anexa care face parte integrantă
din prezentul ordin.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli prevăzut la art. 1 reprezintă limite maxime care nu pot fi
depășite.
(2) În cazul în care în execuție se înregistrează nerealizări ale veniturilor
aprobate, Institutul Național de Cercetare-Dezvoltare în Turism — I.N.C.D.T.
București va efectua cheltuieli în funcție de realizarea veniturilor, cu încadrarea în
indicatorii de eficiență aprobați.
Art. 3. — Institutul Național de Cercetare-Dezvoltare în Turism — I.N.C.D.T.
București din coordonarea Ministerului Turismului va duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial al României,
Partea I.

p. Ministrul turismului,
Gheorghe Nastasia,
secretar general

București, 18 noiembrie 2009.
Nr. 949.

MONITORUL OFICIAL AL ROMÂNIEI, PARTEA I, Nr. 857/9.XII.2009

15
ANEXĂ1)

MINISTERUL TURISMULUI
INSTITUTUL NAȚIONAL DE CERCETARE-DEZVOLTARE ÎN TURISM — I.N.C.D.T. BUCUREȘTI

B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 0 9

1) Anexa

este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 857/9.XII.2009

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 857/9.XII.2009 conține 16 pagini.

Prețul: 3,20 lei

&JUYDGY|435797]
ISSN 1453—4495

